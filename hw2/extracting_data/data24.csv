News_ID,Date,Subject,Title,Summary,Body,Short_link
833234,۱۴۰۱/۰۱/۱۴,فرهنگی/هنری,مردم با سینما قهر کرده‌اند؟,مجموع آمار فروش فیلم‌های اکران نوروزی بر اساس اطلاعاتی که در سامانه مدیریت فروش و اکران سینما (سمفا) تا ساعت پایانی روز ۱۳ فروردین درج شده، ۳۳ میلیارد و ۴۱۰ میلیون تومان با ۸۷۳ هزار و ۲۵۷ نفر تماشاگر است.,"پس از جنجال‌های فراوان برای انتخاب هفت فیلم نوروزی، گیشه سینماها سرانجام بعد از ۱۳ روز فقط حدود ۳۳ میلیارد تومان عایدش شد آن هم با مخاطبی که حتی به ۹۰۰ هزار نفر هم نرسید. حالا زمان آن است که کارشناسان بررسی کنند آیا در شکست اکران نوروزی گران شدن بلیت سینماها عامل موثر بوده یا خود فیلم‌هایی که چندان تبلیغی هم نداشتند یا سفرهای نوروزی؟ البته شاید هم عده‌ای بگویند اصلاً نباید این آمار را شکستی برای مهمترین اکران سال دانست چراکه این تازه شروع دوران پساکرونا برای سالن‌های سینماست!

به گزارش ایسنا، از اواخر اسفند سال گذشته پس از بالا و پایین شدن‌های زیاد فهرست اکران نوروزی و حذف دو فیلم «لامینور» و «علفزار»، فیلم‌های «موقعیت مهدی»، «شادروان»، «روز صفر»، «مرد بازنده»، «سگ بند»، «گل به خودی» و قدغن روی پرده سینماها رفتند. در این بین انتقادهایی به برخی فیلم‌های انتخاب شده وارد می‌شد از جمله «قدغن» چون تهیه‌کننده و کارگردانش (محمدحسین فرحبخش و مجید مافی) سال گذشته هم با فیلم «تکخال» در اکران نوروزی بودند و همچنین انتخاب «قدغن» را که به تازگی علاوه بر نمایش روی پرده، در پلتفرم‌ها نیز اکران آنلاین شده به حضور فرحبخش در شورای صنفی نمایش بی‌ربط نمی‌دانستند.
«قدغن» که در نهایت با تایید سازمان سینمایی به اکران نوروزی رسید، با وجود شروع نمایش از ۱۸ اسفندماه فقط حدود پنج هزار و ۶۰۰ نفر تماشاگر تا پایان تعطیلات عید جذب کرد و کمی بیش از ۱۹۸ میلیون تومان فروش نداشت تا به این ترتیب نامش به عنوان کم‌ تماشاگرترین فیلم اکران نوروزی تاکنون ثبت شود.
در سوی مقابل، فیلم کمدی «سگ بند» به کارگردانی مهران احمدی که جایگزین یکی از دو فیلم حذفی شده بود، بشترین مخاطب را در اکران نوروزی داشته و تا پایان ۱۳ فروردین با ۳۴۵ هزار ۴۰۰ هزار بلیت به فروش حدود ۱۳ میلیارد و ۵۴۰ میلیون تومان رسید.
البته صدر و ذیل این آمار فروش را فقط می‌توان در میان همین هفت فیلم اکران نوروز سنجید و اگر قرار باشد با سال‌های پیش از شیوع کرونا قیاسی صورت گیرد، به آمار و رکوردهای قابل تأملی خواهیم رسید.
اما دومین فیلم پرفروش و پرمخاطب اکران نوروزی که از تبلیغات بسیار خوبی در تلویزیون برخوردار بود، «موقعیت مهدی» به کارگردانی هادی حجازی‌فر است. این فیلم دفاع مقدسی تا پایان تعطیلات حدود ۱۹۳ هزار و ۵۷۰ بلیت فروخت و رقم فروش خود را به بیش از ۶ میلیارد و ۷۰۰ میلیون تومان رساند.
سومین فیلم جدول فروش نوروزی کمدی «شادروان» به کارگردانی حسین نمازی است که ۱۴۲هزار و ۴۷۲ بلیت فروخته و اندکی بیش از ۵ میلیارد و ۵۰۰ میلیون تومان تا پایان تعطیلات فروش داشت.
فیلم پلیسی - امنیتی «روز صفر» هم به کارگردانی سعید ملکان که از دو سال قبل در نوبت اکران بود، در این نوبت راهی سینماها شد و تنها ۹۴ هزار و ۲۳۳ تماشاگر را تا پایان تعطیلات میزبانی کرد و به فروش سه میلیارد و ۶۸۰ میلیون تومان رسید.
فیلم تازه و پلیسی محمدحسین مهدویان با نام «مرد بازنده» نیز که در جشنواره فجر سال گذشته رونمایی شد، با وجود بازیگری جواد عزتی فقط ۸۱ هزار و ۷۷۴ نفر را به سینماها کشاند و ۳ میلیارد و ۳۷۰ میلیون تومان تا پایان ۱۳ فروردین فروش کرد.
فیلمی که در رده ششم جدول فروش اکران نوروزی قرار می گیرد هم «گل به خودی» به کارگردانی احمد تجری است که در دسته فیلم‌های کودک و نوجوان قرار دارد و با ۱۰ هزار و ۱۳۷ بلیت تنها حدود ۳۷۳ میلیون تومان فروش کرد.
مجموع آمار فروش فیلم‌های اکران نوروزی بر اساس اطلاعاتی که در سامانه مدیریت فروش و اکران سینما (سمفا) تا ساعت پایانی روز ۱۳ فروردین درج شده، ۳۳ میلیارد و ۴۱۰ میلیون تومان با ۸۷۳ هزار و ۲۵۷ نفر تماشاگر است.
 در روزهای گذشته بارها به گیشه کم‌رونق سینما در یکی از بهترین مقاطع اکران - که گل سرسبد اکران شناخته می‌شود - اشاره شده است و به نظر می رسد با وجود نگرانی‌هایی که بسیاری از سینماگران بخاطر سانسور زیاد فیلم‌های خود در مرحله دریافت پروانه نمایش در چند وقت اخیر مطرح کرده‌اند و احتمالاً همین مسئله می‌تواند یکی از دلایل عدم استقبال مخاطبان از فیلم‌های روی پرده باشد، ضروری است یک آسیب‌شناسی دقیق برای وضعیت آینده فیلم‌ها و اکران آن‌ها در سینماها صورت گیرد تا با چینش مناسب‌تر فیلم‌ها، راهکار برای تبلیغ‌های موثر، ارائه بلیت‌ با قیمت‌های شناور و ... از سوت وکور ماندن سالن‌های سینمایی و بی‌تماشاگر ماندن فیلم‌ها جلوگیری کرد.
                           ",https://www.asriran.com/003UlG
833233,۱۴۰۱/۰۱/۱۴,ورزشی,تعویق مجدد زمان مبارزه هالک ایرانی و مارتین فورد,این رویداد قرار بود روز شنبه(امروز) 2 آوریل برگزار شود اما اکنون تا شنبه 30 آوریل به تعویق افتاده است. این مسابقه با حضور 20000 هوادار در سالن O2 Arena در لندن برگزار خواهد شد.,"مسابقه سنگین وزن هالک ایرانی با مارتین فورد سرانجام در لندن برگزار می شود.
به گزارش ایلنا، پس از ماه‌ها رفت و آمد در رسانه‌های اجتماعی، سجاد غریبی، ملقب به هالک ایرانی و مارتین فورد ماه گذشته در دبی در یک مبادله پرتنش با هم روبرو شدند که فورد قبل از اینکه هالک تلاش کند، او را هل داد.
در بیانیه‌ای آمده است: «به دلیل آسیب‌دیدگی، ستاره‌های ورزشی و افراد مشهور روی کارت اکنون زمان بیشتری را برای آماده‌سازی می‌خواهد تا رینگ در بهترین حالت با رقبای مناسب اشغال شود.»
این رویداد قرار بود روز شنبه(امروز) 2 آوریل برگزار شود اما اکنون تا شنبه 30 آوریل به تعویق افتاده است. این مسابقه با حضور 20000 هوادار در سالن O2 Arena در لندن برگزار خواهد شد.
مسابقه اصلی در چهار راند دو دقیقه ای برگزار می‌شود و توسط انجمن حرفه ای بوکس تایید شده است. هنوز مشخص نیست که این مسابقه کجا پخش می‌شود.
فورد گفت: ""به او این گزینه داده شد که عقب نشینی کند، اما او نمی خواهد عقب نشینی کند. او 100% مصمم است که این مبارزه را می خواهد. بنابراین به من اعتماد کنید، هیچ مبارزه نرمی وجود نخواهد داشت، او دقیقاً می داند که اکنون در چه چیزی قرار دارد و 30 آوریل - شبی برای به یاد ماندن خواهد بود. آنجا میبینمت.
هالک به Muscle and Health گفت: ""من به لندن می روم تا با مارتین مبارزه کنم و پیروز شوم. من به چیز دیگری فکر نمی کنم. من هرگز به باخت فکر نمی کنم - فقط به آن پیروزی فکر می کنم. من میلیون ها هوادار، چه پیر و چه جوان دارم که صبورانه منتظر این مبارزه هستند. قول می دهم آنها را خوشحال کنم.""                           ",https://www.asriran.com/003UlF
833231,۱۴۰۱/۰۱/۱۴,ورزشی,مشخص شدن چهره فردی که به صورت زنان در ورزشگاه مشهد اسپری فلفل زد (فیلم),در این ویدیو مشخص است چه شخصی پیش از بازی ایران و لبنان در استادیون مشهد، به زنان اسپری فلفل می زند.,"کد ویدیو  دانلود    فیلم اصلی          
                            ",https://www.asriran.com/003UlD
833230,۱۴۰۱/۰۱/۱۴,فرهنگی/هنری,نتفلیکس پشت فیلم ویل اسمیت را خالی کرد,به نظر می‌رسد نتفلیکس با توجه به حواشی اخیر پیرامون «ویل اسمیت» در ساخت این پروژه احتیاط به خرج داده است و مشخص نیست که آیا تلاش خواهد کرد این پروژه را با بازیگر و کارگردان دیگری مقابل دوربین ببرد یا خیر.,"در پی حواشی مراسم اسکار ۲۰۲۲، کمپانی نتفلیکس از سرمایه‌گذاری برای ساخت فیلم «حیله‌گر» با بازی «ویل اسمیت» کنار کشید.

به گزارش ایسنا به نقل از هالیوود ریپورتر، یک هفته قبل از مراسم اسکار، «دیوید لیچ» از کارگردانی فیلم «حیله‌گر» با بازی «ویل اسمیت» کنار رفت و کمپانی نتفلیکس فورا تلاش برای یافتن کارگردانی دیگر برای ساخت این پروژه‌ای را آغاز کرد اما بلافاصله پس از حمله «اسمیت» به کریس راک در صحنه اسکار، نتفلیکس بی سر و صدا از ساخت این پروژه کنار کشیده است.
«حیله‌گر» قرار بود داستان یک رئیس جنایتکار را روایت کند که پس از یک حمله، حافظه خود را از دست می دهد. با کنار هم گذاشتن سرنخ‌ها، او متوجه می‌شود که شخصیتی دوگانه به عنوان یک رئیس ثروتمند و یک مامور از کار افتاده سازمان سیا داشته است.
به نظر می‌رسد نتفلیکس با توجه به حواشی اخیر پیرامون «ویل اسمیت» در ساخت این پروژه احتیاط به خرج داده است و مشخص نیست که آیا تلاش خواهد کرد این پروژه را با بازیگر و کارگردان دیگری مقابل دوربین ببرد یا خیر.
«ویل اسمیت» هم‌اکنون درام «رهاسازی» که درباره فرار بردگان و محصول اپل پلاس است را در مرحله پس از تولید دارد که قرار است در سال ۲۰۲۲ اکران شود اما تاریخ دقیق انتشار آن مشخص نیست. همچنین پروژه ساخت فیلم «پسران بد» در مرحله پیش‌ تولید قرار دارد و اسمیت قبل از اسکار، ۴۰ صفحه از فیلمنامه را دریافت کرده اما به گفته برخی منابع، این پروژه موقتا متوقف شده است. 
«اسمیت» که امسال برای بازی در فیلم «پادشاه ریچارد» موفق به کسب جایزه اسکار شد روز گذشته در پی حواشی مراسم اسکار از عضویت در آکادمی استعفا داد. 
                           ",https://www.asriran.com/003UlC
833232,۱۴۰۱/۰۱/۱۴,اجتماعی ,پشت پرده قاچاق و گرانی دارو,باید بررسی شود قاچاق دارو در کجای زنجیره تامین دارو اتفاق می‌افـتد در مرداد پارسال، 2هزار میلیارد تومان برای مصرف رمدسیویر در کشور هزینه شد و تنها در نیمه اول سال گذشته، هزینه‌ها 30درصد افزایش پیدا کرد,"رئیس سازمان غذا و دارو در گفت‌وگو با همشهری جزئیات دلایل افزایش قیمت و کمبود دارو در سال گذشته و فعالیت‌های غیرقانونی در این حوزه را تشریح کرد
 
گرانی، کمبود و قاچاق دارو؛ این خلاصه وضعیت دارویی کشور در سال گذشته بود که در ماه‌های آخر با مطرح شدن حذف کامل ارز ترجیحی و احتمال گرانی‌های بیشتر در این حوزه، چالش‌هایی ایجاد کرد. هر چند که سازمان غذا و دارو بر اصلاح اختصاص ارز ترجیحی یا همان 4200تومانی دارو، تأکید می‌کند و نه حذف آن. 
 
استارت افزایش قیمت دارو از اواخر سال 99و حتی در نیمه اول 1400با حذف چراغ خاموش ارز دولتی زده شد که منجر به افزایش قابل توجه قیمت دارو و تجهیزات پزشکی شد و حتی در مواردی قیمت‌ها را تا 100درصد هم بالا برد؛ اتفاقی که قاچاق دارو، کمبود و گرانی‌های بی‌سابقه‌ای را رقم زد. 
 
هر چند که به‌گفته بهرام دارایی، معاون وزیر بهداشت و رئیس سازمان غذا و دارو «فعلا تغییری در اختصاص ارز دارو رخ نمی‌دهد اما اصلاح ساختار اختصاص ارز به‌گونه‌ای می‌شود که افزایش قیمت و کمبود دارویی رخ ندهد.» 
 
همه اینها در شرایطی است که سال گذشته، حذف ارز ترجیحی برخی داروها با جایگزینی برخی داروهای تولید داخل همراه شد که به تأکید بیماران اثربخشی لازم را نداشتند و روند درمانی آنها را متوقف یا آنها را مجبور به تهیه داروهای گران خارجی از بازار آزاد کرد؛ نکته‌ای که به‌گفته مسئولان حوزه بهداشت و درمان کشور ناشی از انحصارگرایی‌ها در حوزه تولید داروست که می‌تواند منجر به کاهش کیفیت تولید شود. 
 
حالا رئیس سازمان غذا و دارو در بیان طرح‌های سازمان در سال 1401از شکست این انحصارگرایی‌ها خبر می‌دهد و در گفت‌و‌گو با همشهری می‌گوید: «براساس تفاهمنامه با معاونت علمی ریاست‌جمهوری، تولید دارو در کشور از سال گذشته وارد فاز دیگری شد. اعلام نیاز از سوی ما و تامین دارو و تجهیزات پزشکی از سوی شرکت‌های دانش‌بنیان است و نگاه‌مان به این حوزه تولید محصول با کیفیت صادرات است.»‌ 
 
هزینه 2هزار میلیارد تومانی برای رمدسیویر در مرداد
 
دارایی به پشت پرده گرانی و کمبود دارو در سال گذشته هم اشاره می‌کند و می‌‌گوید: « براساس مصوبه مجلس شورای اسلامی و درخواست وزارت بهداشت وقت، بودجه 2میلیارد دلاری برای کل تجهیزات پزشکی و دارو درنظر گرفته شد که در مقایسه با سال 97، دو میلیارد دلار کمتر بود. این اتفاق سبب شد با توجه به تامین برخی داروها با ارز نیمایی و خارج شدن آنها از فهرست بیمه، افزایش قیمت دارو رقم بخورد. سال گذشته داروهای وارداتی تا 6برابر و داروهای تولید داخل هم با توجه به میزان ارز تامین مواداولیه 30تا 100درصد افزایش قیمت داشتند.» 
 
او ادامه می‌دهد: «این اتفاقی بود که در دولت قبل رخ داد و اثر آن به نیمه دوم 1400هم رسید. البته همان 2میلیارد دلار هم در نیمه ابتدایی سال مصرف شد و ما برای نیمه دوم سال پس از تغییر دولت، هیچ ارزی نداشتیم. به همین دلیل با دستور رئیس‌جمهور 700میلیون دلار تامین ارز صورت گرفت.» 
 
به‌گفته این مسئول در مجموع ارز مصرف شده برای خرید تجهیزات پزشکی و دارو برای سال 1400حدود 3.2میلیارد دلار بود و وجود 2پیک سنگین کرونا در مرداد 1400و اواخر سال گذشته هم باعث افزایش مصرف دارو در کشور شد تا جایی که در مرداد سال گذشته 2هزار میلیارد تومان برای مصرف رمدسیویر در کشور هزینه شد و تنها در نیمه اول سال گذشته هزینه‌ها 30درصد افزایش پیدا کرد.» 
 
براساس اعلام او، هم‌اکنون نزدیک به 50میلیارد عدد دارو در کشور تولید می‌شود، این میزان نیمی از ظرفیت تولید داروست و به‌دلیل سیاست اشتباهی که در گذشته وجود داشته، نیمی از ظرفیت تولید خالی مانده است.
 
قاچاق معکوس، مهم‌ترین عامل کمبود 
 
ماجرا اما تنها به قیمت داروها محدود نمی‌شود، کمبودهای دارویی در سال گذشته معضلات زیادی برای بیماران به‌ویژه صعب‌العلاج‌ها ایجاد کرد. رئیس سازمان غذا و دارو درباره دلیل وقوع این کمبودها هم می‌گوید: «مصرف بالا و غیرمنطقی، افزایش مصرف در دوران کرونا و قاچاق معکوس ازجمله عواملی بودند که منجر به افزایش مصرف و کمبود دارو در سال گذشته شدند. زمانی هم که دچار کمبودهای مقطعی می‌شویم نیاز به دارو و دپو کردن آن از سوی کل ذی‌نفعان زنجیره ازجمله واردکننده، تولیدکننده، شرکت‌های پخش، داروخانه‌ها و حتی خود مردم بیشتر می‌شود. سال گذشته قاچاق معکوس دارو به‌شدت افزایش پیدا کرد. البته اعداد دقیق قاچاق معکوس دارو از کشور جمع‌بندی نشده اما این ارقام قابل توجه و چشمگیر هستند.» 
 
به‌گفته او، آنتی‌بیوتیک‌ها، انسولین، ریتالین، داروهای ضدسرطان و بیماری‌های خاص به راحتی از کشور قاچاق می‌شوند:« داروهای تزریقی آی‌وی‌آی‌جی (IVIg) برای کرونا، به‌دلیل افزایش مصرف در دوران کرونا کمبود جهانی داشته و با افزایش قاچاق مواجه شدند. این در حالی است که در برخی داروها ما بیش از نیاز کشور تولید می‌کنیم اما به‌دلیل قاچاق، کمبود‌ها وجود دارد، ازجمله آموکسی‌سیلین که سال گذشته 2.5برابر بیشتر تامین شد یا ریفامپین (داروی ضدسل) که تولید 2برابری داشت. ریفامپین به راحتی و به‌صورت کامیونی و کانتینری به کشور افغانستان قاچاق می‌شود چرا که بیماری سل در این کشور شایع است و مصرف زیادی دارند.»
 
او با بیان اینکه مصرف دارو در کشور نه پایین است و نه کاهش پیدا کرده می‌گوید:« به‌زودی با بررسی داده‌های بیمه اعلام می‌کنیم که چه میزان از مصرف دارو در کشور خودمان صورت گرفته و چه میزان قاچاق معکوس بوده است. مثلا درباره قلم انسولین که سال 99وارد کشور شد، تنها نیمی از این محموله در شرکت بیمه ثبت شده و هیچ خبری از نصف دیگر این انسولین‌ها در اختیار نداریم و احتمالا بخش قابل توجهی از آنها قاچاق شده باشد.» 
 
او درباره قابل پیگیری بودن این قاچاق معکوس هم توضیح می‌دهد: «در حال بررسی محموله‌های کشف‌شده قاچاق هستیم و باید مشخص شود که این اتفاق در کجای زنجیره تامین دارو می‌افتد که منجر به خروج دارو و قاچاق آن می‌شود.» 
 
اختصاص ارز ترجیحی دارو، اصلاح می‌شود
 
اینکه آیا امسال هم این گرانی‌ها و کمبودها ادامه خواهد داشت یا با اصلاح تغییر تخصیص ارز، نیاز دارویی کشور به موقع تامین خواهد شد هم نکته‌ دیگری است که رئیس سازمان غذا و دارو، درباره آن توضیح می‌دهد: «مصوبات بودجه 1401خوب است البته به شرطی که از سوی کسانی که در این حوزه نقش تعیین‌کننده (سازمان برنامه و بودجه، شرکت‌های بیمه و وزارت بهداشت) دارند، به خوبی اجرا شود. دارو و تجهیزات پزشکی یک حوزه فرابخشی است و این همکاری می‌تواند منجر به رقم خوردن شرایط بهتر در صنعت دارویی کشور شود. البته امسال شرایط ویژه‌تری هم وجود دارد چرا که باید تغییراتی در نحوه ارائه یارانه دارو و تجهیزات پزشکی صورت بگیرد و با توجه به تجربه‌های تلخ گذشته درباره قاچاق و ورود داروها به بازار سیاه این مسیر باید اصلاح شود.»
 
معاون وزیر بهداشت اجرای این طرح را فراهم شدن شرایط مناسب برای بیماران می‌داند و می‌گوید: «کار خوبی که امسال قرار است انجام شود، حمایت از بیماران خاص و صعب‌العلاج است. بودجه این بخش 3تا 4برابر افزایش پیدا کرده و می‌توانیم پوشش خوبی برای کاهش فرانشیز و پرداخت از جیب بیماران داشته باشیم. حدود 400هزار بیمار خاص و صعب‌العلاج در کشور داریم که امسال امکانات ویژه‌تری برای دسترسی به دارو خواهند داشت.» 
 
او در ادامه با اعلام اینکه حذف ارز ترجیحی برای دارو صورت نمی‌گیرد، توضیح می‌دهد:«این فرایند حذف ارز نیست بلکه اصلاح فرایند اختصاص ارز به حوزه دارو و تجهیزات پزشکی است. هیچ جای دنیا قیمت‌گذاری دارو رها و اختیاری نیست. حتی درباره داروهایی که ارز دولتی دریافت نمی‌کنند هم قیمت‌گذاری‌، محدودیت‌هایی دارند. با اصلاح فرایند تخصیص ارز، قیمت‌گذاری هم اصلاح خواهد شد و تردیدی در این مسئله وجود ندارد. اما تغییر در این فرایند به‌گونه‌ای خواهد بود که افزایش قیمت، متوجه مردم نباشد. این اصلاح قیمت‌ها با همکاری وزارت بهداشت، سازمان برنامه و بودجه و بیمه‌ها صورت خواهد گرفت و افزایش قیمت‌ دارو برای تولیدکننده انجام می‌شود اما اختلاف قیمت یارانه (مابه‌التفاوت ارز ترجیحی به ارز نیمایی) به بیمه‌ها پرداخت می‌شود که مردم هنگام خرید دارو با افزایش قیمت مواجه نشوند.»
 
بودجه دارو «نشان‌دار» می‌شود 
 
چشم‌انداز اجرای چنین طرحی چندان روشن و شفاف نیست، چرا که همین حالا هم بیمه‌ها در پرداخت به فعالان حوزه دارو و تجهیزات پزشکی با بدهکاری‌های سنگینی مواجه هستند و اگر قرار باشد که چنین اتفاقی در آینده با این سیاست بدهکار ماندن بیمه‌ها ادامه پیدا کند، تنها پیش‌بینی ورشکستگی تولیدکنندگان و داروخانه‌ها و کمبود دارو برای مصرف‌کننده خواهد بود؟ 
 
دارایی در این‌باره هم توضیح می‌دهد: «طرحی که برای این امر درنظر گرفته شده، ایده‌آل است اما انتظار ما به سرعت اجرا کردن آن نیست. تمامی نهادهای مرتبط در این حوزه باید وظایف خود را به خوبی انجام دهند تا شکل زنجیروار این طرح به خوبی اجرا شود. بر این اساس پرداختی‌ها به‌صورت نشان‌دار انجام می‌شود و به هیچ عنوان پرداخت حوزه دارو به حوزه‌های دیگر اختصاص پیدا نمی‌کند. مثلا سهم بیمه‌ها به‌صورت نشان‌دار از سوی سازمان برنامه و بودجه تعیین و پرداخت می‌شود که مسیر آن کاملا مشخص است. البته پیش از این تفاوت ارز به واردکننده اختصاص پیدا می‌کرد و اکنون این تفاوت به بیمه‌ها تعلق می‌گیرد و همان هم نشان‌دار خواهد بود و جای دیگر مصرف نخواهد شد.»  
 
او درباره بدهی کلان بیمه‌ها به داروخانه‌ها و بیمارستان‌ها هم می‌گوید:« در این طرح علاوه بر اقدامات اجرایی، الزاماتی هم داریم و کاهش بدهی‌های قبلی به کمترین میزان جزو الزامات ابتدایی طرح ماست. هم‌اکنون بیمارستان امام خمینی (ره) بیش از 8هزار میلیارد تومان از تامین اجتماعی طلبکار است. در سطحی دیگر تامین اجتماعی مشابه این مطالبه را از دولت دارد. این بدهی‌ها باید به کمترین حد برسد تا طرح اجرا شود. هم‌اکنون این ظرفیت در بیمه‌ها فراهم شده که با نسخه الکترونیک هر دو هفته یک‌بار عملکرد داروخانه‌ها را پرداخت کنند. اگر قرار باشد این اصلاح انجام شود قطعا مشکلاتی وجود خواهد داشت که باید به حداقل برسد. اما زمانی که به نتیجه برسد عصر جدیدی در حوزه تامین دارو و تجهیزات پزشکی خواهیم داشت.» 
 
او درباره بازه زمانی اجرایی آن هم می‌گوید: «بازه زمانی هم محقق شدن همان انتظارات و الزامات است که قطعا اوایل سال نخواهد بود و فعلا به همین منوال ادامه می‌دهیم تا ذخایر دارویی و تجهیزات پزشکی قابل‌قبول تامین شده باشد. احتمالا تا پایان سال طرح اصلاح اختصاص ارز به حوزه دارو اصلاح خواهد شد و از این مرحله گذر خواهیم کرد. همچنین باید ببینیم رفتار کرونا در ایران و جهان به چه صورت خواهد بود. البته درباره کرونا پیش‌بینی از تغییر وضعیت پاندمی به آندمی است و اینکه احتمالا از سال آینده به شکل آنفلوآنزای فصلی ظاهر شود و باید سالانه واکسنی برای آن درنظر بگیریم. اما نباید کرونا را دست‌کم گرفت و حتی درصورت تبدیل شدن به یک بیماری فصلی هم می‌تواند یک بیماری مرگبار باشد.» 
 
نکته: یک میلیارد دلار برای نوسازی خطوط تولید دارو 
 
با حذف ارز 4200تومانی، احتمالا ورود بسیاری از داروها به کشور محدودتر خواهد شد و این مسئله ضرورت افزایش کیفیت داروی تولید داخل را چندین برابر می‌کند اما برخی داروهای ایرانی به تأکید بیماران کیفیت مشابه داروی خارجی ندارند و با وجود فرسودگی خطوط تولید، کاهش کیفیت و حتی کاهش تولید همچنان پاشنه‌آشیل صنعت دارو در سال‌جاری خواهد بود. 
 
رئیس سازمان غذا و دارو در این‌باره می‌گوید:«جایی که ارزپاشی صورت می‌گیرد، شاهد چنین اتفاقاتی هستیم. انحصارگری بدترین بیماری در حوزه داروست و چه در واردات و چه تولید داخل می‌تواند منجر به آسیب و تولید بی‌کیفیت شود. بنابراین هر نوع انحصار و فساد در این حوزه به ما ضربه می‌زند. کار ما در سال گذشته حمایت از تولید دانش‌بنیان بود و در این‌باره تفاهمنامه‌ای با معاونت علمی ریاست‌جمهوری امضا کردیم که با همکاری معاونت فناوری وزارت بهداشت و سازمان غذا و دارو، یک پنجره واحد برای شرکت‌های دانش‌بنیان و هسته فناور ایجاد و کار هم آغاز شد. امسال هم این طرح ادامه دارد و می‌تواند انحصارها را بشکند چرا که شرکت‌های کوچک هم می‌توانند کارهای بزرگ انجام دهند، به‌ویژه اینکه نگاه ما تولید محصول مناسب صادرات است که هم کیفیت دارد و هم نیاز مردم را پاسخ می‌دهد.» 
 
او از بهسازی خطوط تولید هم خبر می‌دهد و عنوان می‌کند: «در گذشته هم تولیدکنندگان ما علاقه‌ای به دریافت ارز ترجیحی برای واردات مواداولیه نداشتند و ترجیح می‌دادند که این ارز برای نوسازی صنایع دارویی در اختیارشان قرار بگیرد. تجهیزات گران‌قیمت تولید دارو در کشور ما فرسوده شده‌اند و بر این اساس توافقنامه‌ای با بانک مرکزی داریم که براساس آن مبلغی حدود یک میلیارد دلار به شکل تسهیلات در اختیار صنایع دارویی ما قرار خواهد گرفت. تأکید ما این است که این توافقنامه امسال اجرا شود که البته نیاز به همکاری بانک‌های عامل دارد.»
 
بهرام دارایی، رئیس سازمان غذا و دارو:
*مـصـرف بالا و غیرمنطقی، افزایش مصرف در دوران کرونا و قاچاق معکوس ازجمله عواملی بودند که منجر به افزایش مصرف و کمبود دارو در سال گذشته شدند
 
*آنتــی‌بیوتیک‌ها، انسولین، ریتالین، داروهای تزریقی آی وی آی جی، داروهای ضدسرطان و بیماری‌های خاص به راحتی از کشور قاچاق می‌شوند
 
*داروی ضدسل، به راحـتی و به‌صـورت کامیونی و کانتینری به کشور افغانستان قاچاق می‌شود چرا که بیماری سل در این کشور شایع است و مصرف زیادی دارند
 
*تنها نیمی از محموله قلم انسولین که سال 99وارد کشور شد، در شرکت بیمه ثبت شده و هیچ خبری از نصف دیگر این انسولین‌ها نیست، احتمالا بخش قابل توجهی از آنها قاچاق شده است
 
*باید بررسی شود قاچاق دارو در کجای زنجیره تامین دارو اتفاق می‌افـتد در مرداد پارسال، 2هزار میلیارد تومان برای مصرف رمدسیویر در کشور هزینه شد و تنها در نیمه اول سال گذشته، هزینه‌ها 30درصد افزایش پیدا کرد
 
*سال گذشته داروهای وارداتی تا 6برابر و داروهای تولید داخل هم با توجه به میزان ارز تامین مواداولیه 30تا 100درصد افزایش قیمت داشتند.
 

گزارش از: مریم سرخوش
                           ",https://www.asriran.com/003UlE
833228,۱۴۰۱/۰۱/۱۴,فرهنگی/هنری,مردم با سینما قهر کرده‌اند!/ تماشاگران نوروزی به ۹۰۰ هزار نفر هم نرسید,مجموع آمار فروش فیلم‌های اکران نوروزی بر اساس اطلاعاتی که در سامانه مدیریت فروش و اکران سینما (سمفا) تا ساعت پایانی روز ۱۳ فروردین درج شده، ۳۳ میلیارد و ۴۱۰ میلیون تومان با ۸۷۳ هزار و ۲۵۷ نفر تماشاگر است.,"پس از جنجال‌های فراوان برای انتخاب هفت فیلم نوروزی، گیشه سینماها سرانجام بعد از ۱۳ روز فقط حدود ۳۳ میلیارد تومان عایدش شد آن هم با مخاطبی که حتی به ۹۰۰ هزار نفر هم نرسید. حالا زمان آن است که کارشناسان بررسی کنند آیا در شکست اکران نوروزی گران شدن بلیت سینماها عامل موثر بوده یا خود فیلم‌هایی که چندان تبلیغی هم نداشتند یا سفرهای نوروزی؟ البته شاید هم عده‌ای بگویند اصلاً نباید این آمار را شکستی برای مهمترین اکران سال دانست چراکه این تازه شروع دوران پساکرونا برای سالن‌های سینماست!

به گزارش ایسنا، از اواخر اسفند سال گذشته پس از بالا و پایین شدن‌های زیاد فهرست اکران نوروزی و حذف دو فیلم «لامینور» و «علفزار»، فیلم‌های «موقعیت مهدی»، «شادروان»، «روز صفر»، «مرد بازنده»، «سگ بند»، «گل به خودی» و قدغن روی پرده سینماها رفتند. در این بین انتقادهایی به برخی فیلم‌های انتخاب شده وارد می‌شد از جمله «قدغن» چون تهیه‌کننده و کارگردانش (محمدحسین فرحبخش و مجید مافی) سال گذشته هم با فیلم «تکخال» در اکران نوروزی بودند و همچنین انتخاب «قدغن» را که به تازگی علاوه بر نمایش روی پرده، در پلتفرم‌ها نیز اکران آنلاین شده به حضور فرحبخش در شورای صنفی نمایش بی‌ربط نمی‌دانستند.
«قدغن» که در نهایت با تایید سازمان سینمایی به اکران نوروزی رسید، با وجود شروع نمایش از ۱۸ اسفندماه فقط حدود پنج هزار و ۶۰۰ نفر تماشاگر تا پایان تعطیلات عید جذب کرد و کمی بیش از ۱۹۸ میلیون تومان فروش نداشت تا به این ترتیب نامش به عنوان کم‌ تماشاگرترین فیلم اکران نوروزی تاکنون ثبت شود.
در سوی مقابل، فیلم کمدی «سگ بند» به کارگردانی مهران احمدی که جایگزین یکی از دو فیلم حذفی شده بود، بشترین مخاطب را در اکران نوروزی داشته و تا پایان ۱۳ فروردین با ۳۴۵ هزار ۴۰۰ هزار بلیت به فروش حدود ۱۳ میلیارد و ۵۴۰ میلیون تومان رسید.
البته صدر و ذیل این آمار فروش را فقط می‌توان در میان همین هفت فیلم اکران نوروز سنجید و اگر قرار باشد با سال‌های پیش از شیوع کرونا قیاسی صورت گیرد، به آمار و رکوردهای قابل تأملی خواهیم رسید.

اما دومین فیلم پرفروش و پرمخاطب اکران نوروزی که از تبلیغات بسیار خوبی در تلویزیون برخوردار بود، «موقعیت مهدی» به کارگردانی هادی حجازی‌فر است. این فیلم دفاع مقدسی تا پایان تعطیلات حدود ۱۹۳ هزار و ۵۷۰ بلیت فروخت و رقم فروش خود را به بیش از ۶ میلیارد و ۷۰۰ میلیون تومان رساند.
سومین فیلم جدول فروش نوروزی کمدی «شادروان» به کارگردانی حسین نمازی است که ۱۴۲هزار و ۴۷۲ بلیت فروخته و اندکی بیش از ۵ میلیارد و ۵۰۰ میلیون تومان تا پایان تعطیلات فروش داشت.
فیلم پلیسی - امنیتی «روز صفر» هم به کارگردانی سعید ملکان که از دو سال قبل در نوبت اکران بود، در این نوبت راهی سینماها شد و تنها ۹۴ هزار و ۲۳۳ تماشاگر را تا پایان تعطیلات میزبانی کرد و به فروش سه میلیارد و ۶۸۰ میلیون تومان رسید.
فیلم تازه و پلیسی محمدحسین مهدویان با نام «مرد بازنده» نیز که در جشنواره فجر سال گذشته رونمایی شد، با وجود بازیگری جواد عزتی فقط ۸۱ هزار و ۷۷۴ نفر را به سینماها کشاند و ۳ میلیارد و ۳۷۰ میلیون تومان تا پایان ۱۳ فروردین فروش کرد.
فیلمی که در رده ششم جدول فروش اکران نوروزی قرار می گیرد هم «گل به خودی» به کارگردانی احمد تجری است که در دسته فیلم‌های کودک و نوجوان قرار دارد و با ۱۰ هزار و ۱۳۷ بلیت تنها حدود ۳۷۳ میلیون تومان فروش کرد.
مجموع آمار فروش فیلم‌های اکران نوروزی بر اساس اطلاعاتی که در سامانه مدیریت فروش و اکران سینما (سمفا) تا ساعت پایانی روز ۱۳ فروردین درج شده، ۳۳ میلیارد و ۴۱۰ میلیون تومان با ۸۷۳ هزار و ۲۵۷ نفر تماشاگر است.
 در روزهای گذشته بارها به گیشه کم‌رونق سینما در یکی از بهترین مقاطع اکران - که گل سرسبد اکران شناخته می‌شود - اشاره شده است و به نظر می رسد با وجود نگرانی‌هایی که بسیاری از سینماگران بخاطر سانسور زیاد فیلم‌های خود در مرحله دریافت پروانه نمایش در چند وقت اخیر مطرح کرده‌اند و احتمالاً همین مسئله می‌تواند یکی از دلایل عدم استقبال مخاطبان از فیلم‌های روی پرده باشد، ضروری است یک آسیب‌شناسی دقیق برای وضعیت آینده فیلم‌ها و اکران آن‌ها در سینماها صورت گیرد تا با چینش مناسب‌تر فیلم‌ها، راهکار برای تبلیغ‌های موثر، ارائه بلیت‌ با قیمت‌های شناور و ... از سوت وکور ماندن سالن‌های سینمایی و بی‌تماشاگر ماندن فیلم‌ها جلوگیری کرد.
                           ",https://www.asriran.com/003UlA
833229,۱۴۰۱/۰۱/۱۴,اقتصادی,قیمت سکه، طلا و ارز امروز ۱۴ فروردین ۱۴۰۱ (اینفوگرافیک),,,https://www.asriran.com/003UlB
833225,۱۴۰۱/۰۱/۱۴,بین الملل,شلیک تانک روسی به مواضع نظامیان اوکراینی از نمایی متفاوت (فیلم),یک تانک روسی به مواضع نظامیان اوکراینی که در یک ساختمان در ماریوپل سنگر گرفته اند، شلیک می‌کند.,کد ویدیو  دانلود    فیلم اصلی                                     ,https://www.asriran.com/003Ul7
833226,۱۴۰۱/۰۱/۱۴,اقتصادی,برنامه تحقیق و توسعه کروز در سال 1401 برای خودروهای برقی و موتور سیکلت های برقی,در آزمایشگاه ذخیره انرژی کار بر روی تکنولوژی های باتری برای خودرو های الکتریکی انجام خواهد گرفت و برنامه این است به نمونه های آزمایشی برسیم.,"مدیر مرکز تحقیق و توسعه شرکت صنایع تولیدی کروز گفت: در سال جدید برنامه تحقیق و توسعه شامل خودروهای برقی و موتور سیکلت های برقی و اجزا مرتبط با آن در دستور کار است.
در حدود 10سال است که مرکز تحقیق و توسعه در شرکت صنایع تولیدی کروز شکل گرفته است و در زمینه الکترونیک خودرو فعالیت دارد. به مروز زمان با کسب دانش، به توانایی ایده پردازی، طراحی و تولید قطعات خودرو همگام با دانش روز دنیا دست پیدا کرد و سال گذشته با امکانات بیشتر و در جهت پیشبرد هر چه بهتر صنعت قطعه سازی، مرکز جدید تحقیق و نوآوری کروز افتتاح شد.
شرکت صنایع تولیدی کروز توانسته بسیاری از قطعات استراتژیک الکترونیک را بومی سازی کند؛ با توجه به اینکه بسیاری از آپشن های خودروهای روز دنیا مربوط به بخش الکترونیک خودرو است و این صنعت در آینده به سمت خودروهای برقی و خودران پیش می رود، نیاز به بخش الکترونیک مشخص می شود.
این مرکز بر روی موتورهای درون سوز فعالیت های زیادی داشته و برنامه هایی برای تولید قطعات خودروهای برقی در دستور کار خود قرار داده است.
داخلی سازی ای سی یو در 5 نسل از جمله دیگر اقدامات این مرکز تحقیق و نوآوری به شمار می رود؛ با توجه به نیاز موتورهای جدید، کارایی و آپشن های متفاوت تر، علم و دانش لازم برای طراحی نرم افزار و سخت افزار را برخوردار است و در حال حاضر بر روی موتورهای توربوشارژ تمرکز کرده است تا در نسل های بعدی، دستاوردهای بیشتری برای موتورهای جدید به وجود آورد.
محمدرضا دهقان مدیر واحد تحقیق و نوآوری شرکت صنایع تولیدی کروز در خصوص بحث تحقیق ونوآوری برای سال 1401 نیز گفت: در سال جدید برنامه تحقیق و توسعه شامل خودروهای برقی و موتور سیکلت های برقی و اجزا مرتبط با آن می باشد.
وی در خصوص تعداد قطعاتی که قرار است بومی شوند، نیز بیان داشت: سیستم مولتی مدیا جدید برپایه لینوکس، رادار خودرو که شامل سیستم تشخیص نقاط کور آینه و سیستم هشدار خروج از خطوط می باشد ، نسل جدید ECU با قابلیت کنترل سیستم توربوشارژ و VVT می باشد. نسل جدید کنترلر ایربگ با قابلیت ۶ ایربگ می باشد.
مدیر واحد تحقیق و نوآوری شرکت صنایع تولیدی کروز همچنین به تعداد پروژه موازی با دانشگاه در سال 1401اشاره و اظهارداشت: تعداد کارهایی که با دانشگاه خواهیم داشت بیش از ۱۲ مورد می باشد. 
وی پیرامون برنامه آزمایشگاه ذخیره انرژی برای سال 1401 نیز خاطرنشان کرد: در آزمایشگاه ذخیره انرژی کار بر روی تکنولوژی های باتری برای خودرو های الکتریکی انجام خواهد گرفت و برنامه این است به نمونه های آزمایشی برسیم.                           ",https://www.asriran.com/003Ul8
833227,۱۴۰۱/۰۱/۱۴,اقتصادی,جزئیات مالیات و افزایش حقوق کارکنان و بازنشستگان,همچنین دولت در لایحه بودجه سقف معافیت مالیاتی حقوق را سالانه ۶۰ میلیون تومان تعیین کرد که برای هر ماه به پنج میلیون تومان می‌رسید.,"افزایش حقوق کارکنان و بازنشستگان برای سال جاری ۱۰ درصد تعیین شده اما آنچه در قانون بودجه به تصویب رسیده بیانگر اختلاف حداقل حقوق بین این دو گروه است؛ دولت پیشنهاد ۴.۵ میلیون تومان برای هر دو را ارائه داده بود، اما در نهایت حداقل حقوق کارکنان ۵.۶ میلیون و برای بازنشستگان پنج میلیون تعیین شده است.
به گزارش ایسنا، حقوق کارکنان و بازنشستگان همواره از تبصره‌های پرچالش در جریان بررسی لوایح بودجه بوده است که برای امسال هم از این روال مستثنی نبود. دولت نیز قبل از ارائه لایحه بارها تاکید کرده بود که با توجه به منابع در اختیار و البته تورم زا بودن افزایش حقوق کارکنان این امکان را ندارد که بیش از حد حقوق‌ها را افزایش دهد، با این حال آنچه در لایحه بودجه آمد نشان داد که از منابع عمومی، ۹۶۵ هزار میلیارد تومان یعنی بالغ بر ۷۰ درصد آن به هزینه‌های جاری اختصاص پیدا کرده که عمده آن برای پرداخت حقوق کارکنان است.
پیشنهاد اول امتیاز بود
در لایحه بودجه ۱۴۰۱ متوسط افزایش ۱۰ درصدی برای حقوق پیشنهاد شد اما کمی متفاوت نسبت به قبل مقرر شد در حکم کارگزینی تمام گروه‌های حقوق بگیر ۵۳۳ هزار تومان معادل ۱۷۰۰ امتیاز به طور ثابت به همراه سه درصد ضریب ریالی سالیانه اضافه شود که در این حالت حداقل حقوق ۲۸ درصد افزایش یافته و به چهار میلیون و ۵۰۰ هزار تومان می‌رسید و مابقی افراد نیز تا پنج درصد افزایش حقوق داشتند.
همچنین دولت در لایحه بودجه سقف معافیت مالیاتی حقوق را سالانه ۶۰ میلیون تومان تعیین کرد که برای هر ماه به پنج میلیون تومان می‌رسید.
معادله حقوقی تغییر کرد و حداقل کارکنان و بازنشستگان یکسان نشد
آنچه که در جریان بررسی لایحه بودجه در مجلس اتفاق افتاد، پیش بینی دولت را تغییر داد. طبق مصوبه مجلس، حداقل حقوق کارکنان و بازنشستگان از چهار میلیون و ۵۰۰ هزار تومان پیش بینی شده دولت فراتر رفته است و معادله ابتدایی برای اضافه شدن بر مبنای امتیاز و ضریب در کار نیست، افزایش حقوق کارکنان ۱۰ درصد پیش‌بینی شده و بعد از اعمال افزایش‌ها نباید مجموع حکم کارگزینی کارکنان کمتر از پنج میلیون و ۶۰۰ هزار تومان باشد.
بر این اساس حداقل حقوق کارکنان نسبت به سال گذشته (سه میلیون و ۵۰۰ هزار تومان) حدود ۶۰ درصد و نسبت به لایحه (چهار میلیون و ۵۰۰ هزار تومان) تا ۲۴ درصد رشد دارد، البته این رشد حداقل، می‌تواند حداکثر دریافتی را نیز برای حقوق بگیران افزایش دهد.
در رابطه با حقوق بازنشستگان نیز با پیش بینی ۱۰ درصد افزایش، نباید حکم حقوقی آنها بعد از اعمال افزایش کمتر از پنج میلیون تومان باشد.
در این حالت برخلاف سال گذشته و آنچه که دولت در لایحه بودجه امسال پیش‌بینی کرده بود، حداقل حقوق کارکنان و بازنشستگان با یکدیگر متفاوت شده است؛ به طوری که در لایحه امسال و قانون پارسال هر دو گروه از حداقل یکسان برخوردار بودند ولی در قانون سال جاری حداقل حقوق کارکنان پنج میلیون و ۶۰۰ هزار و بازنشستگان پنج میلیون تومان در ماه است.
معافیت مالیاتی با حداقل برابر است
با مصوبه مجلس، سقف مالیاتی حقوق نیز افزایش یافته و به ۶۷ میلیون و ۲۰۰ هزار تومان در سال رسیده است که ماهانه پنج میلیون و ۶۰۰ هزار تومان خواهد بود، یعنی حقوق کارکنان به اندازه حداقل دریافتی آنها از مالیات معاف شده است در حالی که پیش از این معافیت مالیاتی با فاصله از حداقل حقوق قرار داشت مثلا در لایحه که حداقل حقوق چهار میلیون و ۵۰۰ هزار تومان بود معافیت مالیاتی از پنج میلیون شروع می شد.
نحوه دریافت مالیات از حقوق
در سال جاری نرخ مالیات بر درآمد حقوق کارکنان دولتی و غیردولتی از مجموع مندرج در احکام کارگزینی شامل حق شغل، حق شاغل، فوق العاده مدیریت و فوق العاده مستمر و غیر مستمر و سایر پرداختی‌ها و کارانه به اسثتنای عیدی پایان سال به این ترتیب است که نسبت به مازاد ۶۷ میلیون و ۲۰۰ هزار تومان تا ۱۸۰ میلیون تومان ۱۰ درصد، نسبت به مازاد ۱۸۰ میلیون تا ۳۰۰ میلیون تومان ۱۵ درصد، نسبت به مازاد ۳۰۰ میلیون تا ۴۲۰ میلیون تومان ۲۰ درصد و نسبت به مازاد ۴۲۰ میلیون به بالا ۳۰ درصد مشمول دریافت مالیات خواهند شد.
حقوق پارسال چطور بود؟
این در حالی است که بر اساس قانون بودجه سال گذشته ضریب حقوق گروه‌های مختلف حقوق بگیر ۲۵ درصد بر اساس آخرین حکم کارگزینی در سال ۱۳۹۹ تعیین شد، مشروط به اینکه میزان افزایش حقوق هیچ فردی نباید کمتر از دو میلیون و ۵۰۰ هزار تومان شود.
همچنین حداقل حقوق کارکنان و بازنشستگان سه میلیون و ۵۰۰ هزار تعیین شد و معافیت مالیاتی سالانه ۴۸ میلیون تومان بود که برای هر ماه به چهار میلیون تومان می رسید.                           ",https://www.asriran.com/003Ul9
833224,۱۴۰۱/۰۱/۱۴,حوادث,کودک‌آزار سابقه‌دار فضای مجازی دستگیر شد,تولید و انتشار هرگونه کلیپ، تصاویر یا مضامین کودک آزاری، همسرآزاری و حیوان آزاری به نحوی که باعث تشویش اذهان عمومی گردد جرم تلقی شده و پلیس فتا با خاطیان برابر قانون رفتار خواهد کرد.,"معاون اجتماعی پلیس فتا از شناسایی عامل انتشار تصاویر مربوط به تحقیر و کودک آزاری توسط احدی از فعالین شناخته شده فضای مجازی، توسط پلیس فتا فاتب خبر داد.

به گزارش ایسنا، سرهنگ رامین پاشایی در تشریح این خبر بیان داشت؛ برابر رصدهای صورت گرفته و حجم بالای گزارشات مردمی مبنی بر شکوائیه کاربران فضای مجازی از تولید و انتشار تصاویر مربوط کودک آزاری، با تشکیل پرونده قضائی علیه مرتکب و پس از انجام اقدامات فنی توسط کارآگاهان سایبری، فرد خاطی به هویت معلوم در شهر تهران مورد شناسایی قرار گرفت و توسط پلیس فتا فاتب ، پرونده قضایی بر علیه نامبرده تشکیل و به مرجع قضایی معرفی شد.
این مقام انتظامی افزود: متهم به هویت معلوم پیش از این نیز دو مرتبه مبادرت به تهیه و انتشار تصاویر نامربوط با موضوع تحقیر، تمسخر و کودک ازاری نموده بود و پس از دستگیری و ارجاع به مقام قضائی و اظهار ندامت، متاسفانه مجددا نسبت به این عمل ناشایست اقدام کرده است.
وی خاطر نشان کرد: تولید و انتشار هرگونه کلیپ، تصاویر یا مضامین کودک آزاری، همسرآزاری و حیوان آزاری به نحوی که باعث تشویش اذهان عمومی گردد جرم تلقی شده و پلیس فتا با خاطیان برابر قانون رفتار خواهد کرد.
براساس گزارش سایت پلیس فتا، این مقام مسئول به هموطنان توصیه کرد: بارعایت هنجارها و شئونات رفتاری پذیرفته شده در جامعه، محتواهای خود را پالایش کرده و چنانچه درگذشته همچنین محتوایی منتشر کرده‌اند حذف کنند و در تائید و انتشار مطالب جدید دقت لازم را به عمل‌آورند.
سرهنگ پاشایی از شهروندان درخواست کرد: در صورت مشاهده موارد مشکوک موضوع را از طریق سایت رسمی پلیس فتا به نشانی www.cyberpolice.ir به پلیس اعلام کنند.
                           ",https://www.asriran.com/003Ul6
833223,۱۴۰۱/۰۱/۱۴,ورزشی,علی دایی: اتفاقات شرم آور بازی ایران و لبنان، در هیاهوی قرعه کشی جام جهانی فراموش نخواهد شد,امیدوارم روزی فرا رسد که زنان و دختران ایرانی در آرامش و امنیت «آزادانه» به استادیوم ها بروند و اشک آنها برای شوق پیروزی تیم محبوبشان باشد نه در اثر اسپری فلفل، گاز اشک آور و….,"علی دایی با انتشار پستی در صفحه شخصی خود به عدم حضور بانوان در ورزشگاه امام رضا واکنش نشان داد.
 
علی دایی در صفحه شخصی خود نوشت: «اتفاقات شرم آور و رفتارهای غیر انسانی صورت گرفته در ورزشگاه امام رضا در برابر بانوان فوتبال دوست کشورمان در هیاهوی قرعه کشی جام جهانی هرگز «فراموش» نخواهد شد.
 
در تمامی موارد، حقوق زن و مرد برابر است. امیدوارم روزی فرا رسد که زنان و دختران ایرانی در آرامش و امنیت «آزادانه» به استادیوم ها بروند و اشک آنها برای شوق پیروزی تیم محبوبشان باشد نه در اثر اسپری فلفل، گاز اشک آور و….»
 
                           ",https://www.asriran.com/003Ul5
833222,۱۴۰۱/۰۱/۱۴,سیاسی,نماینده مجلس: بازگشایی یکباره مدارس و دانشگاه‌ها خطرساز است,خطر شیوع ‎ کرونا پس از مسافرت ها و دیدارهای نوروزی بالاست.,"نایب رئیس کمیسیون اجتماعی مجلس در توئیتی بازگشایی یکباره مدارس و دانشگاه‌ها را بی‌تدبیری و خطرساز دانست.
به گزارش ایلنا، سید کریم حسینی نماینده مردم اهواز، باوی، حمیدیه و کارون در مجلس و رئیس مجمع نمایندگان استان خوزستان در توئیتی نوشت:
‌به چند دلیل بازگشایی یکباره مدارس و دانشگاه‌ها بی‌تدبیری و خطرساز است:
-خطر شیوع ‎ کرونا پس از مسافرت ها و دیدارهای نوروزی بالاست.
-تقارن بازگشایی با آغاز ماه مبارک‎ رمضان و فصل گرم سال مبارک نیست.
-ضعف بدنی روزه‌داری و استرس رعایت پروتکل‌ها، راندمان تحصیلی را کاهش می دهد.                           ",https://www.asriran.com/003Ul4
833221,۱۴۰۱/۰۱/۱۴,بین الملل,طالبان کاشت خشخاش را ممنوع اعلام کرد,در این فرمان آمده‌ است که در سراسر کشور استفاده و انتقال، خرید و فروش، واردات و صادرات و کارخانه‌های تولید هرگونه مواد نشه‌آور مثل شراب، هیرویین، شیشه، چرس و…، به طور جدی ممنوع است.,"ملا هبت‌الله آخوندزاده، رهبر طالبان با صدور یک فرمان تازه، کاشت خشخاش را در سراسر کشور ممنوع اعلام کرده و هشدار داده که تخلف از این فرمان، پیگرد و مجازات خواهد داشت.

به گزارش ایسنا به نقل از افق نیوز، بر اساس فرمان تازه ملا هبت‌الله آخوندزاده که امروز (یکشنبه) در تالار کنفرانس‌های وزارت امور داخله اعلام شد، به تمام مردم خبر داده شده که از تاریخ صدور این فرمان کاشت خشخاش در تمام کشور به گونه مطلق ممنوع است و هیچ‌کس نمی‌تواند از آن تخلف کند.
در این فرمان آمده‌ است: «اگر خدای نخواسته کسی تخلف بکند کشت او از بین برده می‌شود و با متخلف از روی شریعت اسلامی برخورد صورت می‌گیرد.»
همچنین در این فرمان آمده‌ است که در سراسر کشور استفاده و انتقال، خرید و فروش، واردات و صادرات و کارخانه‌های تولید هرگونه مواد نشه‌آور مثل شراب، هیرویین، شیشه، چرس و…، به طور جدی ممنوع است.
در ادامه تاکید شده که اجرای این فرمان الزامی است و اگر کسی تخلف کند از سوی ادارات عدلی و قضایی تعقیب و مجازات می‌شود.
این فرمان در حالی صادر می‌شود که چند روز پیش نیز نیروهای امنیتی طالبان یک مرکز تولید مشروبات الکلی را در محله وزیرآباد شهر کابل کشف و ضبط کردند.
این در حالی است که پیش از این، افغانستان بزرگ‌ترین تولیدکننده مواد مخدر جهان محسوب می‌شد و تولید مواد مخدر در پی اشغال کشور توسط نظامیان آمریکایی و متحدان آن‌ها چندین برابر افزایش یافت.
نیروهای خارجی و طالبان، همدیگر را متهم به دست‌داشتن در کشت و تولید و قاچاق مواد مخدر می‌کردند.
                           ",https://www.asriran.com/003Ul3
833219,۱۴۰۱/۰۱/۱۴,ورزشی,ستاره «عصر جدید» با استقلال قرارداد بست (فیلم),امیرعلی لاسمی کودک هفت ساله اهل بابل مازندران با حضور در برنامه «عصر جدید» ً، استعداد خوب خود را در فری استایل و روپایی زدن به نمایش گذاشت.,"کد ویدیو  دانلود    فیلم اصلی          
او چند روز پیش به همت امیر غفارمنش بازیگر سینما و تلویزیون و آرش برهانی بازیکن پیشکسوت آبی‌های پایتخت در محل آکادمی باشگاه استقلال حضور پیدا کرد.
سپس بعد از انعقاد قرارداد استعدادیابی با ملا اسماعیلی از اعضای شورای سیاست گذاری آکادمی باشگاه استقلال به تمرین تیم بزرگسالان باشگاه رفت.
امیرعلی مهمان کادرفنی و بازیکنان استقلال بود و در کنار فرهاد مجیدی و وریا غفوری، عکس‌هایی به یادگار گرفت.                           ",https://www.asriran.com/003Ul1
833218,۱۴۰۱/۰۱/۱۴,بین الملل,ثبت بالاترین موارد ابتلا جدید به کرونا در چین در 2 سال گذشته,شهر 25 میلیون نفری شانگهای از روزها پیش تحت قرنطینه کامل قرار گرفته است. از بهمن ماه 1398 بدین سو، بالاترین ابتلا روزانه به کرونا در چین امروز (یکشنبه) به ثبت رسیده است.,"کشور چین در حال سپری کردن بدترین موج شیوع و ابتلا جدید به ویروس کرونا از زمان آغاز همه گیری ویروس کرونا در شهر ووهان است.
به گزارش عصرایران به نقل از رویترز، دولت چین روز یکشنبه (امروز) از ابتلا 13 هزار و 287 مورد جدید به ویروس کرونا طی 24 ساعت گذشته در کل این کشور خبر داده است.
این آمار بالاترین میزان ابتلا روزانه به ویروس کرونا از فوریه 2020 (بهمن ماه 1398) است.
اکثر موارد مبتلایان جدید در استان ""جیلین"" در شمال شرقی چین و شهر قرنطینه شده شانگهای است.
تعداد موارد ابتلا جدید بدون علامت، که چین آنها را به عنوان موارد تایید شده طبقه بندی نمی کند، در روز شنبه (دیروز) به 11 هزار و 781 نفر در مقایسه با 7 هزار و 869 مورد در روز قبل (جمعه) افزایش یافته است.
از میان موارد تایید شده جدید، 1455 مورد به صورت محلی منتقل شده است که 956 مورد از استان جیلین و 438 مورد در شهر شانگهای شناسایی شده است.
یکی از مقامات ارشد سازمان بهداشت شهر شانگهای روز یکشنبه (امروز) گفت از ساکنان شهر 25 میلیون نفری شانگهای که از روزها قبل تحت قرنطینه قرار گرفته، از امروز(یکشنبه) آزمایش ""آنتی ژن"" و از روز دوشنبه آزمایش ""اسید نوکلئیک"" انبوه انجام خواهد شد.
""وو کیانیو"" بازرس کمیسیون بهداشت شهرداری شانگهای، گفت:"" وظیفه اصلی حذف کامل نقاط خطر و قطع زنجیره انتقال است تا بتوانیم در سریع ترین زمان ممکن از گسترش همه گیری جلوگیری کنیم.""
شهر قرنطینه شده شانگهای چین/ 29 مارس 2022/ رویترز

دولت چین که از زمان آغاز همه گیری در شهر ووهان در اوایل سال 2020 با در پیش گرفتن سیاست های سخت گیرانه قرنطینه اجباری، ویروس را سرکوب کرده بود؛ اما طی هفته های گذشته و در حالی که شیوع همه گیری با سویه اومیکرون در حال فروکش کردن در بسیاری از نقاط جهان است، تحت تاثیر یک موج همه گیری گسترده قرار گرفته و در همین راستا تلاش کرده با قرنطینه کامل شهرهای در معرض خطر از جمله شهر شانگهای، با گسترش همه گیری مقابله کند.
                            ",https://www.asriran.com/003Ul0
833220,۱۴۰۱/۰۱/۱۴,اجتماعی ,شهردار تهران: دو سوم ناوگان مترو به اورهال نیاز دارد/ ۳۶۰ واگن از مدار خارج شده است,او به پلمپ ۲۹۱ مجموعه ای که از معتادان خرید و فروش می کردند اشاره کرد و گفت: بالغ بر ۴۱ پلاک قرمز پلمپ شد. در رود دره فرحزاد تلاش شد ادامه بوستان نیایش را در محل افتتاح کنیم و صورت زشت گذشته را نبینیم.,"شهردار تهران درباره وضعیت ناوگان مترویی گفت: دو هزار و ۵۰۹ واگن داریم که ۳۶۰ واگن آن از مدار خارج شده و دو سوم از ناوگان موجود نیز نیاز به اورهال دارند.
به گزارش ایلنا، علیرضا زاکانی، شهردار تهران در نخستین جلسه شورای شهر تهران در سال جدید حاضر شد.او در ابتدای صحبت های خود گفت:  شورای ششم و منتخبین این شورا در شهرداری طی سال گذشته تلاش کردند آنچه که معطوف به اهداف عالی و پیشبرد امور در شهر بزرگ تهران است را وجهه همت خود قرار دهند.
او با بیان اینکه تلاش شد تا با مدیریت جهادی و کوشش مضاعف مسیری را دنبال کنیم گفت: امکانی فراهم شد تا بتوانیم برای شهروندان عزیز با نگاه جامع رفاه و آسایش و امنیت و ایمنی و سلامت و نشاط و معیشت و اقتصاد و گشایش های مختلف به ارمغان آوریم.
زاکانی افزود: در نیمه سال گذشته که مسئولیت را به عهده گرفتیم  سعی کردیم گفتمان حاکم را گفتمان خدمت و پیشرفت بگذاریم و از طریق مدیریت مشارکتی و بر محور نخبگان کار را دنبال کنیم. آنچه که حاصل شد در نوع خود در سال های اخیر کم سابقه بود.
شهردار تهران در ادامه به عملکرد مدیریت مالی اشاره کرد و گفت: یکی از مواردی که در سال های گذشته نمود زیادی پیدا کرد عملکرد مالی شهرداری تهران بود. با اصلاحیه ۳۷ هزار و ۷۰۰ میلیارد بودجه برای شهرداری مقرر کردیم که از این میزان ۳۴ هزار و ۸۲۰ میلیارد تومان به صورت قطعی محقق شده و ۳۵۰ میلیارد تومان نیز به صورت غیر نقد در دست تحقق است و در مجموع ۹۳ درصد بودجه محقق شده است. این موضوع در سال های اخیر بی سابقه است. در سال ۹۹ بیش از ۷۰ درصد بودجه محقق شده بود.
زاکانی گفت: گرچه به موانعی هم برخورد کردیم. برای مثال برای عرضه املاک در بورس موانعی داشتیم که انشالله در این روزها برطرف می شود. ما ۳/۲ برابر نسبت به سال ۹۹ در بخش غیرنقد تحقق بودجه داشتیم. این نشان‌دهنده ظرفیت شهر است که اگر درست کار کنیم می توانیم از ظرفیت ها استفاده کنیم.
او با اشاره به تحولات مدیریتی در شهرداری گفت: تحول مدیریت نیز صورت گرفت که از طریق کانون های ارزیابی تحول گسترده ای را داشتیم و امروز این مدیریت مستقر است. منابع مالی تامین شده در ۶ ماه اول ۱۳ هزار میلیارد و در ۶ ماه دوم ۲۲ هزار میلیارد بود که به دلیل تغییر مدیریت رخ داده روی داده است.
زاکانی در ادامه به اقدامات انجام شده در حوزه خدمات اشاره کرد و گفت: در حوزه خدمات کار را با واکسیناسیون گسترده شروع کردیم.قبل از مدیریت جدید ۷۰ نقطه برای واکسیناسیون واگذار شد اما در دوره مدیریت جدید ۷۲ نقطه دیگر نیز با مدیریت شهرداری فعال شد. هدف‌گذاری جدی این بود کسانی که نمی توانند در اولویت اول واکسینه شوند را به سراغشان برویم. لذا ما سراغ دیگران رفتیم و اگر از طریق ۱۳۷ کسی تماس می گرفت واکسیناسیون را برای او انجام می دادیم.
او ادامه داد: همچنین مساله نگهداشت شهر و موضوعات مختلفی که از طریق ۱۳۷ اعلام می شد را دنبال کردیم و گستره بزرگی از خدمات را به مردم اضافه کردیم.
زاکانی با اشاره به اقدامات مشارکتی شهرداری گفت: شروع فعالیت های مشارکتی بخش سوم اقدامات بود و شروع را با مشارکت دستگاه های مختلف داشتیم و اولین اقدام خود در این زمینه را در قرارگاه اجتماعی تجربه کردیم.
او از سازمان ها و دستگاه های مختلفی که در این قرارگاه مشارکت داشتند تشکر کرد.
زاکانی با اشاره به تشکیل قرارگاه اجتماعی گفت: ۸۲ درصد مصوبات قرارگاه اجتماعی اجرایی شد و ۴۱ مصوبه از ۲۴۱ مصوبه اجرایی نشد. ۷ هزار معتاد متجاهر در تهران جمع و به کمپ های ماده ۱۶ منتقل شدند.
او ادامه داد: برای اولین بار کمپ برای افراد کبر سن و صغر سن و خانم ها و معتادان زخم باز تاسیس شد. اکنون برای این ۷ هزار نفری که مستقر شدند ۸ اقدام صورت می گیرد. ابتدا به صورت بیومتریک تثبیت هویت انجام می شود سپس سم زدایی، بازسازی شخصیتی، مواجهه با خانواده ها، مهارت آموزی، اجتماعی شدن در محل و اشتغال صورت می گیرد.
او به پلمپ ۲۹۱ مجموعه ای که از معتادان خرید و فروش می کردند اشاره کرد و گفت: بالغ بر ۴۱ پلاک قرمز پلمپ شد. در رود دره فرحزاد تلاش شد ادامه بوستان نیایش را در محل افتتاح کنیم و صورت زشت گذشته را نبینیم.
زاکانی افزود: بعد از قرارگاه اجتماعی قرارگاه سلامت با هدف توسعه بهداشت در تهران شکل گرفت. در تهران فقر جدی بهداشت را داریم و سیستم بهداشت تهران عقب افتادگی تاریخی نسبت به حوزه درمان را دارد که مکلف هستیم آن را توضیح دهیم.
او ادامه داد: مسیری دنبال شد که ایمنی شهر تهران را به صورت جدی مورد دقت قرار دهیم و در این زمینه قرارگاهی شکل گرفت و جلساتی برگزار و مصوبات جدی در این جلسات داشتیم.
زاکانی گفت: در حوزه حمل و نقل موفق شدیم ۱۷۵ دستگاه اتوبوس نو بخریم که بخش عمده آن وارد سیستم حمل و نقل شهری شد و در کنار آن با تامین گاز مخازن اتوبوس ها حداقل هایی را برای شهر ایجاد کردیم. آن روزی که شهر را به دست گرفتیم دو هزار و ۲۵۰ اتوبوس تحویل شد در حالی که نیاز شهر بیش از ۷ هزار دستگاه اتوبوس است. برای این سال سه هزار و ۲۵۰ دستگاه اتوبوس را هدفگذاری کردیم. برای هزار دستگاه از دولت مجوز گرفتیم, برای ۹۰۰ دستگاه  وزارت کشور متقبل شده است که ۲۰ درصد هزینه آن را شهرداری  پرداخت و ۸۰ درصد را وزارت کشور پرداخت کند و بالغ بر ۵۵۰۰ دستگاه اتوبوس را در سال جاری در اختیار شهروندان قرار دهیم.
زاکانی گفت: در بخش تاکسی، نوسازی هدف‌گذاری شد و ۵۶۵۰ دستگاه تاکسی نوسازی شد.
شهردار تهران درباره وضعیت ناوگان مترویی گفت: دو هزار و ۵۰۹ واگن داریم که ۳۶۰ واگن آن از مدار خارج شده و دو سوم از ناوگان موجود نیاز به اورهال دارند.
زاکانی گفت: یکی از کارهای بسیار خوبی که انجام شد تغییر وضعیت هفت هزار نفر از ایثارگران در دستور کار قرار گرفت و بخشی از آنها تغییر وضعیت پیدا کردند.
او همچنین با اشاره به آمار کشته های تصادفات شهری تهران گفت: کشته های شهر تهران در زمینه تصادفات در سه ماهه پایانی سال گذشته ۳۰ درصد کاهش داشت.
زاکانی گفت: در حوزه آتش نشانی امسال اولین سالی بود که تلفات نداشتیم و تنها یک نفر فوتی داشتیم که آن یک نفر نیز سکته کرده بود.                           ",https://www.asriran.com/003Ul2
833216,۱۴۰۱/۰۱/۱۴,ورزشی,حرکت جوانمردانه آندرانیک در بازی برابر نیجریه در موزیک ویدئو رسمی جام جهانی ۲۰۲۲ (فیلم),از حرکت جوانمردانه آندرانیک تیموریان در بازی برابر نیجریه در بخشی از موزیک ویدئو رسمی جام جهانی2022 استفاده شده است.,کد ویدیو  دانلود    فیلم اصلی                                     ,https://www.asriran.com/003Uky
833214,۱۴۰۱/۰۱/۱۴,اجتماعی ,بحران جدی برای شهری تاریخی؛ کاشان در محاصره فروچاله‌ها/ احتمال بروز تخریب‌ بیشتر آثار تاریخی (فیلم),خطر خالی شدن زمین در این منطقه، به دشت و بیابان بسنده نکرده‌ است و ترک‌ها حالا به خانه‌های کاشانی‌ها قدم گذاشته‌است. علاوه بر آن آثار تاریخی این شهر هم در خطر ترک و فرونشست قرار دارند.,"کد ویدیو  دانلود    فیلم اصلی          
 
عصر ایران؛ فرزانه احمدی ــ دشت کاشان در مرکز کشور قرار گرفته است و حالا همه آن، هم شوره‌زار‌هایش و هم بخش سرسبزتر که شهر کاشان و زمین‌های کشاورزی در آن قرار دارد، تحت تاثیر شکاف‌های فرونشستی هستند. این مهمانان ناخوانده نه تنها کاشانی‌ها بلکه همه کسانی را که برای رسیدن به مقصد خود از آزادراه‌ تهران-اصفهان عبور می‌کنند تهدید می‌کند.خطر خالی شدن زمین در این منطقه، به دشت و بیابان بسنده نکرده‌ است و ترک‌ها حالا به خانه‌های کاشانی‌ها قدم گذاشته‌است. علاوه بر آن آثار تاریخی این شهر هم در خطر ترک و فرونشست قرار دارند.علت پیدایش این ترک‌های فرونشستی، کاشت درختان تاغ در کویر و چاه‌هایی هستند که از سال 1345 در این منطقه گسترش پیدا کرده‌اند.وضعیت کاشان به بحران رسیده است. این گزارش را ببینید ‌تا بیشتر بدانید.                           ",https://www.asriran.com/003Ukw
833217,۱۴۰۱/۰۱/۱۴,سیاسی,واکنش معاون قوه قضائیه به اظهارات درباره اعمال خشونت علیه برخی بازیگران زن,وی افزود: از زنان باید بدلیل اینکه بیشتر در معرض آسیب پذیری قرار دارند، در عرصه هنر و بویژه سینما حمایت و محافظت شود.,"معاون امور بین الملل و دبیر ستاد حقوق بشر قوه قضائیه در واکنش به اظهارات درخصوص اعمال خشونت علیه برخی بازیگران زن در عرصه سینما، گفت: عرصه هنر، از آنجا که جزئی مهم از فرهنگ است، باید به دور از هرگونه آسیب باشد.

به گزارش میران به نقل از پایگاه اطلاع رسانی ستاد حقوق بشر، کاظم غریب‌آبادی معاون امور بین‌الملل قوه قضائیه و دبیر ستاد حقوق بشر قوه قضائیه در واکنش به اظهارات در خصوص اعمال خشونت علیه برخی بازیگران زن در عرصه سینما گفت: عرصه هنر، از آنجا که جزئی مهم از فرهنگ است، باید به دور از هرگونه آسیب باشد و کسانی که در این عرصه فعالیت می کنند، باید به مسوولیت سنگین خود در قبال جامعه واقف باشند.وی افزود: از زنان باید بدلیل اینکه بیشتر در معرض آسیب پذیری قرار دارند، در عرصه هنر و بویژه سینما حمایت و محافظت شود.غریب آبادی ضمن تاکید بر کرامت انسانی و حفظ حریم خصوصی افراد و ضرورت ایجاد امنیت روانی و شخصیتی برای زنانی که خواهان فعالیت در عرصه اجتماعی و فرهنگی هستند، از وزارت فرهنگ و ارشاد اسلامی و نهادهای صنفی در حوزه سینما خواست تا سازوکارهایی را طراحی کنند که زنان بتوانند بدون دغدغه در حوزه سینما فعالیت کنند و چنانچه با هرگونه خشونتی مواجه شدند، فورا به آن رسیدگی شود.دبیر ستاد حقوق بشر ضمن اعلام آمادگی قوه قضائیه برای رسیدگی به شکایات در حوزه خشونت علیه زنان، ابراز امیدواری کرد تا لایحه صیانت، کرامت و تأمین امنیت بانوان در برابر خشونت، هرچه سریعتر به تصویب مجلس شورای اسلامی برسد.
                           ",https://www.asriran.com/003Ukz
833213,۱۴۰۱/۰۱/۱۴,عمومی,دیدنی های امروز؛ از آغاز ماه مبارک رمضان تا مراسم تغییر پرچم افغانستان,مراسم تغییر پرچم افغانستان، آغاز ماه مبارک رمضان، جنگ اوکراین و اعتراضات سریلانکا,"مراسم رسمی تغییر پرچم ملی افغانستان در شهر کابل. طالبان پرچم خود را جایگزین پرچم ملی سابق افغانستان کرد./ رویترز 						                 							توزیع آب آشامیدنی در میان آوارگان جنگ در اردوگاهی در نزدیکی شهر صنعا یمن/ رویترز 						       							چراغانی معابر و منازل به مناسبت آغاز ماه مبارک رمضان در مصر/ EPA 						       							یکی از کارکنان نظام بهداشت و درمان چین در حال قدم زدن در شهر قرنطینه شده شانگهای چین/ رویترز 						       							اتوبوس آتش گرفته در جریان آشوب ها در اعتراض به وضعیت اقتصادی کشور سریلانکا در شهر کلمبو/ خبرگزاری فرانسه 						       							مادر سریلانکایی در شهر کلمبو در حال شستشوی فرزندش در تشت در پی قطع برق و آب شهری/ رویترز 						       							نیروهای آمریکایی در جریان رزمایش مشترک سالانه با ارتش فیلیپین/ آسوشیتدپرس 						       							محیط بان ها سوار بر یک فیل در پارک ملی ""کازیرانگا"" در ایالت ""آسام"" هند/ آسوشیتدپرس 						       							سربازان هنگ سلطنتی ارتش انگلیس در حال بسته بندی و ارسال کلاه خود های نظامی به اوکراین/ گتی ایمجز 						       							کارگاه آجرسازی در بنگلادش/ گتی ایمجز 						       							قایق های چوبی روی رود یامونا در هند/ آسوشیتدپرس 						       							جوان فلسطینی در شهر قدس در حال تزیین محله به مناسبت آغاز ماه مبارک رمضان/ رویترز 						                                   ",https://www.asriran.com/003Ukv
833141,۱۴۰۱/۰۱/۱۴,اجتماعی ,منصور به روایت حمیده: خاطرات خواندنی همسر شهید ستاری,منصور تا میدان امام حسین(ع) هیچ حرفی نزد تا اینکه، نزدیک خیابان اقبال که رسیدیم روبه من کرد و گفت: دایی جان من حمیده خانم را می خواهم و حمید خانم هم مرا، در این لحظه سریع درب ماشین را باز می کند و با عجله از ماشین می پرد بیرون و دور می شود...,"نام شهید «منصورستاری» سالهاست بر پیکر کوچه ها وخیابان های شهرهای کشور خودنمایی می کند. شهیدی که هنوز مدال های لیاقت و شجاعتش می درخشد ولی زندگی او و همسرش هیچ گاه بازگو نشد و این بار حمیده همسر شهید منصور ستاری از روزهای خوش زندگی با شهید می گوید.
 
در یک روز برفی انتهای ماه آذر، بزرگراه صدر و بعد چند کوچه و خیابان و یک مجتمع مسکونی که در طبقه دهم آن همسر یک شهید تنها زندگی می کند. استقبال گرم و محفل خودمانی و با صفا این تصور را در ما ایجاد کرد که انگار سالهاست این خانواده را می شناسیم. نامش «حمیده» است بانویی که وقتی وارد منزلش می شوی از دوران خوش زندگی سخن می گوید. آنقدر که می توانستی در میان گفته هایش میزان مهر به همسر و فرزندان را بسنجی! حمیده خانم هیچ وقت مصاحبه نکرده بود و همیشه از رسانه ها دور بوده و می گوید: می خواستم برای خودم و خانواده ام زندگی کنم. بدون حاشیه و گمنام... 

شما و شهید ستاری چه نسبت فامیلی با هم دارید؟ 
 
من و شهید ستاری دختر دایی و پسر عمه هستیم. پدرم نظامی بود و در ارتش خدمت می کرد. یادم هست آن زمان ساکن مشهد بودیم و به دلیل شغل پدر مجبورمی شدیم به جاهای مختلف سفر کنیم. حمیده در میان گفته هایش شهید ستاری را «تیمسار» خطاب می کرد و می گفت: برای ما معلم ها خیلی مهم بود که همسرمان یک نظامی باشد. بعد در مورد ارتباط بیشتر با شهید ستاری قبل از ازدواج گفت: من و تیمسار ستاری تا لحظه دبیرستان کمتر همدیگر را می دیدیم چون رفت و آمد زیادی نداشتیم.
 
بعد از اینکه پدر به تهران منتقل شد بعد از چند سال همدیگر را دیدیم، آن موقع شهید ستاری تازه می خواستند وارد دانشکده افسری شوند. البته ناگفته نماند که در آن روزها قصد ازدواج نداشتیم و بحثی هم مطرح نشده بود. شاید دلیلش هم این بود که من 3 سال از منصور بزرگتر بودم و این وصلت به فکر من و دیگران خطور نمی کرد. من دارای 10 خواهر و برادر و منصور دارای 4 خواهر و برادر بود؛ ولی من و منصور دو آدم شاخصی بودیم که با یکدیگر ازدواج کردیم یعنی متوجه شدیم از نظر روحی، روانی و فکری می توانیم در کنار هم زندگی کنیم.
 
از روزهای خواستگاری تعریف کنید؟
 
موقعی که عمه جان (مادر شهید ستاری) آمدند خواستگاری، تا یک هفته پدر و مادرم با من بحث داشتند که بی دلیل نبوده منصور از پنجشنبه تا عصر جمعه می آمده اینجا(خانه ما)، درحالی که واقعا اینچنین نبوده و بنده خدا منصوربه دلیل مسافت طولانی منزل تا دانشکده (منزل آنها در ولی آباد ورامین و دانشکده در تهران بود)، به منزل ما می آمدند.
 
خلاصه یک روز صبح جمعه پدرم که داشت می رفت بیرون به پدر گفت: دایی جان صبرکنید من هم با شما می آیم. رفت منزل و تمام وسایلش را از منزل ما برداشت با پدر رفت.
 
پدر تعریف می کرد: منصور تا میدان امام حسین(ع) هیچ حرفی نزد تا اینکه، نزدیک خیابان اقبال که رسیدیم روبه من کرد و گفت: دایی جان من حمیده خانم را می خواهم و حمید خانم هم مرا، در این لحظه سریع درب ماشین را باز می کند و با عجله از ماشین می پرد بیرون و دور می شود...حتی دیگر نمی ایستد که جواب پدر را بشنود. پدر لباس ارتشی نداشت؛ ولی یک ارتشی تمام عیار بود با فرزندانش هم مثل یک سرباز برخورد می کرد.
 
یادم می آید، ساعت 12 شب با خواهرم در حیاط منزل نشسته بودم که پدر آمد و مرا صدا زد و بعد از کمی مقدمه چینی پرسید: تو و منصور با هم حرفی زدید؟ من  از ترس نفسم بالا نمی آمد ونمی توانستم چیزی بگم...
 
با ترس گفتم ما با هم حرفی نزده بودیم... پدرعلی رغم عصبانیت اولیه گفت: نمی خواهد چیزی را از من مخفی کنی من ناراضی نیستم. این پسر، بچه خواهرم است و من از کودکی او را می شناسم.
من تو پیشانی منصور می خوانم یک روزی فرمانده نیروی هوایی خواهد شد. البته اگر  تو پشتیبان و زن خوبی برایش باشی! اینکه از نظر سنی هم تو از وی بزرگتری مهم نیست حضرت خدیجه هم از پیامبر بزرگتر بوده است تو فقط باید برای منصور همسرخوبی باشی.
 
مادرم می گفت چون من تنها دخترتحصیل کرده فامیل هستم مهریه ام باید 100 هزار تومان باشد، اما با مخالفت پدرکه معتقد بودند؛ مهریه به گردن مرد است و نباید منصور را زیر دین برد 60 هزارتومان مهرم کردند و 15 اسفند سال 48 بعد از اینکه دانشکده افسری همسرم تمام شد ازدواج کردیم.
 
پدرم دو منزل مسکونی در میدان نارمک داشت که یکی را مردانه و دیگری را زنانه کردیم و همان جا مراسم برگزار شد. حاصل این ازدواج هم 3 دختر و یک پسر است.
 
همسر شهید ستاری در ادامه لبخندی می زند و می گوید: یک جین هم نوه دارم. حمیده خانم درباره روزهای زندگی با شهید ستاری می گوید: حدود یکسال و 7 ماه با هم نامزد بودیم آن وقت ها من در چهارراه ولیعصر کلاس زبان می رفتم. من و منصور در راه قرار می گذاشتیم که یکدیگر را ببینیم حتی گاهی تا نارمک مسیر را پیاده می آمدیم و درباره آینده نقشه می کشیدیم.
 
البته تیمسار همه چی تمام بود در کنار کارهای فنی که انجام می داد به زبان روسی، ایتالیایی و انگلیسی به خوبی تسلط داشتند. آن روزها، تمام معلم ها بدون استثنا دوست داشتند همسر یک افسر باشند. اما شهید ستاری از نظر شخصیتی؛ ادب، نزاکت و اخلاق مرا به خود جذب کرده بود. 
 
زمان جنگ چه می کردید؟
 
 پدرم یک منزل 82 متری در نارمک به ما داده بود. در آن زمان این منزل 82 متری در نظر تمام جوان ها یک قصر بود یعنی خوشبخت ترین زوج آن محله بودیم. آن موقع تازه جنگ شروع شده بود و ما دارای 3 فرزند بودیم که بعدها منزل را فروختیم و به محله 14 نارمک نقل مکان کردیم.
 
زمانی که شهید معاون فرماندهی پدافند هوایی شدند ما در این محله ساکن بودیم البته من خبر نداشتم که دارای چه سمتی هستند چون هیچ موقع راجع به سمت هایش چیزی نمی گفت. من همیشه دنبال یک زندگی آرام و بی دغدغه بودم حتی بعد از شهادت ایشان نیز تمام تلاشم این بود که بچه هارا خوب تربیت کنم.
 
اولین باری که شهید ستاری به جبهه اعزام شدند را به خاطر دارید؟ 
 
بله، برای اولین بار که می خواستند به جبهه بروند به من نگفتند که جنگ شده، گفتند فعلا داریم یک دوره ای برای بررسی اوضاع جنگ اعزام می شویم که حدود 2 ماه طول کشید. آن روزها رسم بود وقتی شهیدی را می آوردند فرش می انداختند، ختم و مراسم می گرفتند... ولی من فکر نمی کردم روزی همسر من هم جز این شهدا باشد.
 
همسر شهید ستاری دلیل این ذهنیتش را اینگونه می گوید: که اولا شهید ستاری خیلی جوان و شجاع بود و فکر نمی کردم حالا حالا ها از پیش ما برود و اینکه تیمسار متخصص رادار بود و من فکر نمی کردم به جبهه برود و صدمه ای ببیند.
 
زمان جنگ پرواز هم داشتند؟
 
بله بیشتر با شهید بابایی بودند.
 
بعد از شهادت بابایی با همسر شهید ارتباط هم داشتید؟ 
 
نه بعد از شهادت شهید بابایی تیمسار پیکر پاک شهید بابایی را در یک قسمتی در نیروی هوایی نگه داشت تا همسر شهید از مکه بیاید که در روز تشییع برای اولین بار بود که همسر شهید بابایی را دیدم.
 
الان هم  با خانواده هایی که با خود تیمسار ستاری شهید شدند در ارتباط هستم مثل خانم «شهید یاسینی»، خانم «شهید رزاقی» و خانم «شهید شجاعی» که فوت کردند درارتباط بودم.
 
بعد از پذیرش قطعنامه خوشحال بودید که جنگ تمام شده است؟
 
من خوشحال شدم از اینکه منصور من دیگر به جبهه نخواهد رفت اما بعد از جنگ بلافاصله دوره بازسازی شروع شد و این خوشحالی من زیاد ادامه پیدا نکرد، چون دو سه شب بعد تصویر منصور را از تلویزیون دیدیم که گوینده اخبار اعلام کرد: منصور ستاری با حکم امام خمینی(ره) به عنوان فرمانده نیروی هوایی منصوب شدند.

خلاصه از این موضوع زیاد خوشحال نشدم؛ چرا که دوست داشتم شهید ستاری در خفا برای این مملکت خدمت کنند. منصور 8 سال فرمانده نیروی هوایی بود، طولانی ترین دوره ای که سابقه داشت کسی در نیروی هوایی در این سمت باقی بماند.
 
آن موقع وضعیت خانواده چطور بود؟
 
آن زمان به دلیل امنیت تیمسار به ما می گفتند باید نقل مکان کنید و به پایگاه نیروی هوایی برویم، ولی حدود دو ماه من وسایلم را جمع نمی کردم و اصرار داشتم که در منزل خودم در میدان 14 نارمک بمانم. تا لحظه شهادت تیمسار هم ما در آن محل ساکن بودیم تا اینکه من بازنشسته شدم.
 
بچه ها به تیمسار بودن پدرشان افتخار می کردند؟
 
حتی بعد از شهادت پدر هم نگفتند که شهید ستاری پدرشان بوده است. یادم است که پسرم همیشه شاگرد اول دانشگاه صنعتی شریف بود و تازه مدرک کارشناسی گرفته بودند که وقتی اساتید دانشگاه آمدند برای عرض تسلیت یکی از اساتید وسط آن همه جمعیت رو به قبله گفت: به این قبله محمدی تا موقعی که به من اطلاع ندادند که تیمسار شهید شده و پدر فلانی است خبر نداشتم که سورنا ستاری پدرش فرمانده نیروی هوایی بوده است. چون شهید ستاری در گوش فرزندانش خوانده بود که هر کس شخصیتش مربوط به خودش است.
 
روز شهادت شما کجا بودید؟
 
یک هفته قبل از شهادت، تیمسار به من گفت: حمیده خانم قرار است ما خانوادگی برویم کیش ( برای بازدید و سخنرانی برای فرمانده ها). گفتم: شبنم امتحان علوم پایه دارد و من حتما باید پیش او باشم به همین دلیل نمی توانم بیایم. گفت: پس من و دامادم می رویم. این موضوع گذشت... بعد از دو روز گفت: چهارشنبه می رویم و شب پنجشنبه برمی گردیم. پرسیدم؛ برنامه سفرتان چیست؟ گفت اول می رویم کیش و بعد اصفهان. 
 
گفتم: دامادمان از اول هفته تا آخر هفته مشغول مداوای بیمار است، شما هم که برنامه تان فشرده است. گفت: شما چه صلاح می بینید؟ گفتم به نظر من بهتر است که شما تنها بروید و صبح چهارشنبه 13 دی ماه راه افتاد و رفت. 
 
یادم هست دو شب قبل از اینکه ماموریت برود، دیدم تمام لوح ها و عکس ها را از قاب در آورده و مرتب می کند و من تعجب کردم چون هیچ وقت چنین کاری نمی کرد. پرسیدم چرا عکس ها را از قاب درآوردی؟ گفت شما که نمی توانید همه این هارو بزنید به دیوار، می خواهم یک آلبوم خانوادگی درست کنم.
 
من همیشه سربه سر منصور می گذاشتم که اگه شما بروید زنگ می زنم به علی آقا (باجناق منصور که در قم ساکن بودند) بیاید و این بزغاله (از طرف نیروی هوایی یک بزغاله ای به شهید هدیه داده بودند که هر روز صبح با دستان خودشان به این بزغاله غذا می دادند) را بکشد ما هم یک چلو گوشتی دور هم بخوریم.
 
وقتی داشت می رفت پرسید کی خونه است؟ گفتم: همه رفتند فقط سورنا خونه است. منصور رفت سورنا را که خواب بود بوسید و قتی از پله ها آمد پایین دیدم چشمانش قرمز شده و با دست به هم می مالد، متوجه شدم گریه کرده و بعد آمد سمت من؛ یک ساک کوچکی داشت، که وسایل شخصی اش را داخل آن می گذاشت، آن ساک و اسلحه اش را به من داد و گفت در جایی مطمئن بگذار... مراقب خودت و بچه ها باش خداحافظ.
 
هر وقت تیمسار ماموریت می رفت من از زیر قرآن ردش می کردم؛ آن روز به قدری عجله داشت که حتی صبر نکرد که از زیر قرآن ردش کنم... ساعت 8 و نیم شب قرار بود منصور برگردد.
 
من برای شام سوپ و کتلت درست کرده بودم. هر چقدر منتظر ماندم نیامد. ساعت 2و نیم بود که با دفترفرماندهی تماس گرفتم پرسیدم تیمسار کی می آیند؟ گفتند یک مقدار تاخیر دارند.
 
ساعت 4 و نیم صبح بود، آن موقع دخترم تازه عقد کرده بود و آن شب خانه پدرشوهرش مانده بود که به من زنگ زد و گفت: مادر دو نفر آمده اند منزل پدر شوهرم و عباس( داماد شهید تیمسار ستاری) را با خودشان بردند. پرسیدم کجا؟ گفت: نمی دانم. هر چقدر تماس می گرفتیم جواب قانع کننده ای به ما  ندادند، تا اینکه تماس گرفتند و گفتند تیمسار هنگام پیاده شدن از هواپیما سرش به بال هواپیما اصابت کرده و زخمی شده و الان بیمارستان هستند شما حاضر شوید می آییم دنبالتان!
 
هنگام پیاده شدن از ماشین  وقتی خواستم  در را ببندم راننده به من گفت: حاج خانم بیمارستانی درکار نیست تیمسار شهید شده و در آن لحظه دیگر متوجه نشدم چه شد.
 
دامادم که برای تحویل گرفتن تیمسار رفته بود، دیده بود که به جز تیمسار 12یا13 شهید دیگر هم هست. ساعت 11 و نیم صبح بود که به طور رسمی از رادیو اعلام کردند تیسمار «منصور ستاری» فرمانده نیروی هوایی ارتش جمهوری اسلامی ایران به شهادت رسید. 
از آن موقع شب به هر طریقی که بود خودم را نگه داشتم ولی صبح دیگر طاقت نیاوردم که یک دفعه دیدم دختر کوچکم آمد جلو، با اینکه چشمانش قرمز شده بود؛ ولی گریه نکرد. چرا که من به بچه ها یاد داده بودم که هیچ کجا گریه نکنند و بیشتر بیان کنند.
خلاصه مرا در آغوش گرفت و با همان لحن بچگی اش به من گفت: مادرجان پدر به ما یاد داده که احساس کنیم گاه گاهی نیست، ما فکر می کنیم پدر یک ماموریت یک ماهه رفتند و اگر 6 ماه گذشت فکر می کنیم یک ماموریت 6 ماهه رفتند و اگر یکسال گذشت فکر می کنیم یک ماموریت یکساله رفتند.
 
برای ما مهم این است که شما خودتان را برای ما نگه دارید و به فکر خودتان باشید. و یک مثال قشنگی هم زد که مرا خیلی آرام کرد و گفت: مادر، تمام ما آدم ها مثل عروسک های خیمه شب بازی هستیم که نخش دست خداست و هر وقت بخواد می خندیم، هر وقت بخواد گریه می کنیم و همه ما مطیع اراده او هستیم. این بچه با این سن و سال کمش به قدری مرا آرام کرد و درس بزرگی به من داد که آن لحظه به خودم و به منصور مرحبا گفتم.
لیندا کیانی در نقش همسر شهید ستاری در فیلم سینمایی منصور

 
پیگیر علت حادثه سقوط هواپیما هم شدید؟ 
 
من معتقدم عمر دست خداست؛ اگه خدا نخواهد برگی از درخت نمی افتد و اگر خدا نخواهد پاییز و زمستان و بهار نمی شود. گفتم عمر دست خداست و پیگیری هم نکردم. در این زمینه پرونده ای هم تشکیل شد؟ همسر من بقدری صادق و با ایمان بود که کسی کاری به کارش نداشت.
 
خود شهید هم معتقد به ضرب المثل طلا چه پاک است چه منتش به خاک است بود و به همین دلیل خیلی از مسائل را پیگیری نمی کرد من هم سعی کردم بعد از شهادت منصور فرزندانم را به آن مقاصد و هدفی که من و همسرم برایشان در نظر داشتیم، برسانم و به تبعیت از او موضوع را پیگیری نکردم و گفتم راضی هستم به رضای خدا.
 
در این چند ساله چهره شما را رسانه ها خیلی کم دیدیم دلیلش چه بوده؟ 
 
دلیل خاصی ندارد بیشتر درگیر تحصیل بچه ها بودم. چه در زمان حیات تیمسار و چه بعد از شهادتش، همیشه می گفتم من یک رسالتی بر دوشم است و آن تربیت فرزندانم به نحو احسن است و از این بابت خدارو شکر می کنم که فرزندان خوب و صالحی را تربیت کردم.
 
شهید ستاری شیمیای هم بودند؟ 
 
تا زمانی که منصور در قید حیات بود من از این موضوع هیچ اطلاعی نداشتم؛ یکی از غذاهای مورد علاقه ایشان کوکو سبزی و سبزی پلو با ماهی بود. هر وقت که میهمان داشتم مخصوصا همان غذا را می پختم. از دور که می آمد می گفت: به به، معلومه چی داریم. ولی این اواخر می دیدم وقتی می آمد به خانه می گفت: چی داریم؟ من تعجب می کردم! می رفت در قابلمه را باز می کرد و می گفت: سبزی پلو با ماهی داریم.
 
بعدها که شهید شد متوجه شدم در یک عملیاتی برای اولین بار ماسک را از صورتشان برداشته و به یک راننده لودر داده بود و بعدها هم در جنگ به کسانی که ماسک نداشتند ماسک خودش را می داده و در این حین شیمیایی شده بود. بعضی وقت ها که از جبهه می آمد، می دیدم لباسش را در می آورد و داخل یک کیسه ای نایلونی کرده و می انداخت داخل سطل زباله.
 
وقتی به او می گفتم تمام این لباس ها که سالم است! می گفت: نه شما به این لباس ها دست نزنید، هیچ وقت نمی گفت این لباس ها شیمیایی است و ما هم اطلاع نداشتیم.
 
هیچ وقت به زبان نمی آورد، پاهایش همه زخم بود بدون اینکه من بفهمم؛ به طور اتفاقی دیدم که لای همه انگشتان پاهایش زخم است.  پنبه و مرهمی می گذاشت لای انگشتان و به ما هم نمی گفت که این ها چیست. 
                                                       
آیا در این چند ساله از شما برای ساخت مستند شهید ستاری درخواستی شده است ؟ 
 
جدیدا یک مستندی خواستند از شخصیت شهید ستاری بسارند ولی هنوز قبول نکردم. 
 
به نظر شما آیا سازمان ها و ارگان های متولی ترویج فرهنگ ایثار و شهادت توانسته اند در این حوزه موفق عمل کنند؟ 
 
متاسفانه تصاویر شهدایی که بر روی دیوارها نقش بسته، عملا کسی آن شهید را نمی شناسد و نمی داند که این شهید چه جانفشانی هایی برای وطنش کرده، وقتی من این عکس ها را می بینم آن عکس فقط نشان دهنده این است که این شهید رفته جنگ و جانش را از دست داده، اما جز خانواده شهدا و همرزمانش کسی نمی داند که شهید چه فداکاری هایی کرده است.
 
معرفی شهدا می تواند الگو و مشوقی برای نسل جوان باشد تا راه شهدا ادامه یابد. من هم دوست دارم از شوهرم یاد شود. او افسری مومن و معتقد و مصمم به کار بود؛ ولی از وی کم وبیش آن هم به بهانه سالگرد شهادتش یادی می شود. متاسفانه حتی در ورامین( زادگاه شهید تیمسار ستاری ) شهید ستاری را نمی شناسند.
 
من که همسر شهید ستاری هستم، می دانم او چه سختی هایی را تحمل کرده است. شهید ستاری فقط چند ساعت در منزل حضور داشت و مدام به پرسنلی که در بیمارستان بستری بودند سر می زد و تا زمانی که در سمت فرمانده نیروی هوایی خدمت می کرد نیروی هوایی به چیزی نیاز نداشت؛ چرا که تمام ما یحتاج داخلی هواپیما را خود پرسنل تعمیر و فراهم می کردند. 
 
شهید ستاری خانواده های شهدا را صدا می زد و جویای اوضاع و احوالشان بود. آن هنری که بلد بود، وسیله اش را می خرید و در اختیارشان می گذاشت یعنی در ریزترین کارها هم وارد می شد.
 
آیا در این مدت از مسولان کسی به شما سر زده؟
 
اخیراً نه، ولی درآن سال ها مقام معظم رهبری، آقای هاشمی، حاج سید احمد آقا(ره) هر یک جداگانه برای دیدار به منزلمان آمدند. 
 
تیمسار اهل آشپزی هم بود؟ 
 
سال 54 در رشته برق و الکترونیک قبول شدند آن موقع 4 سال مشغول به تحصیل شدند و دیگر اداره نمی رفتند. وقتی من از مدرسه می آمدم، تیمسار بچه را نگاه می داشت، آشپزی می کرد، پرده دوزی می کرد و هر کاری که در منزل بود را انجام می دادند.
 
حتی یادم هست آن موقعی که در میدان 14 نارمک بودیم یک پارچه ای خریده بودم می خواستم برای یک مجلس جشنی آماده اش کنم پارچه را برش و کوک های شلی زده بودم که به من اطلاع دادند پدرم در بیمارستان بستری است و دو روزی که رفتم پیش پدرم فرصتی نشد که لباس را بدوزم. آن موقع با وجود اینکه هر دو نفر ما کارمند بودیم ولی پول اینقدر در دست و بالمان  نبود و ما هم عادت نداشتیم از خانواده هایمان کمک بگیریم. به هر حال وقتی که از بیمارستان آمدم گفتم: فرداشب با بچه ها به جشن نمی روم چون فکر نمی کنم لباسم را بتوانم تا آن موقع آماده کنم.
 
شهید گفت: حالا پاشو یک نگاهی به چرخت بنداز گفتم: چرا مزاح می کنی؟ بعد بلند شد و دستم را گرفت برد سمت چرخ خیاطی. دیدم لباس دوخته شده و اتو شده آویزانش کرده به دیوار. وقتی لباس را پوشیدم انگار یک خیاط ماهر این لباس را دوخته بود. در آن ده سال قبل از انقلاب یاد ندارم وسیله ای را برای تعمیر بیرون داده باشیم.
 
حتی یک دفعه با ماشین تصادف کرده بود و گلگیرو کنار ماشین آسیب دیده بود. یک روز صبح دیدم صدای تق تق می آید. از خواب بیدار شدم دیدم دارد صاف کاری و بتونه کاری می کند و چند روز بعد هم رفت رنگ گرفت و ماشین را نقاشی کرد.
 
ماشین تان چه بود؟
 
آن موقع گالانت 77 داشتیم. زمانی که ازدواج کردیم تا زمانی که دختر اولم به دنیا آمد ماشین نداشتیم بعد از اینکه پسرم را باردار بودم  تازه پیکان13 هزار تومانی به بازار آمده بود که رفتیم وثبت نام کردیم .
 
پیکان جوانان؟ 
 
همسر شهید با خنده می گوید: بله. بعد از یک ماه از تولد پسرم ما صاحب ماشین شدیم.
 
تیمسارچند سال آمریکا بودند؟ 
 
بعد از ازدواج ما، 7 ماه دوره کنترل رادار را در امریکا گذراند.
 
صحت دارد که شهید ستاری در خاورمیانه بهترین بودند؟ 
 
بله عکس ایشان را داخل روزنامه ها انداخته بودند و در این حوزه ممتاز شناخته شده بود.
 
پیکر شهید سالم بود؟ خیر کاملا سوخته بود.
 
شما دیدید؟
 
نه، به ما گفتند بهتر است همان تصویری که موقع رفتن در ذهنتان نقش بسته همان تصویر در ذهنتان بماند. 
 
پیکرشان کدام قطعه از بهشت زهرا (س) در خاک آرامیده؟ 
 
قطعه 29
 
هر چند وقت به بهشت زهرا می روید؟ 
 
من هر وقت دلم بگیرد و با ایشان حرف داشته باشم، سر مزارشان می روم. در کنار شهید ستاری کدام یک از شهدا مدفون هستند؟ شهید صیادشیرازی، شهید رزاقی و شهید شجاعی. / خبرگزاری مهر                           ",https://www.asriran.com/003Ujl
833215,۱۴۰۱/۰۱/۱۴,اجتماعی ,تجمع کرمانی ها در اعتراض به «انتقال شبانه آب هلیل رود»,مامورین انتظامی و امنیتی نیز به مردم وعده دادند که به صورت مسالمت آمیز به تجمع خود پایان دهند تا کارگران حفاری از منطقه کارگاهی خارج شوند و به عملیات حفاری غیرقانونی و بدون مجوز از سازمان محیط زیست پایان دهند.,"ایلنا: یک فعال محیط زیست از تجمع تعدادی از مردم جنوب استان کرمان برای انتقال آب هلیل رود به شهرستان کرمان در مقابل ورودی کارگاه تونل انتقال آب در بردسیر خبرداد.
 
فرود رفعتی فعال محیط زیست گفت: پس از اطلاع مردم از آغاز به کار حفاری تونل انتقال آب سرشاخه‌های هلیل رود به کرمان از سمت گلزار بردسیر در شب‌ها و تعطیلات نوروزی، تعدادی از نمایندگان مردم روز گذشته جلو ورودی کارگاه تونل انتقال آب تجمع کردند و خواستار تعطیلی حفاری شدند.
 
وی افزود: مامورین انتظامی و امنیتی نیز به مردم وعده دادند که به صورت مسالمت آمیز به تجمع خود پایان دهند تا کارگران حفاری از منطقه کارگاهی خارج شوند و به عملیات حفاری غیرقانونی و بدون مجوز از سازمان محیط زیست پایان دهند.
 
این فعال محیط زیست ادامه داد: اما تعدادی از کارکنان اداری با خاموش کردن ریل نقاله سنگ‌های بریده شده، وانمود کردند کار حفاری تعطیل شده است. این در حالی بود که کارگران حفاری در تونل انتقال آب هنوز مشغول به حفاری بودند. مردم نیز که از فریبکاری پرسنل و کارکنان آگاه شدند، وارد محوطه کارگاهی شدند و همه پرسنل به جز نگهبانان را از منطقه خارج کردند و با نصب چادر جلو درب ورودی کارگاه از ورود و ادامه کار در روز‌های بعد که جلوگیری خواهند کرد خبردادند.
 
وی عنوان کرد: حفاری تونل انتقال آب سرشاخه‌های هلیل رود به کرمان اگر چه به بهانه تامین آب آشامیدنی شهر کرمان دارد انجام می‌شود، ولی در واقع برای تامین آب صنایع و گردشگری در شهر کویری کرمان است. با انتقال آب هلیل رود مسیر آب‌های زیر زمینی را منحرف، و موجب خشک شدن باغ‌های گردو‌های چند صدساله روستا‌های اطراف تونل شده اند.                           ",https://www.asriran.com/003Ukx
833212,۱۴۰۱/۰۱/۱۴,اجتماعی ,کمک فوری برای زنده ماندن دختر 17 ساله سرطانی,,"دختری ست ۱۷ ساله.بیش از دو سال است به سرطان رحم مبتلا شده است.
با کمک اقوام توانسته جراحی کند.در حال حاضر نیاز به شیمی درمانی دارد که برای هرجلسه با احتساب دارو بیش از یک میلیون تومان نیاز دارد.
پدرش کارگر است و توانایی پرداخت هزینه های شیمی درمانی دخترش را ندارد.هموطنان عزیز این دختر جوان در راهرو های بیمارستان برای زنده ماندن به کمک شما نیاز دارد.
برای کمک کلیک کنید                           ",https://www.asriran.com/003Uku
833211,۱۴۰۱/۰۱/۱۴,اجتماعی ,سرنوشت وی‌پی‌ان قانونی در سایه طرح صیانت,وی‌پی‌ان قانونی اینطور است که مثلا یک پزشک با توجه به سرویس‌هایی که دسترسی به آنها آزاد است، ممکن است به یوتیوب هم نیاز پیدا کند و برای این استفاده، وی‌پی‌انی در اختیارش قرار می‌گیرد که آن سرویس را باز می‌کند.,"یک کارشناس فناوری اطلاعات با اشاره به رواج وی‌پی‌ان‌ها به دلیل سایت‌ها و اپلیکیشن‌های فیلترشده در سال‌های گذشته، اظهار کرد: کاربر با محدودیت‌هایی که طرح صیانت به همراه دارد، ممکن است با هر نوع استفاده از هر سطحی از اینترنت، به وی‌پی‌ان‌های قانونی یا طبقه‌بنده‌شده نیاز پیدا کند.
به گزارش ایسنا، موضوع وی‌پی‌ان قانونی از سال ۱۳۹۱ مطرح و پس از آن در مقاطع زمانی مختلف از سوی مسوولان به آن پرداخته شد، اما به دلایل مختلفی از جمله عدم تمایل شرکت‌ها و مشکلات اقتصادی به نتیجه نرسید و البته تاکنون به صورت مقطعی و هر چند سال یک بار، این بحث پیش کشیده شده اما تا کنون به نتیجه نرسیده است.
هدف از اجرای طرح وی‌پی‌ان قانونی به گفته مسوولان، آن بوده که برنامه‌ریزی صورت بگیرد تا اقشار مختلف مردم که با توجه به شرایط شغلی و اجتماعی‌شان، نیازمندی‌هایی برای دسترسی به اینترنت بدون فیلتر دارند، بتوانند از این دسترسی استفاده کنند. برای مثال طبق این طرح، اساتید دانشگاهی، پزشکان، خبرنگاران و اقشار مختلف جامعه می‌توانند دسترسی‌های خاص خودشان را به اینترنت داشته باشند، دسترسی‌هایی که با آنچه در اختیار یک کودک قرار می‌گیرد، متفاوت است.
در حال حاضر بسیاری از سایت‌های علمی و آموزشی از یوتیوب تا پیام‌رسان‌ها و شبکه‌های اجتماعی به‌دستور قضایی یا تصمیم کارگروه تعیین مصادیق محتوای مجرمانه مسدود شده‌اند. از طرفی اگرچه اینترنت بدون هیچ‌گونه پالایش و فیلتر، از مواردی است که تقریبا هیچ یک از مسوولان داخلی آن را نپذیرفته و هر کدام خواهان نوعی نظارت بر محتواهای اینترنتی بوده‌اند، اما میزان این نظارت و درخواست برای مسدود کردن فضا برای کاربران، بسته به نظر هر یک از آنها متفاوت بوده است.
در این راستا میلاد نوری -کارشناس فناوری اطلاعات- در گفت‌وگو با ایسنا درباره موضوع وی‌پی‌ان طبق‌بندی‌شده اظهار کرد: زمانی که بحث وی‌پی‌ان‌ها مطرح شد، صحبت این بود که یک سری افراد اقدام به فروش فیلترشکن به مردم ایران می‌کنند که از درگاه شماره حساب و ابزارهایی که دارند قابل پیگیری است و اینطور نیست که مثل خیلی از کسب‌وکارهای غیرمجاز دیگر بعد از یک هفته یا یک ماه درگاهشان شناسایی و مسدود شود. سایت‌های فروش وی‌پی‌ان بودند که چهار سال یا بیشتر کار می‌کردند و طبق گزارش محمدجواد آذری جهرمی -وزیر سابق ارتباطات و فناوری اطلاعات- در مجلس، این بازار بزرگی خارج از تصور است.
وی با بیان اینکه هر سرویسی که فیلتر شود، به گسترش این بازار منجر می‌شود، افزود: ممکن است زمانی که توییتر فیلتر می‌شود، افراد نیازی به توییتر نداشته باشند و قید آن را بزنند، اما وقتی تلگرام که به ابزار روزمره کاربران تبدیل شده، فیلتر شود، باعث می‌شود همه مردم حتی یک خانم خانه‌دار یا فردی که فقط برای کسب‌وکارش از اینترنت استفاده عادی می‌کرده هم به وی‌پی‌ان نیاز پیدا کند. از طرفی در آن بازه، وی‌پی‌ان‌های رایگانی که در گوگل‌پلی یا اپ‌استور وجود دارد هم به‌صورت دوره‌ای مسدود می‌شدند و افراد به‌واسطه دوستان یا همکارانش به خرید وی‌پی‌ان از همین سایت‌های ایرانی سوق داده می‌شدند و اینکه چه کسانی این وی‌پی‌ان‌ها را می‌فروشند و چطور به‌راحتی این کار را می‌کنند، مشخص نیست.
این کارشناس فناوری اطلاعات خاطرنشان کرد: در طرح جدید صیانت که هنوز سرنوشت آن مشخص نیست هم به کسب‌وکارهای فروش وی‌پی‌ان اشاره شده و همان بحث وی‌پی‌ان قانونی یا طبقه‌بندی‌شده مطرح است و کاربر با محدودیت‌های گسترده‌ای‌ که طرح صیانت به همراه دارد، با هر نوع استفاده از هر سطحی از اینترنت، به وی‌پی‌ان‌های قانونی نیازمند خواهد شد و باعث می‌شود حجم بازار وی‌پی‌انی که اکنون داریم، با وی‌پی‌ان قانونی بیشتر شود، چون همه افراد به آن نیاز دارند.
نوری توضیح داد: وی‌پی‌ان قانونی اینطور است که مثلا یک پزشک با توجه به سرویس‌هایی که دسترسی به آنها آزاد است، ممکن است به یوتیوب هم نیاز پیدا کند و برای این استفاده، وی‌پی‌انی در اختیارش قرار می‌گیرد که آن سرویس را باز می‌کند. در مقابل یکی از بندهای صیانت این است که حتما باید احراز هویت شده باشید. یعنی وقتی شما روی یک ویدیو کلیک می‌کنید یا یک خبر را می‌خوانید، هویت شما مشخص است، چون احراز هویت شده‌اید و این احراز هویت به کد ملی و شماره موبایل شما متصل است، بنابراین هرکس که با این احراز هویت به هر سایتی وارد شود، مسوولیتش با شماست و به خاطر مسوولیتی که برای شما دارد، شما به عنوان یک خبرنگار یا پزشک، حاضر نیستید وی‌پی‌ان قانونی را در اختیار کسی قرار دهید.

 
                           ",https://www.asriran.com/003Ukt
666713,۱۴۰۱/۰۱/۱۴,اجتماعی ,دعای روز اول ماه رمضان (+صوت),در بخشی از این دعا می‎خوانیم «خدایا ما را از خواب غفلت بیدار کن»؛ غفلت همان کلیدواژه ای است که خداوند متعال در آیات متعددی از قرآن نسبت به آن بر حذر داشته است. عاملی که اگر از مؤمنان زدوده شود، راه برای رشد و ارتقای معنویت او باز خواهد شد.,"دعای روز اول ماه رمضان به شرح زیر است:
بسم الله الرحمن الرحیم اللهمَ اجْعلْ صِیامی فـیه صِیـام الصّائِمینَ وقیامی فیهِ قیامَ القائِمینَ ونَبّهْنی فیهِ عن نَومَةِ الغافِلینَ وهَبْ لی جُرمی فیهِ یا الهَ العالَمینَ واعْفُ عنّی یا عافیاً عنِ المجْرمینَ. خدایا قرار بده روزه مرا در آن روزه داران واقعى وقیام وعبادتم در آن قیام شب زنده داران وبیدارم نما در آن از خواب بى خبران وببخش به من گناهم را در این روز اى معبود جهانیان ودر گذر از من اى بخشنده گناهکاران.
صوت دعای روز اول ماه مبارک رمضان
   


    کد صوت  دانلود    صوت اصلی                                     ",https://www.asriran.com/002nRR
833065,۱۴۰۱/۰۱/۱۴,فناوری و IT,آموزش تماشای شبکه 4K «فراتر» روی تلویزیون/ فرکانس شبکه فراتر,این شبکه 4K هم از طریق ماهواره بدر 5 با موقعیت 26 درجه شرقی و فرکانس 12322 عمودی و هم در کانال‌یابی در شهرهای مختلف طبق جدول زیر در کانال‌ UHF دریافت می‌شود.,"مدتی است که صدا و سیما شبکه‌ فراتر را روی آنتن آورده که همه‌ برنامه‌های آن با کیفیت 4K نمایش داده می‌شود. اگر شما تلویزیون هوشمند و 4K دارید و علاقمندید برنامه‌های این شبکه را مشاهده کنید، با ما همراه باشید تا با نحوه دریافت شبکه فراتر روی تلویزیون خود آشنا شوید.
شبکه فراتر به عنوان اولین شبکه ایرانی با فناوری 4K HDR از تاریخ 1399/9/9 به صورت آزمایشی آغاز به کار کرده و اخیرا برنامه‌های متنوع‌تری به کنداکتور آن اضافه شده است. پخش آزمایشی این شبکه از طریق ماهواره بدر 5 آغاز شد و همچنین به صورت زمینی در تمامی 31 مرکز استان با تلویزیون یا گیرنده‌های 4K قابل دریافت است.
شبکه IRIB UHD اولین شبکه فارسی زبان جهان با کیفیت 4K و فناوری رنگی HDR است، این مجموعه توسط کارشناسان فنی رسانه‌ ملی با حفظ کیفیت از SDR به HDR تبدیل شد. همچنین این شبکه قابلیت پخش صدای دالبی را هم داراست که انتظار می‌رود تولیدات داخل کشور به این سطح از فناوری صداگذاری نیز ارتقا یابند.
اما این شبکه را چگونه می‌توان دریافت کرد؟ همان طور که پیش از این اعلام کردیم، شبکه فراتر بر روی تمامی تلویزیون‌ها قابل پخش نیست و دسترسی به این شبکه نیاز به آن دارد که تلویزیون شما از قابلیت‌ها و ویژگی‌های مورد نیاز برای دریافت شبکه 4K پشتیبانی کند.
برای دریافت این شبکه، گیرنده تلویزیونی شما باید 4K باشد و امکان دریافت DVB-T2 و کدک HEVC 10bit را داشته باشد. همچنین این شبکه از فناوری HDR HLG بهره می‌برد که گیرنده می‌بایست این امکان را نیز باید پشتیبانی کند. دیگر قابلیت این شبکه، سرویس HbbTV است که در صورت پشتیبانی گیرنده، می‌توانید از امکانات این سرویس استفاده کنید.
این شبکه 4K هم از طریق ماهواره بدر 5 با موقعیت 26 درجه شرقی و فرکانس 12322 عمودی و هم در کانال‌یابی در شهرهای مختلف طبق جدول زیر در کانال‌ UHF دریافت می‌شود.

شبکه فراتر فعلا در مراکز استان‌ها و چند شهر دیگر دریافت می‌شود اما به زودی شهرهای دیگر نیز امکان دریافت شبکه فراتر را خواهند داشت. توجه داشته باشید که به دلیل پهنای باند موردنیاز شبکه 4K باید از آنتن مرغوب استفاده کنید؛ آنتن‌هایی که اکتیو هستند، توانایی بیشتری برای دریافت این شبکه دارند.
مشخصات شبکه تلویزیونی فراتر
این شبکه تلویزیونی پس از مطالعات فراوان متخصصین رسانه ملی، با کیفیت UHD (2160P) یا به اصطلاح 4K با فناوری رنگیWCG و HDR-HLG ، با فناوری صدای محیطی چند کاناله و فناوری فشرده‌سازی HEVC Main 10 (10 بیتی) و نرخ فریم 50 در ثانیه راه‌اندازی شده که بالاترین سطح استانداردهای حال حاضر پخش برودکست را در جهان داراست.

همچنین شبکه فراتر مجهز به فناوری بومی تلویزیون ترکیبی یا HBBTV نیز است که ضمن ایجاد بسترهای تعامل با مخاطبین، جذابیت‌های آن را دوچندان می‌کند.
از مهم‌ترین اهداف راه‌اندازی شبکه فراتر، تضمین آتیه رسانه ملی با ایجاد انگیزه برای شتاب در افزایش کیفیت فنی دارایی‌های محتوایی رسانه ملی، همچنین ارتقای سطح فناوری در صنعت تولید گیرنده‌های تلویزیون در داخل کشور و نیز ایجاد بستری چابک و مدرن برای بکارگیری آخرین دستاوردهای صنعت صداوتصویر درجهان مانند صدای نسل آینده (NGA) و فناوری‌های نوین تولید محتوی مانند واقعیت ترکیبی (MR,XR) را می‌توان برشمرد.
گفتنی است محتوای شبکه IRIB UHD ترکیبی از بهترین‌های مستند، پویانمایی و کلیپ‌های جذاب از طبیعت باکیفیت 4K است و مسابقات زنده ورزشی و فیلم‌های سینمایی را هم شامل می‌شود.
معرفی شبکه فراتر و سیستم پخش صدای دیجیتال(DAB) در کیش
  

    کد ویدیو  دانلود    فیلم اصلی          
منبع: دیجیاتو                           ",https://www.asriran.com/003UiX
833210,۱۴۰۱/۰۱/۱۴,اجتماعی ,وزیر آموزش و پرورش: همه دانش‌آموزان در کلاس‌های درس حاضر شوند/ خانواده‌ها همکاری کنند,حضور دانش آموزان و تعامل و ارتباط آن‌ها با یکدیگر و مربیان خود، منجر به ارتقای مهارت‌های مختلف به ویژه مهارت‌های زندگی در آن‌ها می‌شود.,"وزیر آموزش و پرورش گفت: حضور پرشور و با نشاط دانش آموزان در مدارس، با رعایت کامل شیوه‌نامه‌های بهداشتی، در راستای ارتقای اهداف نظام تعلیم و تربیت که منجر به اجرایی شدن سند تحول بنیادین و تربیت تمام ساحتی دانش آموزان می‌شود، ضروری است.

به گزارش ایسنا، یوسف نوری با اشاره به لزوم تقدیر از مجاهدت‌های فرهنگیان فرهیخته، در روز ۱۴ فروردین، اظهارکرد: با پویایی، نشاط و شادابی به استقبال آموزش‌های حضوری دانش آموزان می‌رویم.
وزیر آموزش و پرورش با اشاره به نقش بی‌بدیل ارتباط رودررو و حضوری معلمان با دانش‌آموزان، افزود: از صبح امروز، ۱۴ فروردین با حضور دانش آموزان و معلمان عزیز در مدارس کشور، شاهد ازسرگیری و آغاز آموزش‌های حضوری، همزمان با بهار قرآن در مدارس کشور بودیم.
وی افزود: حضور دانش آموزان و تعامل و ارتباط آن‌ها با یکدیگر و مربیان خود، منجر به ارتقای مهارت‌های مختلف به ویژه مهارت‌های زندگی در آن‌ها می‌شود.
به گزارش مرکز اطلاع رسانی و روابط عمومی وزارت آموزش و پرورش، نوری همچنین در گفتگو با تعدای از اولیای دانش آموزان به صورت مجازی تاکید کرد: همه دانش‌آموزان با حفظ و رعایت مسائل بهداشتی، در کلاس‌ها درس حاضر شوند و خانواده‌ها نیز همکاری لازم را در این باره انجام دهند تا هم زمان با بهار طبیعت و بهار قرآن، بهاری نو در نظام تعلیم و تربیت را نیز رقم بزنیم.
                           ",https://www.asriran.com/003Uks
833208,۱۴۰۱/۰۱/۱۴,فرهنگی/هنری,گیتی معینی: هرگز مهران مدیری را نمی‌بخشم و عذرخواهی هم نمی‌کنم,گیتی معینی، بازیگری که سالیان سال است چهره او را در سینما و تلویزیون می‌بینیم، به تازگی در سریالِ «جناب‌عالی» ایفای نقش کرده است.,گیتی معینی، با یادآوری جایگزینی‌اش در سریال «درحاشیه» با یک بازیگر دیگر، دوباره از مهران مدیری گله کرد و با تاکید بر این‌که هرگز او را نمی‌بخشد، ماجرای عذرخواهی‌اش را هم نادرست دانست.به گزارش خبرآنلاین: سالیان سال است که صدای او را در رادیو می‌شنویم، یا اگر صدای او را به خاطر نیاوریم، قطعا چهره او را در سریال‌ها یا فیلم‌های گوناگون دیده‌ایم. نقشش در فیلم «ابلق» نرگس آبیار و بازی‌اش در «قسم» محسن تنابنده را نمی‌توان فراموش کرد.گیتی معینی، بازیگری که سالیان سال است چهره او را در سینما و تلویزیون می‌بینیم، به تازگی در سریالِ «جناب‌عالی» ایفای نقش کرده است؛ سریالی به کارگردانی عادل تبریزی که پس از ممیزی‌های فراوان، قرار بود در نوروز روی آنتن شبکه نسیم برود، اما این اتفاق نیفتاد و قرار شد از ابتدای ماه رمضان، سه روز در هفته از تلوبیون پلاس پخش شود.به همین بهانه، به گفت‌وگو با این هنرمند پرداختیم که در ادامه می‌خوانید:اولین برخوردتان با عادل تبریزی و سریال «جناب‌عالی» چگونه بود؟تشکر می‌کنم از گروه جناب آقای عادل تبریزی به این خاطر که چیزی که من دیدم، بار اولی بود که پس از سال‌ها آن را تجربه می‌کردم. اولین‌باری که من در دفتر حاضر شدم، عادل تبریزی به قدری خاکی و متواضع بود، که اصلا فکرش را نمی‌کردم که ایشان کارگردان باشد. ما بار اول در راهرو باهم ملاقات داشتیم و من ایشان را نشناختم، داخل اتاق که منتظرشان بودم، دیدم یک جوان رعنا آمد و با کلی آب و تاب و انرژی ماجرا را تعریف کرد. به قدری انرژی داشت و بالا و پایین می‌پرید و زیبا تعریف می‌کرد که من فکر کردم به تماشای یک تئاتر تک نفره نشسته‌ام. به قدری همه چیز خوب پیش رفت که من با تمام دغدغه‌ها و درگیری‌ها، بدون هیچ استرسی سرکار حاضر می‌شدم. تلویزیون با این ممیزی‌های عجیب و غریبش، تمام مخاطبانش را از دست می‌دهد و آن‌ها می‌روند شبکه‌های ترکیه‌ای تماشا می‌کننداما سوال من از مدیران صدا و سیما این است که چرا با اعمال ممیزی‌ها و کارهای عجیب و غریب، اجازه نمی‌دهید این جوانان با استعداد برنامه‌سازی کنند و به کارشان ادامه دهند؟ همین کارها هم باعث شده تا بیننده تلویزیون کم‌تر شود. در واقع با این کارها تلویزیون رسما از بین می‌رود، این ممیزی‌ها از کجا اعمال می‌شود؟ همه می‌دانند کسی که طنز کار می‌کند، باید پی همه چیز را به تن بمالد.ممیزی‌ها روی سریال اعمال می‌شود، بعد که مردم من را در خیابان می‌بینند می‌گویند خانم معینی چه فیلم بی سر و تهی بود، در جواب می‌گویم خداشاهده بهترین فیلمنامه را داشت، این ممیزی‌ها کار را خراب کرده است. اگر من به عنوان یک مسئول آدم روشنی باشم، نمی‌گذارم مخاطبم به این راحتی از دست برود و سمت سریال‌های مبتذل‌ ترکیه‌ای حرکت کند. خیلی از سریال‌ها هست که خودم در آن بازی کرده‌ام، اما آن را تماشا نمی‌کنم، چون آن چیزی که بازی کردم با آن چیزی که به نمایش درآمده، زمین تا آسمان تفاوت دارد.«جناب‌عالی» یک طنز سیاسی است و مدیران صدا و سیما با اعمال ممیزی زیاد و آسیب رساندن به اثر، مردم را بیش از پیش از تلویزیون فراری می‌دهند. چند وقت پیش یک مصاحبه‌ای از شما منتشر شد که گفتید هرگز مهران مدیری را به خاطر آن‌که بازیگری دیگر را جایگزین شما در سریال «در حاشیه» کرده حلال نمی‌کنید، روز بعد یک صدایی از شما منتشر شد که با گریه می‌گفتید مخاطب شما مهران مدیری نبوده است، درباره آن ماجرا کمی توضیح می‌دهید؟بابت صحبت‌هایم از مهران مدیری عذرخواهی نمی‌کنم، چون دلم شکسته است. او را هرگز نخواهم بخشیدمن بسیار مهران مدیری را دوست دارم و برایم قابل احترام است اما هرگز او را نمی‌بخشم. آن صدایی که از من منتشر شد، هیچ ارتباطی به من نداشت. در پخش مستقیم رادیو رسما اعلام کردم «آقای مدیری بنده شما را دوست دارم اما شما با جایگزینی یک بازیگر دیگر در سریال «در حاشیه»، در حق من کار خوبی نکردید»، هرچند مطمئنم که خودش این کار را در حق من نکرده است و افراد دیگری در این موضوع دخالت داشتند. من هرگز در آن فایل صدا که دست به دست شد، از کسی عذرخواهی نکردم، چون فردی که باید عذرخواهی کند من نیستم چون دلم شکسته است ولی من هیچ‌گاه به ایشان بی احترامی نمی‌کنم.شما یک نقش بسیار درخشان در «ابلق» داشتید که واقعا در آن درخشیدید، اما از نگرفتن سیمرغ کمی ناراحت بودید، درباره این موضوع می‌گویید؟در «ابلق» کمی حق‌کشی صورت گرفت و من این موضوع را هم هرگز نمی‌بخشم چون سر سیمرغ حق من را خوردند. بابت آن نقشی که من بازی کرده بودم، همه متفق‌القول باور داشتند که سیمرغ سهم من بود. هر بار برای ضبط، من پنج ساعت زیر گریم بودم و زحمت زیادی کشیدم، آقای داورِ جشنواره، چگونه پیش وجدان خودت راحتی و شب آسوده می‌خوابی.من فقط یک‌بار برای بازی در «ابلق» می‌توانستم سیمرغ بگیرم، اما با نا عدالتی این فرصت از دست من رفت و واقعا بابت این موضوع ناراحت هستممن آدم بی‌سوادی نیستم، سال ۴۵، رتبه دو رشته ادبیات دانشگاه تهران را به دست‌آوردم، در بزرگسالی هم برای این‌که مجری یک برنامه شدم، رفتم روانشناسی خواندم، از زمان انقلاب تا حالا هم در رادیو هستم ولی زیاد حقم را خوردند یک دانه سیمرغ روی همه آن حق خوری‌ها، ایرادی ندارد.                           ,https://www.asriran.com/003Ukq
833209,۱۴۰۱/۰۱/۱۴,اقتصادی,فقط ۲ میلیون بیت‌کوین برای استخراج باقی مانده است,در دیگر اخبار بیت‌کوین این هفته، سیلورگیت به منظور خرید بیت‌کوین به ماکرواستراتژی  ۲۱۵ میلیون دلار وام داد. در حال حاضر گفته می‌شود که تقریبا ۰.۵ درصد از کل بیت‌کوین موجود را در اختیار دارد.,"طبق گفته‌های کوین جکو و کوین مارکت کپ در دوم آوریل، ۱۹ میلیون بیت‌کوین استخراج شد. به این معنی که کمتر از دو میلیون بیت‌کوین جدید می‌تواند از این نقطه به بعد به عرضه در گردش اضافه شود.

به گزارش ایسنا و به نقل از بیت‌کوین، نرخ صدور بیت‌کوین جدید برای استخراج‌کنندگان در طول زمان کاهش می‌یابد و آخرین بیت‌کوین قرار است در سال ۲۱۴۰ استخراج شود.
همچنین امروز، کراکن (Kraken)، یک صرافی ارز مجازی که حجم معاملات روزانه آن بیش از یک میلیارد دلار است، شبکه لایتنینگ را یکپارچه کرده است. شبکه لایتنینگ یک راه‌حل مقیاس‌پذیری لایه دو بیت‌کوین است که تلاش می‌کند تا بیت‌کوین را به‌عنوان پول نقد دیجیتالی همتا به همتا و استفاده روزانه بادوام‌تر، علاوه بر ویژگی‌های ذخیره ارزش آن، با سریع‌تر و ارزان‌تر کردن تراکنش‌ها ایجاد کند.
در دیگر اخبار بیت‌کوین این هفته، سیلورگیت به منظور خرید بیت‌کوین به ماکرواستراتژی  ۲۱۵ میلیون دلار وام داد. در حال حاضر گفته می‌شود که تقریبا ۰.۵ درصد از کل بیت‌کوین موجود را در اختیار دارد.
همچنین در این هفته، بیت‌کوین دستخوش قیمت صعودی ملایمی شد که بخشی از آن ناشی از افزایش فعالیت شبکه بود. با این حال، همه تلاش‌های مرتبط با بیت‌کوین در روز جمعه موفق نبوده‌اند. پیش از این، کمیسیون بورس و اوراق بهادار، درخواست صندوق نقدی بیت‌کوین ارک اینوست را رد کرده بود.
۱۹ میلیون‌امین بیت‌کوین نیز تنها چند روز قبل از کنفرانس سالانه بیت‌کوین میامی که هفته آینده آغاز می‌شود، استخراج شد. بیت‌کوین میامی بزرگترین گردهمایی جهان از علاقه‌مندان به بیت‌کوین است و تحولات عمده اغلب در آنجا اعلام می‌شود.
مجموع ارزش بازار جهانی ارزهای دیجیتالی در حال حاضر ۲.۱۳ تریلیون دلار برآورد می‌شود که این رقم نسبت به روز قبل ۱.۵۴ درصد کمتر شده است.
در حال حاضر ۴۰.۹۴ درصد کل بازار ارزهای دیجیتالی در اختیار بیت‌کوین است. بیت کوین ۱۲ سال پیش توسط گروه گمنامی از معامله‌گران بر بستر بلاک‌چین ایجاد شد و از سال ۲۰۰۹ معاملات اولیه آن شکل گرفت.
حجم کل بازار ارزهای دیجیتال در ۲۴ ساعت گذشته ۱۱۰.۳۱ میلیارد دلار است که ۱۴.۴۰ درصد کاهش داشته است. حجم کل در امور مالی غیر متمرکز در حال حاضر ۱۸.۶۹ میلیارد دلار است که ۱۶.۹۴ درصد از کل حجم ۲۴ ساعته بازار ارزهای دیجیتال است. حجم تمام سکه‌های پایدار اکنون ۱۸۸.۵۸میلیارد دلار است که ۸۰.۳۱ درصد از کل حجم ۲۴ ساعته بازار ارزهای دیجیتال است.
به روز رسانی قیمت ارزهای دیجیتالی (تا ساعت ۷ صبح به وقت شرقی)
 این رده حاوی تغییرات قیمتی ۱۰ ارز دیجیتالی بزرگ از نظر ارزش بازار است.
۱- بیت‌کوین
قیمت: ۴۵ هزار و۹۴۰.۹۴دلار
تغییرات قیمتی ۲۴ ساعت گذشته: ۱.۶۱درصد کاهش
تغییرات قیمتی یک هفته اخیر۲.۵۹ درصد افزایش
۲- اتریوم
قیمت: ۳ هزار و ۴۴۸.۱۰ دلار
تغییرات قیمتی ۲۴ ساعت گذشته: ۰.۹۹ درصد کاهش
تغییرات قیمتی یک هفته اخیر: ۹.۱۹ درصد افزایش
 ۳- بایننس کوین
قیمت: ۴۳۷.۷۵ دلار
تغییرات قیمتی ۲۴ ساعت گذشته: ۲.۹۹ درصد کاهش
تغییرات قیمتی یک هفته اخیر: ۴.۸۰  درصد افزایش
۴- تتر
قیمت: ۱.۰۰ دلار
تغییرات قیمتی ۲۴ ساعت گذشته: ۰.۰۰ درصد کاهش
تغییرات قیمتی یک هفته اخیر: ۰.۰۰ درصد کاهش
۵- سولانا
قیمت: ۱۳۵.۳۷  دلار
تغییرات قیمتی ۲۴ ساعت گذشته: ۰.۲۷ درصد افزایش
تغییرات قیمتی یک هفته اخیر: ۳۲.۰۳  درصد افزایش
۶- کاردانو
قیمت: ۱.۱۶ دلار
تغییرات قیمتی ۲۴ ساعت گذشته:۱.۵۵ درصد کاهش
تغییرات قیمتی یک هفته اخیر: ۰.۸۴  درصد افزایش
۷- ریپل
قیمت: ۰.۸۲۴۱ دلار
تغییرات قیمتی ۲۴ ساعت گذشته: ۱.۵۸ درصد کاهش
تغییرات قیمتی یک هفته اخیر: ۱.۶۱ درصد کاهش
۸- پولکا دوت
قیمت: ۲۲.۸۷ دلار
تغییرات قیمتی ۲۴ ساعت گذشته: ۴.۹۴ درصد افزایش
تغییرات قیمتی یک هفته اخیر: ۸.۸۰ درصد افزایش
۹ - یو اس دی کوین
قیمت: ۰.۹۹۹۶ دلار
تغییرات قیمتی ۲۴ ساعت گذشته: ۰.۰۵ درصد کاهش
تغییرات قیمتی یک هفته اخیر: ۰.۰۴ درصد کاهش
۱۰- دوج کوین
قیمت: ۰.۱۳۸۷ دلار
تغییرات قیمتی ۲۴ ساعت گذشته: ۲.۷۱ درصد کاهش
تغییرات قیمتی یک هفته اخیر: ۰.۹۸ درصد افزایش
                           ",https://www.asriran.com/003Ukr
833207,۱۴۰۱/۰۱/۱۴,اجتماعی ,وزارت بهداشت افزایش ۱۰۰ درصدی تا ۶ برابری برخی دارو‌ها در دولت سیزدهم را تایید کرد,مـصـرف بالا و غیرمنطقی، افزایش مصرف در دوران کرونا و قاچاق معکوس از جمله عواملی بودند که منجر به افزایش مصرف و کمبود دارو در سال گذشته شدند.,"بهرام دارایی رئیس سازمان غذا و دارو گفته است که دارو‌های وارداتی تا ۶ برابر و دارو‌های تولید داخل هم با توجه به میزان ارز تامین مواداولیه ۳۰ تا ۱۰۰ درصد افزایش قیمت داشتند.
 
وزارت بهداشت افزایش قیمت ۱۰۰ درصدی برخی دارو‌ها در دولت سیزدهم را پذیرفت.
 
رئیس سازمان غذا و دارو در گفتگو با روزنامه همشهری از افزایش قیمت و کمبود دارو در سال گذشته و فعالیت‌های غیرقانونی در این حوزه سخن گفت.
 
بهرام دارایی، رئیس سازمان غذا و دارو گفته است:
 
* دارو‌های وارداتی تا ۶ برابر و دارو‌های تولید داخل هم با توجه به میزان ارز تامین مواداولیه ۳۰ تا ۱۰۰ درصد افزایش قیمت داشتند.
 
*مـصـرف بالا و غیرمنطقی، افزایش مصرف در دوران کرونا و قاچاق معکوس ازجمله عواملی بودند که منجر به افزایش مصرف و کمبود دارو در سال گذشته شدند
 
*آنتــی‌بیوتیک‌ها، انسولین، ریتالین، دارو‌های تزریقی آی وی آی جی، دارو‌های ضدسرطان و بیماری‌های خاص به راحتی از کشور قاچاق می‌شوند
 
*داروی ضدسل، به راحـتی و به‌صـورت کامیونی و کانتینری به کشور افغانستان قاچاق می‌شود چرا که بیماری سل در این کشور شایع است و مصرف زیادی دارند                           ",https://www.asriran.com/003Ukp
833205,۱۴۰۱/۰۱/۱۴,اقتصادی,دادستان کل کشور: در صنعت خودروسازی کشور دست های پشت پرده ای وجود دارد/ پیگیری آلودگی هوا و افزایش کیفیت خودروها/  پرونده ترور شهید سلیمانی را رها نخواهیم کرد,متاسفانه در گذشته شاهد کم کاری هایی در این زمینه بوده ایم که ان شاءالله با قول هایی که دولت محترم در این خصوص داده است شاهد افزایش کیفیت خودروها باشیم.,"دادستان کل کشور گفت: در صنعت خودروسازی کشور دست های پشت پرده ای وجود دارد که مانع ارتقاء وضعیت خودروسازی کشور می‌شود.

به گزارش ایسنا به نقل از دادستانی کل کشور، حجت‌الاسلام و المسلمین منتظری دادستان کل کشور با تبریک فرا رسیدن سال جدید به همه مردم و قدردانی از آنان در توجه به اقدامات پیشگیرانه و مسائل ایمنی در سفر و ایام نوروز اظهار کرد: از خداوند متعال به خجستگی ایام عزیز ماه مبارک رمضان طلب مغفرت و موفقیت و صحت و سلامت برای همه مردم ایران دارم.
وی گفت: بحمدالله با همکاری مردم و مسئولان محترم ایام نوروز خوبی را سپری کرده و مشکل امنیتی و مسئله خاصی را نداشتیم و تنها آمار و ارقام تصادفات در مسافرت‌های مردمی بود که کام همه را تلخ کرد.
دادستان کل کشور در خصوص کیفیت خودروهای کشور و نیز تصادفات جاده ای تصریح کرد: در این خصوص در اواخر سال گذشته جلسه ای با وزیر محترم صمت داشته و مطالب و تذکرات خود را مطرح و بر نکات مورد نظر خود در افزایش کیفیت خودروها تاکید داشتیم. بر اساس وظیفه دستگاه قضایی و صیانت از حقوق عامه به این موضوع توجه داشته و از باب نظارت بر این مسئله اقدامات خود را دنبال خواهیم کرد. امیدواریم در سال جدید این معضل جدی توسط مسئولان و مدیران دستگاه های اجرایی برطرف شود.
وی با بیان اینکه در صنعت خودروسازی کشور دست های پشت پرده ای وجود دارد که مانع ارتقاء وضعیت خودروسازی کشور می‌شود گفت: ان شاءالله در سال جدید قطعه سازان و خودروسازان کشور بتوانند به درستی به وظایف خود عمل کنند و در جهت استانداردسازی و بهبود کیفیت خودروهای تولیدی گام‌های موثری بردارند.
دادستان کل کشور ادامه داد: متاسفانه در گذشته شاهد کم کاری هایی در این زمینه بوده ایم که ان شاءالله با قول هایی که دولت محترم در این خصوص داده است شاهد افزایش کیفیت خودروها باشیم.
منتظری در رابطه با موضوع صیانت از حقوق عامه بخصوص در رابطه با آلودگی هوا در کلانشهرهای کشور خاطرنشان کرد: مسئله حقوق عامه یک موضوع گسترده است که حوزه های فراوانی از زندگی مردم را در برمی‌گیرد و لازم است که در جهت صیانت از آنها در ابتدا مصادیق و موارد آن اولویت بندی شود.
وی ادامه داد: موضوع حقوق عامه و رسیدگی به آن یک کار زمانبر است و با یک روز و یک سال به نتیجه دلخواه نخواهد رسید؛ لذا معتقدیم نباید در این حوزه در مردم توقعات غیرمنطقی ایجاد کرد، بلکه باید بر اساس ابزارها و امکانات و داشته های موجود به دنبال صیانت از حقوق عامه بود. اکنون برای ما مهم این است که در راستای صیانت از حقوق عامه اقدامات خود را با تعیین اولویت‌ها به پیش ببریم؛ البته این را هم باید دانست که اولویت هر استان با استان و منطقه دیگر متفاوت است. مسئله آلودگی هوا هم موضوعی است که رسیدگی به آن یک فرایند طولانی دارد و دستگاه های مختلف و حتی خود مردم در حل آن دخیل هستند. در این رابطه همه باید دست به دست هم دهند و یک مدیریت متمرکز در دولت وجود داشته باشد تا این حق مردم ایفاد گردد.
وی تصریح کرد: ما هم در دستگاه قضایی به دنبال وظیفه خود که بخشی از آن نظارت است خواهیم بود و ان شاءالله با کمک دولت بتوانیم مصادیق حقوق عامه را شناسایی و تعریف کرده و متناسب با شرایط گام برداریم.
دادستان کل کشور در ادامه در رابطه با اقدامات دستگاه قضایی در امر مبارزه با فساد هم عنوان کرد: در همین ابتدا لازم است از رسانه ملی درخواستی داشته باشم با این عنوان که مبارزه با مفاسد را صرفا به مسائل و پرونده های اقتصادی محدود نکنیم. به عبارت دیگر جامعه از جهات مختلف نیازمند صیانت و حفاظت است و باید این مطلب در بین مردم تبیین گردد که منظور از مبارزه با فساد فقط مفاسد اقتصادی نیست بلکه رسانه ها باید کمک کنند تا آگاه سازی شود که باید با مفاسد اجتماعی و فرهنگی و ... هم برخورد گردد.
منتظری ادامه داد: بسیاری از مفاسد هستند که بنیان خانواده ها را هدف قرار داده و لازم است این مسئله تبیین شود که مبارزه با فساد صرفا مسائل اقتصادی نیست.
این مقام قضایی تصریح داشت: مبارزه با فساد و اقدامات پیشگیرانه بخشی از وظایف دستگاه قضایی است و امیدواریم که با تعاملی که بیش از پیش بین قوای سه گانه وجود دارد در رفع مشکلات تلاش شود؛ البته موضوع مهمی که باید به آن اشاره داشته باشم این است که در رفع بسیاری از مشکلات، علاوه بر اینکه مردم باید حمایت کننده و پشتیبان باشند بلکه باید مطالبه گری جدی هم داشته باشند.
وی توضیح داد: اگر مردم در مسائل کشور از مدیران و مسئولان مطالبه گری جدی داشته باشند حتما بسیاری از گرفتاری های کنونی از بین خواهد رفت. به عنوان مثال مردم در حوزه فضای مجازی باید مطالبه گری کنند که روند معیوب فعلی اصلاح شود.‌ قطعا بدون حمایت و همکاری مردم مسئولان نخواهند توانست به وظایف خود به درستی عمل کنند.
دادستان کل کشور در خصوص آخرین وضعیت پرونده ترور شهید حاج قاسم سلیمانی هم گفت: در ابتدا باید دانست که درخت نظام جمهوری اسلامی ایران همانند صدر اسلام نیازمند آبیاری است تا حیات آن ادامه داشته باشد. همانگونه که در سال ۶۰ هجری حضرت اباعبدالله علیه السلام با خون خود درخت اسلام را آبیاری نمود نظام جمهوری اسلامی ما هم نیازمند جانفشانی هایی است که این نظام با قوت بتواند به سمت رشد و شکوفایی حرکت کند.
وی گفت: در قضیه شهادت حاج قاسم سلیمانی نیز وضعیت منطقه به گونه ای بود که ما نیاز داشتیم برای تقویت نظام اسلامی و جبهه مقاومت جانفشانی صورت گیرد و به تعبیر مقام معظم رهبری اکنون دشمن و استکبار از نام شهید قاسم سلیمانی بیش از نام سردار سلیمانی هراس دارد. حقیقتا شهادت شهید سردار سلیمانی یک بارقه امید در جامعه و منطقه بوجود آورد و پایه های نظام اسلامی را بیش از گذشته تثبیت نمود.
 
پرونده ترور شهید قاسم سلیمانی را رها نخواهیم کرد
منتظری در خصوص پرونده قضایی ترور شهید قاسم سلیمانی توضیح داد: رسیدگی به پرونده ترور این شهید بزرگوار امری است چند وجهی. هم دولت عراق، هم دولت ایران و هم دول استکبار در آن موثر هستند. خوشبختانه دولت عراق در زمینه رسیدگی به این پرونده قدم هایی برداشته است اما پیشرفت در آن در حد انتظار ما نیست. البته با اطمینان عرض میکنم که ما رسیدگی و به سرانجام رسیدن این پرونده را رها نخواهیم کرد و حتی اگر سالها زمان ببرد آنرا به نتیجه خواهیم رساند تا عاملان ترور شهید عزیزمان به سزای اعمال خود برسند؛ لذا چون این پرونده ابعاد بین المللی دارد روند رسیدگی به آن زمانبر است.
دادستان کل کشور در بخش پایانی سخنان خود به نامگذاری سال جاری و تحقق شعار سال اشاره کرد و گفت: همانگونه که میدانیم مقام معظم رهبری به عنوان شخصی که خطوط اصلی نظام را تعریف و کشتی نظام را هدایت میفرمایند شعار سالیان اخیر را معطوف به مسائل اقتصادی کرده و بر این مسئله تاکید داشته اند. طبیعتاً اگر به مسائل اقتصادی کشور به درستی توجه گردد کشور ما در مسیر پیشرفت و تعالی قرار خواهد گرفت و اگر موضوعات اقتصادی کشور در دست نااهلان باشد با مشکلات مختلفی مواجه خواهیم بود.
منتظری عنوان داشت: بنا به شعار سال جاری که توسط مقام معظم رهبری تعیین گردید مسئله اول کشور ما حمایت از تولیدات داخلی است. لذا مدیران و مسئولان کشور باید اولویت اول خود را به این موضوع معطوف کنند. البته دستگاه قضایی همچون سال گذشته نسبت به موضوعات اقتصادی و حمایت از تولید داخل به صورت جدی در میدان عمل خواهد بود و به اذعان مردم و خود تولیدگنندکان نقش مهمی در تقویت تولید داخل داشته است.
دادستان کل کشور ادامه داد: ما در قوه قضاییه و در دادستانی کل کشور در حد توان خود پشتیبان و همراه دولت محترم و صاحبان صنایع خواهیم بود که همچون گذشته در رفع موانع تولید موثر باشیم. اگرچه مخاطب اصلی شعار سال دولت محترم و دستگاه های اجرایی هستند اما ما نیز در دستگاه قضایی و قوه مقننه در چارچوب قانون و در حد توان خود در خدمت دولت هستیم تا بتوانیم به رونق تولید کمک کرده و گره ای از مشکلات تولیدکنندگان را باز نماییم. موضوع دانش بنیان ها و اشتغال آفرینی هم به دستگاه های اجرایی بر میگردد اما ما هم در دستگاه قضایی در حد توان خود آماده همکاری و حمایت از آنها هستیم. انشالله با حمایت و همکاری مردم بتوانیم در تحقق شعار سال در حد امکان و توان انجام وظیفه کنیم.
                           ",https://www.asriran.com/003Ukn
833204,۱۴۰۱/۰۱/۱۴,سیاسی,انتقاد شدید روزنامه جمهوری اسلامی از مومن نسب و ده نمکی: این که انجام می‌دهید، «تهاجم تحریف» است نه «جهاد تبیین»,بی‌شناسنامه که می‌گویند یعنی این. یعنی از اسم و شناسه و شناسنامه دیگران سوء استفاده کردن. کم هم نیستند متأسفانه این قبیل آدم‌ها که گاه با عنواین صاحب حرمت، بی‌حرمتی را رواج می‌دهند.,"روزنامه جمهوری اسلامی با اشاره به اعتراف اخیر مومن نسب مبنی بر اینکه «به اسم افراد مشهور ضدانقلاب، اکانت فیک می‌ساختیم» نوشت: معلوم است در این اکانت‌ها چه مطالبی منتشر می‌کردند! حالا به نیت خیر یا قیمتی شدن فاکتوری که می‌خواستند بنویسند فرقی نمی‌کند. مهم این است که به «دروغ» قلم می‌زدند.
 
این روزنامه در ادامه با اشاره به اظهارات مسعود ده نمکی که گفته بود ""در نشریات خود، پندارهایش را به اسم «شهدا» قلمی می‌کرده است و برای فلان شهید احضاریه آمده بود!"" نوشت: بی‌جا کردید حرف خود را به اسم شهید نوشتید... برای حرف‌های ناحسابِ شما احضاریه آمده در این دنیا نه برای شهید. منتظر احضاریه شهید در قیامت هم باشید.
 
بی‌شناسنامه که می‌گویند یعنی این. یعنی از اسم و شناسه و شناسنامه دیگران سوء استفاده کردن. کم هم نیستند متأسفانه این قبیل آدم‌ها که گاه با عنواین صاحب حرمت، بی‌حرمتی را رواج می‌دهند. شاید هم برخی هاشان قصد خیر داشته باشند اما کارشان به تولید انبوه شر می‌انجامد.
 
حکایت ساده‌دلان این وادی، قصه ملانصرالدین است. به بچه‌هایی که دنبالش می‌رفتند، گفت: فلان جا، ‌آش می‌دهند! آنان که رفتند با خود گفت نکند راستی راستی،‌ آش می‌دهند؟ و بعد خودش هم به شتاب رفت! حالا با اکانت فیک، مطلب فیک منتشر می‌کنند و خودشان باورشان می‌شود و بولتن می‌کنند و احیانا فاکتورِ مضاعف! رندانشان که دانسته به تخریب افکار عمومی می‌پردازند و کاسبی می‌کنند. ساده‌دلانشان را باید بیدار کرد به این هشدار که؛ این که انجام می‌دهید، «تهاجم تحریف» است نه «جهاد تبیین».                           ",https://www.asriran.com/003Ukm
833203,۱۴۰۱/۰۱/۱۴,ورزشی,پاسخ فدراسیون فوتبال به جنجال نشریه انگلیسی؛ یادتان باشد چه گفتید! /عکس,بعد از مشخص شدن گروه‌های جام جهانی نشریه سان با انتشار تیتری جنجالی ایران را حریف ساده‌ای برای انگلیس معرفی کرد و مدعی شد این تیم کار سختی برای صعود از گروه خود ندارد.,"مدیر رسانه‌ای تیم ملی پاسخ نشریه انگلیسی را با انتشار توییتی داد.به گزارش خبرگزاری خبرآنلاین؛ بعد از مشخص شدن گروه‌های جام جهانی نشریه سان با انتشار تیتری جنجالی ایران را حریف ساده‌ای برای انگلیس معرفی کرد و مدعی شد این تیم کار سختی برای صعود از گروه خود ندارد.این نشریه با تیتر ""خدا را شکر، به ایران خوردیم"" مطلبی را منتشر کرده بود. بعد از این اتفاق محمد جماعت با انتشار توییتی به زبان انگلیسی نوشت: صبر کنید و یادتان باشد چه گفتید! ما مشتاقانه منتظر دیدار شما در قطر هستیم.
                           ",https://www.asriran.com/003Ukl
833202,۱۴۰۱/۰۱/۱۴,بین الملل,روسیه، موهای زنان اسیر اوکراینی را تراشید (عکس),روسیه، موهای زنان اسیر اوکراینی را پیش از مبادله تراشید./ اعتمادآنلاین,,https://www.asriran.com/003Ukk
833200,۱۴۰۱/۰۱/۱۴,ورزشی,خطر سیاسی هولناکی که از بیخ گوش تیم ملی ایران گذشت + عکس,یکی از کاربران فضی مجازی، خوش شاسی سیاسی را یادآور شد که تیم ملی ایران را از خطر تعلیق نجات داد.,,https://www.asriran.com/003Uki
833201,۱۴۰۱/۰۱/۱۴,فرهنگی/هنری,آیا «NFT» در ایران مسدود است؟,برخلاف آنچه برخی افراد و مدیر یکی از موسسات و گالری‌ها گفته «NFT» در ایران غیر فعال است. به محض اینکه وارد اینترنت و فضای «NFT» شوید با ارور ۱۰۲۰ مواجه می‌شوید و این یعنی «NFT» در ایران در دسترس نیست.,"«NFT» چیست و در دنیای هنر چه کاربردی دارد؟ آیا «NFT» می‌تواند فرصت فروش آثار را به هنرمندان داخل کشور بدهد؟ آیا «NFT» با وجود تحریم‌های و حمله روسیه به اوکراین در ایران به بازار جهانی وصل است؟‌ گزارش پیش رو درباره «NFT» است و نظر برخی گالری‌داران را در اینباره جویا شده است.
 
به گزارش ایلنا، دنیا دچار تغییرات عمده‌ای شده. بخشی از این تغییرات به دلیل وجود تکنولوژی و ابداع و تولید ابزار و ادوات مدرن است. این تحول شاید بیش از دیگر بخش‌ها در هنر احساس می‌شود؛ زیرا فضای دیجیتال و ابزار و ادوات کامپیوتری به نوعی با هنر هم‌خوانی دارند و تحولات رخ داده در سال‌ها و دهه‌های اخیر گواه این موضوع است. می‌توان گفت دنیای دیجیتال به نوعی باعث تسهیل و تسریع امور هنری شده است. به طور مثال دوربین‌های آنالوگ در زمانی نه چندان دور جای خود را به دوربین‌های دیجیتال دادند. به موازات این اتفاق روند ظهور و چاپ عکس‌ها هم به اتفاقی سهل‌الوصول‌تر تبدیل شده است. سینما، تئاتر، موسیقی و هنرهای تجسمی و بصری هم تحت تاثیر این تحولات، تغییر رویه داده‌اند و هر کدام به نوعی از فضای دیجیتال بهره برده‌اند.
 
برگزاری نمایشگاه‌ها و جشنواره‌های مجازی و آنلاین یکی از اتفاقاتی است که طی دو سال گذشته با وجود کرونا عمومیت بیشتری یافته و مبدا و منشا آن وجود دنیای مدرن و دیجیتال است. در این میان یکی از پدیده‌های جدید بهره‌گیری از «nft» در دنیای هنر است. این عبارت کوتاه شده Non Fungible Token است. در واقع «nft» بازار سرمایه‌گذاری و نوعی دارایی دیجیتال غیر قابل معاوضه است که در بستر فضای مجازی ابداع شده است. البته این غیرقابل معاوضه بودن به این معنا نیست که نتوان آثار هنری را خرید و فروش کرد؛‌ بلکه تاییدی بر اعتبار و امنیت این بستر برای انجام معاملات تجاری است. واضح‌تر اینکه بستر «nft» محلی برای عرضه، ارائه و نگهداری فایل‌های دیجیتال است که هر موردی را شامل می‌شود و مقاله، موسیقی، نقاشی، فیلم، نماهنگ، داستان، رمان برخی از آن‌هاست.
 
«nft» مدتی است در هنرهای تجسمی دیگر کشورها رسمیت پیدا کرده و در ایران نیز به نوعی مورد توجه قرار گرفته است؛‌ بخصوص در بحران کرونا که دوسالی است همه کشورها را درگیر کرده. این درحالی است که مردم و علاقمندان به هنر و هنرمندان خیلی در جریان جزییات آن نیستند. هنوز وزارت ارشاد به این مقوله و جزییات آن توجهی نشان نداده و چهارچوب‌ها و قوانینی برای نظارت بر آن وضع نکرده است. اصلا آیا نظارت وزارت ارشاد و دیگر نهادهای فرهنگی بر این مقوله نوین لازم است؟ برخی نظر موافق دارند و برخی هم می‌گویند این پدیده در خارج از کشور اداره می‌شود و هر فرد می‌تواند به واسطه آن، آثار هنری و هر محصول دیگر را در معرض دید مخاطبان سرتاسر جهان قرار دهد. پاسخ درست هرچه که باشد اما به هرحال ناآگاهی هنرمندان (بخصوص فعالان نسل‌های قبل) و گالری‌داران نسبت به فضای «NFT» فرصتی برای سوءاستفاده‌گران خواهد بود و با توجه به ارزش و بهای آثار هنری در دنیای امروز کلاهبرداری‌هایی هم صورت خواهد گرفت! چه بسا که تاکنون نیز این اتفاق رخ داده باشد؛ بخصوص اینکه هر فرد می‌تواند بدون طی پروسه‌ای مشکل به این شبکه تجاری متصل شود. یکی دیگر از اتفاقات بدی که امکان رخ دادنش وجود دارد دریافت مبالغ کلان از هنرمندان ناآگاه برای ارائه آثارشان در فضای «nft» است.
 
پس از حمله نظامی روسیه به غیرنظامیان و تاثیر آن بر فضای سیاسی و اقتصادی همه کشورها، بخصوص کشورهای آسیایی به نظر می‌رسد «nft» مورد تحریم است و بنا بر شنیده‌‌ها در کشورهایی چون کوبا و ایران و برخی دیگر از کشورها مسدود شده و امکان آپدیت و به روزرسانی ندارد! اما برخی گالری‌داران این اتفاق را تکذیب می‌کنند. حال اینکه صفحات «nft» در ایران فعال است یا خیر، سوالی است که کارشناسان باید به آن پاسخ دهند.
 
در رابطه با کلیت و جزییات «NFT» نظر برخی گالری‌داران را جویا شدیم. البته باید یادآور شد بر اساس تحقیقات میدانی و تماس‌های صورت گرفته با برخی افراد، بسیاری از گالری‌داران و مدیران هنری پایتخت‌نشین از این پدیده و امکان اطلاعات درستی ندارد آنهم در حالی که از عمومیت پیدا کردن «NFT» حدود دو سال می‌گذرد.
 
چه بسیار گالری‌هایی که هنوز خودشان را با فعالیت‌های آنلاین و مجازی وفق نداده‌اند
 
مژگان والی‌پور (مدیر گالری والی) در پاسخ به این سوال که آیا مقوله «NFT»  در مجموعه‌اش مورد توجه است یا خیر، به ایلنا گفت: واقعا نمی‌دانم «NFT» چیست و با این فضا یا ابزار آشنایی ندارم.
 
این در حالی است که گالری «والی» (طی توضیحاتی که در سایت آن اشاره شده)؛ «از سال سوم تأسیس با هدف اعتلای هنر ایران و معرفی پتانسیل های شگرف فرهنگ ایرانی، در رویدادهای بین‌المللی متعددی حضور یافته؛ اکسپوها، بینال‌ها و به خصوص حراجی‌های معتبر کریستیز، بونامز، ساتبیز... از این جمله‌اند. طبق توضیحات ارائه شده، گالری «والی» از سال ۱۳۹۷ علاه ‌بر برگزاری نمایشگاه به‌ عنوان میزبان پروژه‌هایی چون هنر چندرسانه‌ای، ویدئو و چیدمان نقش ایفا کرده است.» با توجه به توضیحات ارائه شده، لزوم توجه مدیران چنین گالری‌هایی به مقوله اینترنت و فضای گسترده و متنوع و پر امکان مجازی به شدت احساس می‌شود؛‌ با این توضیح که بهر‌ه‌گیری از فضای مجازی و برگزاری آنلاین نمایشگاه‌های فروش و گالری‌های هنری در سرتاسر دنیا امری مرسوم است.
 
به نظر می‌رسد باید برای ارائه آگاهی و دادن اطلاعات درست درباره کاربردهای فضای مجازی و امکانات هنری و تجاری آن، کارگاه‌ها و کلاس‌هایی برای گالری‌داران و مدیران هنری و نمایشگاه‌گردان‌ها از سوی متولیان فرهنگی، برگزار شود. حتی این ضرورت وجود دارد که دانشگاه‌ها و مراکز آموزشی آکادمیک هم این خلاء را با برنامه‌ریزی‌ها و ایجاد واحدهای درسی و برگزاری کلاس‌های فوق‌العاده پر کنند تا لااقل نسل‌های بعدی بتوانند در این زمینه خود را به استانداردهای جهانی نزدیک کنند.
 
 «NFT» در ایران هست اما هنوز امکان بهره‌برداری جهانی ندارد
 
گالری شلمان بر اساس توضیحاتش در سایت خود تلاش دارد در راستای اهداف حمایتی خود از هنرمندان جوان شرایط ویژه ای را به ایشان ارائه نماید. علی مزارعی (مدیر گالری شلمان) به ایلنا گفت: چندی قبل شرکتی که «NFT» را در ایران ایجاد کرده بود به گالری ما آمد و درباره این فضا یا امکان صحبت‌هایی داشتیم؛ لذا درباره آن اطلاعاتی دارم و می‌دانم که روال آن به چه صورت است.
 
مزارعی در پاسخ به اینکه‌ آیا فضای «NFT» و سایت اصلی آن به گفته برخی گالری‌داران در ایران فعال است یا خیر گفت: بگذارید در این باره بی‌ طرف باشم و بر همین اساس بگویم. «NFT» در ایران هست اما هنوز در امکان بهره‌برداری جهانی ندارد؛ ‌بنابراین آنهایی که می‌گویند  «NFT»  در ایران به بازار جهانی وصل نیست حرفشان درست است.
 
مزارعی در پاسخ به این سوال که متصدیان شرکت مربوط به ارائه امکانات «NFT» چه توضیحاتی به او ارائه داده‌اند، گفت: آنها گفتند قصدشان این است که «NFT» را صادر می‌کنند؛ ولی برنامه‌شان این است به بازار جهانی هم وصل شوند.  
 
وی با اشاره به اینکه عدم آگاهی نسبت به مقوله «NFT» در ایران وجود دارد، گفت:  خودم هم در اینباره اطلاعت آنچنانی ندارم، اما به نظرم هنرمندان جوان‌تر که در زمینه اینترنت و فضای مجازی اطلاعات بیشتری دارند، بیش از هم نسلان من و قدیمی‌ترها به بهره‌برداری از فضای مجازی و استفاده از «NFT» راغب هستند.
 
مزارعی در ادامه توضیحاتش گفت: پیش از آنکه مسئولان و متصدیان شرکت مربوطه به گالری ما بیایند و  «NFT» را معرفی کنند، دانشگاه آزاد برنامه‌ای برگزار کرد که صنایع خلاق نام داشت. من در این رویداد بود که متوجه توجه دانشجویان به این مقوله شدم و دیدم یکی از آنها به طور جدی روی بازار جهانی متمرکز است و در «NFT» فعالیت داردریال بر همین اساس فکر می‌کنم نسل پس از ما خیلی بیشتر و جدی‌تر از ما روی این مقولات کار می‌کند و از فضاهایی چون «NFT»  بهره خواهند برد.
 
او در پایان گفت: بعید می‌دانم بهره‌گیری از چنین فضاهایی به سن و سال نسل ما قد بدهد، اما لازم است رسانه‌ها در جهت اطلاع‌رسانی درست در این باره، جدی‌تر عمل کنند.
 

 
همانطور که در عکس مشخص است سایت « Opensea.io» مربوط به امور «nft» در ایران قابل بازگشایی نیست
 
آرتیست‌های موافق با «NFT» ترجیح می‌دهند خودشان شخصا در این فضا کار کنند
 
یکی از گالری‌هایی که طی چند سال گذشته در زمین خرید و فروش مجازی آثار و برگزاری نمایشگاه‌های مجازی فعالیت‌های جدی داشته گالری «آرتیبیشن» است که همچنان فعال است.
 
علیرضا جوادی (مدیر هنری این گالری آرتیبیشن) درباره چند و چون «NFT» و نحوه فعالیت‌ها در این فضا به ایلنا  گفت: تا آنجا که می‌دانم اغلب گالری‌ها در زمینه «NFT» کار نمی‌کنند و تنها برخی از آنها از این مقوله اطلاع دارند که آنها هم تعدادشان خیلی خیلی کم است. من تنها یک گالری را می‌شناسم که در اینباره می‌تواند صحبت کند و نمایشگاه «NFT» هم برگزار کرده.
 
جوادی در پاسخ به این سوال که گالری «آرتیبیشن» با وجود فعالیت‌های جدی مجازی و خرید و فروش آثار هنری مجازی تا چه مقوله «NFT» را جدی گرفته و به آن پرداخته هم گفت: ما به این موضوع فکر کردیم که فعالیت خود در فضای «NFT» را آغاز کنیم اما خب فعلا درگیر تحریم‌ها هستیم که این اتفاق برای فعالیت‌ در این بخش مشکلاتی را در ایران ایجاد کرده است.
 
جوادی در رابطه با اصرار یکی از گالری‌ها مبنی بر فعالیتش در حوزه «NFT»، ‌اذعان داشت: به هرحال همه می‌توانند در هرکاری به ابراز نظراتشان بپردازند اما موضوعی که وجود دارد این است که آرتیست‌های موافق با «NFT» ترجیح می‌دهند خودشان شخصا در این فضا کار کنند و در این زمینه با گالری‌ها همکاری نداشته باشند. کلا «NFT» اینگونه نیست که با نظارت ارگان و نهادی خاص اداره شود و می‌توان گفت مبنای حضور در آن شخصی است.
 
او با اشاره به اینکه اطلاع‌رسانی لزوم استفاده از امکانات نوین است، گفت: مهم این است که بدانیم می‌خواهیم به چه قشری اطلاع‌رسانی کنیم. اگر منظور گالری‌دارها و هنرمندان است باید بگویم اغلب هنرمندان از این امکان مطلع هستند و این مقوله مخفی و مخفیانه نیست.
 
جوادی در توضیحات بیشتر گفت: موضوعی که وجود دارد این است که استفاده از «NFT» و حضور در این فضا شرایطی دارد. متقاضیان باید به سایت مربوطه مراجعه کنند و برای استفاده از امکانات آن مبلغی را بر اساس قیمت‌ها تعیین شده بپردازند. کلا آرتیست‌ها و کاربران برای استفاده از امکانات خرید و فروش در ابعاد جهانی باید هزینه‌ای بپردازند و خب خیلی‌ها راغب به این کار نیستند. مثلا ما در آرتیبیشن برای بارگزاری آثارشان مبلغی دریافت نمی‌کنیم در صورتیکه دیگر گالری‌هایی که مشابه ما کار می‌کنند از هنرمندان مبالغی را دریافت می‌کنند.  «NFT» هم همینطور است. کلا اگر بخواهید در هر سایتی تصویری دیجیتال یا هر فایل دیجیتالی را بارگزاری کنید باید وجهی پرداخت کنید. البته این وجوه بر اساس واحد پولی دلار ناچیز هستند اما زمانی که به ریال تبدیل می‌شوند، رقم بزرگتری خواهد شد و به همین خاطر خیلی‌ها راغب به چنین کاری نیستند.
 
وی بیان کرد: حدود یکی دو سال است که «NFT» مورد توجه و اقبال قرار گرفته که یکی از دلایل این اتفاق بحران بیماری کرونا بوده است.
 
او نسبت به استفاده بهینه از «NFT» در ایران اظهار امیدواری کرد و گفت: ده سال پیش کمتر کسی فکر می‌کرد که بتوان گالری‌های آنلاین و برنامه‌های مجازی اینترنتی برگزار کرد. همان مقطع بود که ما گالری‌مان را راه انداختیم و کمتر کسی فکر می‌کرد که این رویه معمول خواهد شد و حال این اتفاق افتاده است.
 
او در پایان صحبت‌هایش گفت: برای ایجاد و عمومیت دادن به هر اتفاق باید اعتمادسازی ایجاد شود تا مردم و هنرمندان بدانند می‌توانند در فضای جدید کار کنند.«NFT» هم همچین چیزی است و در سال‌های آتی جای خود را در بین گالری‌داران و هنرمندان پیدا خواهد کرد.
 

 
گواه دیگر در اثبات مسدود بودن «nft» در ایران
 
«NFT» در ایران از دسترس خارج است؛ چون تحریم هستیم
 
مجید احمدی (مدیر گالری فردا) هم درباره «NFT» به ایلنا گفت: آن‌هایی که بر باز بودن سایت و فعال بودن «NFT»  در ایران تاکید دارند، به نوعی واسطه شده‌اند و سرمایه‌گذاری‌هایی کرده‌اند؛ برای اینکه جلوی سرمایه‌گذاران احتمالی «NFT» را بگیرند. من مبلغ صد و بیست دلار برای «NFT» هزینه کردم اما الان به هیچکدام دسترسی ندارم. زمانی که شما نتوانید در فضای موجود ارز را جابجا کنید، در واقع قادر به انجام هیچ کاری نخواهید بود.. اصلا اگر «NFT»  را در داخل کشور و با استفاده از بسترهای داخلی ثبت کنید، نمی‌توانید پول بگیرید و ارز ارائه کنید و خرید و فروش داشته باشید.
 
وی افزود: برخلاف آنچه برخی افراد و مدیر یکی از موسسات و گالری‌ها گفته «NFT» در ایران غیر فعال است. به محض اینکه وارد اینترنت و فضای «NFT» شوید با ارور ۱۰۲۰ مواجه می‌شوید و این یعنی «NFT» در ایران در دسترس نیست. پس با این حساب نظرات خلاف این، دروغ محض است. اثبات این قضیه اصلا سخت نیست. کافی است به اینترنت وصل شوید. دو حالت دارد؛ اگر بتوانید سایتی را بدون فیلترشکن باز کنید یعنی اینکه مشکلی نیست و حرف دوستان مبنی بر فعال بودن «nft» درست است، اما اگر سایت با آی پی‌های ایران باز نشد و مجبور به روشن کردن فیلترشکن شدید یعنی مسدود است!
 
او گفت: من حدس می‌زنم آن‌هایی که بر باز بودن سایت و فعال بودن «NFT» در ایران  تاکید دارند، به نوعی واسطه شده‌اند و سرمایه‌گذاری‌هایی کرده‌اند، برای اینکه جلوی سرمایه‌گذاران احتمالی «NFT» را بگیرند که این کار نوعی انحصارطلبی است.
 
احمدی در ادامه با تاکید بر اینکه فعالیت در فضای «NFT» در ایران ریسک محسوب می‌شود، گفت: زمانی که کشور مورد تحریم قرار می‌گیرد، ایرانی‌ها از این بازار هم محروم می‌شوند و امکان دسترسی به آن را نخواهند داشت.
 
او در پایان گفت: نمی‌توان گفت فعالیت در زمینه «NFT» غیر قانونی است چون اصلا در اینباره قانونی وضع نشده و کسی نمی‌تواند بگوید در این فضا فعالیت نکنید. اما خب مشکلاتی وجود دارد که مردم و هنرمندان و گالری‌داران باید به آن‌ها آگاه باشند.                           ",https://www.asriran.com/003Ukj
833198,۱۴۰۱/۰۱/۱۴,اخبار سلامت,اعضا و روسای نظام پزشکی‌ کشور: منابع حاصل از حذف ارز 4200 تومانی صرف کاهش هزینه درمان شود,در شرایطی که تعرفه ی خدمات تشخیصی-درمانی سال ۱۴۰۱با قیمت واقعی خدمات فاصله ی زیادی دارد، انتظار میرود بخشی از منابع حاصل از حذف ارز ۴۲۰۰تومانی صرف کاهش هزینه کرد مردم جهت امر درمان شود.,"در نامه اعضای مجمع عمومی و روسای نظام پزشکی‌ کشور به رئیس کل نظام پزشکی پیشنهاد شده است که بخشی از منابع حاصل از حذف ارز 4200 تومانی صرف کاهش هزینه کرد مردم جهت امر درمان شود.
به گزارش عصر ایران؛ دکتر حسین کرمپور رئیس شورای هماهنگی نظام پزشکی هرمزگان گفت که این نامه به امضاء بیش از 200 تن از اعضاء مجمع عمومی و رؤسای نظام پزشکی کشور رسیده و نویسندگان نامه ضمن حمایت از درخواست بازنگری در تعرفه خدمات درمانی و پزشکی، خواستار پیگیری مواردی توسط رئیس نظام پزشکی کشور شدند.
در بخشی از این نامه آمده است: «در شرایطی که تعرفه ی خدمات تشخیصی-درمانی سال ۱۴۰۱با قیمت واقعی خدمات فاصله ی زیادی دارد، انتظار میرود بخشی از منابع حاصل از حذف ارز ۴۲۰۰تومانی صرف کاهش هزینه کرد مردم جهت امر درمان شود،و با افزایش سرانه ی درمان کشور، بیمه ها وظیفه ی خود (پوشش۷۰درصدی در بخش سرپایی و ۹۰درصدی دربخش بستری) را به صورت کامل به عهده گرفته و انجام بدهند.»
 متن کامل نامه به شرح زیر است:
جناب آقای دکتر رییس زاده، رییس کل محترم نظام پزشکی کشورباسلام و احترامضمن تبریک سال نو اعلام پشتیبانی کامل از اقدام ارزنده شما در مورد درخواست بازنگری درتعرفه ی خدمات پزشکی؛ برای هرچه مستندتر ساختن موضع سازمان در این زمینه، پیگیری موارد زیر را از حضورتان خواستاریم:همانگونه که مستحضر هستید درقانون برنامه سال۱۴۰۱ارز۴۲۰۰ تومانی حذف شده است و به زودی هزینه های سرسام آور ارزی و ریالی ناشی از تورم، کمر سیستم درمانی کشور را خواهد شکست.در شرایطی که تعرفه ی خدمات تشخیصی-درمانی سال ۱۴۰۱با قیمت واقعی خدمات فاصله ی زیادی دارد، انتظار میرود بخشی از منابع حاصل از حذف ارز ۴۲۰۰تومانی صرف کاهش هزینه کرد مردم جهت امر درمان شود،و با افزایش سرانه ی درمان کشور، بیمه ها وظیفه ی خود (پوشش۷۰درصدی در بخش سرپایی و ۹۰درصدی دربخش بستری) را به صورت کامل به عهده گرفته و انجام بدهند.ما امضاءکنندگان زیر،اعضاء مجمع عمومی و رؤسای نظام پزشکی های کشور ازحضورتان خواهشمندیم:۱- دستور فرمایید نرخ واقعی خدمات تشخیصی-درمانی-دارویی-توانبخشی که توسط سازمان نظام پزشکی به روش کاملا علمی و بر اساس اطلاعات واقعی استخراج شده است،بر اساس قانون اعلام شود، تا مبنایی علمی و قانونی برای تعیین تعرفه فراهم آید.۲- بر اساس قانون۷۰٪ هزینه درمان در بخش سرپایی باید توسط سازمان های بیمه پایه تامین شود و پرداختی از جیب مردم باید به 30درصد کاهش یابد؛ درقانون بودجه امسال نیز به این سازمان ها اجازه داده شده که فاصله تعرفه دولتی و خصوصی را پوشش دهند.از سیاستگذاران کشور بخواهید بخشی از درآمد حاصل از آزاد سازی نرخ ارز، به منظور تامین بودجه درمان به طور نشاندار به سازمان های بیمه گر اختصاص داده شود.جناب آقای دکتر رییس زادهجامعه پزشکی مسلما در زمینه هرچه شفافتر شدن نرخ واقعی خدمات پزشکی و همچنین کاهش پرداختی از جیب مردم حاضر به همه گونه پشتیبانی از اقدامات جنابعالی خواهند بود.باسپاسفروردین 1401                           ",https://www.asriran.com/003Ukg
833197,۱۴۰۱/۰۱/۱۴,اجتماعی ,بازدید مدیرکل دفتر نظارت و ارزیابی خدمات گردشگری از سامانه‌های رزرواسیون و فروش آنلاین,مدیرکل دفتر نظارت و ارزیابی خدمات گردشگری در این بازدید‌های میدانی ضمن گفت‌و‌گوی چهره به چهره با مدیران و کارشناسان این مراکز و سامانه‌ها، در جریان فعالیت‌های آنان و چگونگی رزرواسیون و فروش آنلاین خدمات گردشگری قرار گرفت و بر حمایت از کسب و کار‌های نوین تاکید کرد.,"مدیرکل دفتر نظارت و ارزیابی خدمات گردشگری به‌منظور بررسی نحوه ارائه خدمات به گردشگران نوروزی، از تعدادی از مراکز و سامانه‌های رزرواسیون و فروش آنلاین خدمات گردشگری از نزدیک بازدید کرد.
به‌ گزارش خبرنگار میراث‌آریا، یحیی نقی‌زاده محجوب، امروز پنجشنبه ۱۱ فروردین ۱۴۰۱ با حضور در ساختمان سایت و اپلیکیشن اتاقک، ساختمان مرکز رزرواسیون و فروش آنلاین سه‌کلیک و سایت هومسا (مرکز اجاره ویلا، سوئیت و بوم‌گردی) از نزدیک در جریان نحوه ارائه خدمات به گردشگران نوروزی قرار گرفت.مدیرکل دفتر نظارت و ارزیابی خدمات گردشگری در این بازدید‌های میدانی ضمن گفت‌و‌گوی چهره به چهره با مدیران و کارشناسان این مراکز و سامانه‌ها، در جریان فعالیت‌های آنان و چگونگی رزرواسیون و فروش آنلاین خدمات گردشگری قرار گرفت و بر حمایت از کسب و کار‌های نوین تاکید کرد.نقی‌زاده محجوب در حاشیه این بازدید‌ها گفت: «امسال از سوی رهبر معظم انقلاب با عنوان سال ""تولید، دانش بنیان، اشتغال‌آفرین"" نام‌گذاری شده است. به همین علت امسال چهارچوب‌های حمایت از شرکت‌های دانش‌بنیان را با همفکری فعالان و ذی‌نفعان حوزه گردشگری تدوین خواهیم کرد.»او با اشاره به اهمیت فعالیت سایت‌های آنلاین فروش و ارائه خدمات گردشگری، اظهار کرد: «رفته رفته با فروش سنتی فاصله بیشتری می‌گیریم و فروش آنلاین به طور حتم در سال‌های آینده رونق خواهد گرفت. قرنی که وارد آن شدیم کاملا با قرن گذشته متفاوت است و نگاه ما باید رو به جلو باشد و اگر عقب بیفتیم دچار آفت‌هایی می‌شویم که جبران آن سخت خواهد بود.»نقی‌زاده محجوب با تاکید بر حمایت از کسب‌و‌کار‌های نوین و سامانه‌های فروش آنلاین، یادآور شد: «کسب‌و‌کار‌های آنلاین در عین مزیت‌هایی که دارند آسیب‌پذیر نیز هستند، بنابراین باید با برنامه‌ریزی مناسب حرکت کرد.»مدیرکل نظارت و ارزیابی خدمات گردشگری با اشاره به برنامه‌ریزی‌ها برای تدوین نظام هوشمند گردشگری، اضافه کرد: «با تدوین این نظام نظارت بر فعالیت‌های گردشگری نیز هوشمند خواهد شد و جلوی مشکلات احتمالی گرفته می‌شود.»او افزود: «با توجه به ماهیت فعالیت این مجموعه‌ها که ماهیت دانش‌بنیانی دارد، این مشاغل و فعالیت‌ها در سال ۱۴۰۱ اهمیت ویژه‌ای یافته است و رویکرد و هدف کلی معاونت گردشگری در این حوزه متمرکز خواهد شد.»نقی‌زاده محجوب خاطرنشان کرد: «امسال چند کار مهم را در دستور کار داریم که یکی از آن‌ها به‌روزرسانی و بازنگری قوانین مرتبط با حوزه گردشگری است. در این میان نگاه ما آینده‌نگر است و در همین ارتباط به شدت نیازمند استفاده از نظر و نیز هم‌فکری شرکت‌های فعال حوزه گردشگری خصوصا شرکت‌هایی که در حوزه آنلاین فعالیت می‌کنند، هستیم.»                           ",https://www.asriran.com/003Ukf
833199,۱۴۰۱/۰۱/۱۴,سیاست خارجی,ترامپ: اگر رئیس‌جمهور بودم یک هفته‌ای با ایران توافق می‌کردم,وی ادعا کرد: آنها به یک توافق دست می‌یافتند. آنها (ایران) ظرف یک هفته پس از آنکه ما ریاست جمهوری را بر عهده می‌گرفتیم، توافق می‌کردند. آنها برای توافق بسیار آماده بودند.,"رئیس جمهور پیشین آمریکا با انتقاد از عملکرد دولت بایدن در مذاکرات وین مدعی شد که اگر به‌عنوان رئیس‌جمهور انتخاب شده بود ظرف یک هفته به توافق با ایران دست پیدا می‌کرد.

به گزارش ایسنا، دونالد ترامپ رئیس جمهور پیشین آمریکا در سخنرانی خود در جمع هوادارانش در واشنگتن تاون‌شیپ بار دیگر از دولت جو بایدن رئیس جمهور کشورش برای احیای توافق هسته‌ای انتقاد کرد و بار دیگر مدعی شد که دولت او می‌تواند ظرف یک هفته با ایران به یک توافق جدید دست یابد.
بنابر گزارش شبکه نیوزمکس، ترامپ خطاب به هواداران خود گفت که بایدن نه تنها در حال بازبینی یک توافق هسته‌ای جدید با ایران است، بلکه به روسیه و چین اجازه داده است که مذاکرات (رفع تحریم‌ها در وین) را هدایت کنند.
وی افزود: اکنون، این روسیه است که برای یک توافق مذاکره می‌کند و چین نیز پشتیبان است. چقدر این کشور (آمریکا) احمق است. آنها (دولت بایدن) خیلی احمق هستند.
رئیس جمهور پیشین آمریکا که در سال ۲۰۱۸ به‌طور یک‌جانبه از برجام خارج شد در ادامه به انتقاد از این توافق جدید پرداخت و گفت: این توافق یک فاجعه است. مشخص خواهد شد که این توافق فاجعه است. هیچ‌کس حتی نمی‌تواند باور کند اما ما در حال از دست دادن همه چیز هستیم - تمام چیزهایی که به خاطر آن‌ با ایران جنگیدیم.
ترامپ همچنین مدعی شد که اگر بار دیگر به‌عنوان رئیس جمهور آمریکا انتخاب می‌شد به یک توافق هسته‌ای جدید با ایران دست پیدا می‌کرد.
وی ادعا کرد: آنها به یک توافق دست می‌یافتند. آنها (ایران) ظرف یک هفته پس از آنکه ما ریاست جمهوری را بر عهده می‌گرفتیم، توافق می‌کردند. آنها برای توافق بسیار آماده بودند.
رئیس جمهور پیشین آمریکا در ادامه سخنرانی روز شنبه خود از عدم توانایی دولت بایدن برای توقف برنامه هسته‌ای ایران انتقاد کرد و گفت: ما کارت‌هایی داریم. ما پیشتر نیز تمام کارت‌ها را داشتیم. هنوز هم داریم. اگر می‌دانستند چطور با آنها بازی کنند، هنوز هم کارت داشتند. 
وی افزود: تنها کاری که آن‌ها (دولت بایدن) در آن مهارت دارند، برگزاری انتخابات است، برگزاری و تقلب در انتخابات.
                           ",https://www.asriran.com/003Ukh
833195,۱۴۰۱/۰۱/۱۴,اقتصادی,سازمان مالیات: از ۵۵۰ هزار مالک خودرو لاکچری مالیات گرفته می شود,این خودروها باید ۵۶۰۰ میلیارد تومان مالیات بدهند.,"روزنامه ایران نوشت: به منظور دریافت مالیات از خودروهای لاکچری اقداماتی انجام شده است.



 سال گذشته ۵۰۵ هزار و ۱۷۷ مؤدی مشمول مالیات خودروهای لاکچری شناسایی شدند که ۳۷۰ هزار دستگاه خودرو را دربرمی گیرد. مالیات متعلق به این افراد نیز به بیش از ۳۰ میلیارد تومان می‌رسد که در سال گذشته تعدادی از مشمولان مالیات خود را پرداخت کردند.
براساس گفته‌های رئیس کل سازمان امور مالیاتی از ۱۷.۵ میلیون خودروی سواری و دوکابین موجود در کشور، ۵۵۰ هزار خودرو مشمول این مالیات هستند که این خودروها باید ۵۶۰۰ میلیارد تومان مالیات بدهند.

                           ",https://www.asriran.com/003Ukd
833194,۱۴۰۱/۰۱/۱۴,حوادث,انفجار گاز در یک کلوپ شبانه در باکو آذربایجان (فیلم),به گفته مقامات جمهوری آذربایجان، انفجار در یک باشگاه شبانه در مرکز پایتخت این کشور و آتش‌سوزی بامداد یکشنبه، یک کشته و 31 زخمی برجای گذاشته است.,"کد ویدیو  دانلود    فیلم اصلی          

  

    کد ویدیو  دانلود    فیلم اصلی          
                           ",https://www.asriran.com/003Ukc
833131,۱۴۰۱/۰۱/۱۴,فناوری و IT,راه اندازی هوشمندترین سامانه مدیریت ترافیک در استرالیا(+عکس),"""کوریدور هوشمند"" یک طرح آزمایشی سه ساله است که در امتداد خیابان 2.5 کیلومتری نیکلسون – یکی از شلوغ‌ترین خیابان های ملبورن – اجرا می شود.","عصر ایران - شهرهای مدرن در هر ثانیه حجم عظیمی از داده ها را از دوربین ها و حسگرهای متعلق به ده ها سامانه جداگانه تولید می کنند. در چنین دنیای هوشمندی، جالب توجه است که بسیاری از چراغ های راهنمایی همچنان گزینه هایی خنگ هستند.
پروژه ای جدید که در شهر ملبورن، استرالیا آغاز شده است، بهره‌برداری از این حجم عظیم داده ها با کمک هوش مصنوعی یادگیری عمیق و مدل‌سازی پیش بینی کننده، و استفاده از آن برای کاهش زمان سفر، کاهش انتشار گازهای گلخانه ای و تاثیرگذاری بر رفتارها به روش مختلف را به عنوان بخشی از ""هوشمندترین سامانه مدیریت ترافیک جهان"" را هدف قرار داده است.

""کوریدور هوشمند"" یک طرح آزمایشی سه ساله است که در امتداد خیابان 2.5 کیلومتری نیکلسون – یکی از شلوغ‌ترین خیابان های ملبورن – اجرا می شود. دانشگاه ملبورن در این پروژه با شرکت Kapsch TrafficCom اتریش و دپارتمان حمل و نقل ویکتوریا همکاری کرده است. در این طرح از پلتفرم EcoTrafiX شرکت Kapsch TrafficCom استفاده می شود. 
سامانه ای که به تازگی راه اندازی شده است، فیدهای داده زنده و گذشته را از شبکه عظیم و متنوعی از حسگرها، از جمله فیدهای دوبین مداربسته، حسگرهای بلوتوث، سامانه های نظارت بر کیفیت هوا، اطلاعات زنده حمل و نقل عمومی، داده های زنده ترافیک تام‌تام، داده های آب و هوا، داده های تقاطع و غیره دریافت می کند.
تیم پروژه ادعا می کند که این نخستین بار است که چنین طیف گسترده ای از داده های زنده و گذشته در یک پروژه مدیریت ترافیک گرد هم آمده تا در زمان واقعی توسط هوش مصنوعی و الگوریتم های یادگیری عمیق بکار گرفته شود. و آنچه این سامانه ارائه می کند برای اهداف مختلفی استفاده خواهد شد.
نخست و شاید مرتبط‌ترین مورد به افراد، توانایی کنترل چراغ های راهنمایی در هر تقاطع این کریدور برای حصول اطمینان از جریان بهینه حرکت است.
اما این تمام داستان نیست. سامانه راه های مختلفی برای برقراری ارتباط با کاربران جاده ای و حمل و نقل عمومی دارد تا در واکنش به یک حادثه بر جریان ترافیک تاثیرگذار باشد، یا صرفا به عنوان ابزاری برای متعادل کردن بار ترافیک استفاده شود. به عنوان نمونه، اگر بروز یک تصادف مانع از عبور تراموا در یک تقاطع خاص شود، سامانه می تواند ترامواهای بعدی را با ارائه توصیه هایی مدیریت کند.

همچنین، از منظر ایمنی می توان سامانه جدید را مورد توجه قرار داد. سامانه هوشمند مدیریت ترافیک می تواند بر مناطق عبور عابر پیاده نظارت کند و از طریق ارتباطات زیرساخت به خودرو اطلاعاتی را به رانندگان خودروهای متصل ارائه کند. به عنوان نمونه، رانندگان می توانند پیش از رسیدن به تقاطعی که دید کافی در آن وجود ندارد از شرایط آگاه شوند.
مدیریت تصادف بخش بزرگی از سامانه هوشمند مدیریت ترافیک ملبورن خواهد بود و زمانی که مساله ای عجیب تشخیص داده شود یا بروز مشکلی پیش بینی شود، هشدارهایی توسط سامانه ارائه خواهد شد. اپراتورها در واکنش به موقعیت قادر خواهند بود از فهرستی از اقدامات که به طور اتوماتیک تولید می شود، انتخاب های لازم را داشته باشند یا به طور مستقیم جریان های داده را بررسی کرده و آنچه در حال رخ دادن است را متوجه شوند. همچنین، آنها می توانند حوادث مشابه در گذشته که در آن ناحیه رخ داده اند و اقدامات انجام شده و تاثیرات آنها را بررسی کنند.
اینها از جمله مواردی هستند که سامانه در حال حاضر می تواند انجام دهد. اما طی یک بازه زمانی سه ساله، تیم پروژه انتظار دارد انواع مختلف ایده ها از مواردی مانند این که خودروهای اضطراری با چیزی جز چراغ های راهنمایی سبز مواجه نخواهند شد، تا کنترل هوشمندانه ترافیک در اطراف مناطقی که مدرسه ها قرار دارند، تغییر مسیر ترافیک در واکنش به وضعیت کیفیت هوا، و ارسال اتوماتیک پیامک به خودروهایی که در معابر پارک کرده اند به منظور جابجایی خودرو را آزمایش کنند.
این پروژه به طور طبیعی داده های قبل و بعد را برای اندازه‌گیری و ردیابی میزان اثربخشی جمع آوری خواهد کرد.                           ",https://www.asriran.com/003Ujb
833196,۱۴۰۱/۰۱/۱۴,سیاست خارجی,احضار وزیر دانمارکی به دلیل اخراج و خشونت علیه پناهجوی ایرانی,"اسکندر صدیق، رهبر سیاسی حزب سبزهای مستقل و نماینده‌ای که وزیر مهاجرت را به پارلمان فراخوانده گفت ماموران دانمارکی در برخورد با قدم‌خیر حقانی‌زاده ""خشونت نالازم"" به خرج داده‌اند.","انتشار ویدئویی از برخورد خشونت‌آمیز پلیس دانمارک با یک زن پناهجوی ایرانی، وزیر مهاجرت دانمارک ( ماتیاس تسفای) را به پارلمان کشانده است.
 
به گزارش بی بی سی، اسکندر صدیق، رهبر سیاسی حزب سبزهای مستقل و نماینده پارلمان، با اعلام احضار وزیر مهاجرت به یک کمیته پارلمانی برای توضیح در این باره، گفته: ""نمی‌توانم تصور کنم چه سرنوشتی در انتظار این زن کرد است که دیروز می‌خواستند به زور اخراج کنند.""
 
 صدیق  گفت برخورد ماموران با این پناهجو ""به شکل نالازمی خشن"" بوده است.
 
دانمارک پناهجوی ایرانی به نام ""قدم‌خیر حقانی‌زاده"" را به همراه دو فرزندش برای بازگرداندن به ایران به ترکیه منتقل کرد، اما با خودزنی او ناچار به بازگرداندنش به کپنهاگ شد.
 
همسر خانم حقانی‌زاده هم گفت او به دلیل ""سرپیچی از دستور دادگاه"" به یک ماه حبس محکوم شده است.
 
ترامپولین هاوس، یک گروه دانمارکی حمایت از مهاجران و پناهجویان، با انتقاد از تصمیم به بازگرداندن این پناهجو گفته جدا کردن قدم‌خیر حقانی‌زاده و دو فرزندش از پدر و دیگر کودک خردسال خانواده نقض کنوانسیون حقوق بشر اروپا است.
   
تصاویری که از بازداشت قدم‌خیر حقانی‌زاده منتشر شده انتقادهای زیادی را به دنبال داشته و برخی نهادهای مدنی خواهان رسیدگی به پرونده او در دادگاه حقوق بشر اروپا شده‌اند.
 
او در برابر بازداشت مقاومت کرده و در تصاویر دیده می‌شود که چند مامور پلیس او را روی زمین خوابانده‌اند.
 
گزارش‌هایی از تزریق داروی بیهوشی یا آرامبخش به او منتشر شده که پلیس محلی آنها را در گفتگو با رسانه‌های دانمارکی تکذیب کرده است. 
 
رسانه‌های ایران گزارش کرده‌اند که افسانه نادی پور، سفیر ایران در کپنهاگ، با مقام‌هایی از وزارت خارجه و وزارت مهاجرت و همگرایی دانمارک ملاقات کرده و به برخورد با این زن پناهجوی ایرانی اعتراض کرده است.
 
 قدم‌خیر حقانی‌زاده و همسرش از کردهای یارسان اهل کرمانشاه هستند شش سال پیش ایران را ترک کرده‌ و از طریق ترکیه به دانمارک رفته‌اند.
 
سیروس، همسر خانم حقانی‌زاده گفت تلاش آنها برای اقناع مقامات مهاجرتی دانمارک بی‌نتیجە ماندە و او حالا بە تنهایی از سە فرزندشان مراقبت می‌کند.
 
خلیل عزیزی، پسرعموی او هم گفت دادگاه تهدید کرده که کل خانواده از دانمارک اخراج شوند. او گفت کودک خردسال خانواده چهار روز است مادرش را ندیده و بی‌تابی می‌کند.
 
 عزیزی گفت در تجمعی که برای حمایت از حقوق پناهجویان و مهاجران در کپنهاگ و در مقابل پارلمان دانمارک برگزار شد، با خانواده قدم‌خیر حقانی‌زاده ابراز همبستگی شده است.
 
'خشونت نالازم'
اسکندر صدیق، رهبر سیاسی حزب سبزهای مستقل و نماینده‌ای که وزیر مهاجرت را به پارلمان فراخوانده گفت ماموران دانمارکی در برخورد با قدم‌خیر حقانی‌زاده ""خشونت نالازم"" به خرج داده‌اند.
 
 صدیق گفت: ""فارغ از اینکه شرایط پناهندگی او چه باشد، آنچه در این ویدئو می‌بینیم رفتار مناسب با مردم نیست. این اتفاق دارد جلوی افراد و کودکانی می‌افتد که پیش از این آسب دیده‌اند. این زن تهدیدی برای جامعه و اطرافیانش نیست و چنین توسل به زوری هیچ توجیهی ندارد.""
 
او گفت: ""جنبه‌های حقوقی چنین پرونده‌هایی معمولا بسیار پیچیده است، اما حرف آخر این است که زندگی و سلامت کودکان باید بر همه چیز مقدم باشد، و روشن است که در این مورد چنین نیست.""
 
اسکندر صدیق با اشاره به تفاوت پذیرش پناهجویان اوکراینی و پناهجویان خاورمیانه‌ای در اروپا و ""نژادپرستانه"" خواندن تفاوت در رویکردها، گفت: ""ترسم از این است که شمار پناهجویان اوکراینی به تبدیل بشود به توجیهی برای کمک نکردن به افرادی که از دیگر مناطق جهان فرار می‌کنند.""                            ",https://www.asriran.com/003Uke
833168,۱۴۰۱/۰۱/۱۴,ورزشی,"""اسکوچیچ"" مرد این میدان نیست...",اسکوچیچ در این مدت نتوانست به هواداران فوتبال این اعتماد به نفس را بدهد که با او می‌توان به روزهای خوب رسید. همیشه وقتی نام این مربی کروات به میان می‌آید، تردید هم پشت سر او ایستاده است.,"اشاره: همانند هر رسانه حرفه‌ای، در عصر ایران نیز نویسندگان می‌توانند نظرات خود را که الزاماً موضع سایت نیست منتشر کنند، نظراتی که می‌توانند گاه 180 درجه با یکدیگر متفاوت باشند. (البته این شامل مبانی شناختی و رویکردهای هویتی رسانه و گفتمانی نیست.)
  روز گذشته، یادداشتی تحت عنوان ""ناسپاسی نکنیم، اسکوچیچ بماند"" از اهورا جهانیان در عصر ایران منتشر شد که در آن بر باقی ماندن ""اسکوچیچ"" در مسند سرمربی‌گری تیم ملی تاکید شده بود. این دیدگاه را همکار دیگرمان مصطفی داننده، مورد انتقاد قرار داده و تعویض مربی را راه بهتری برای نتیجه گرفتن تیم ملی فوتبال کشورمان می‌داند.
                                                                                          ***   عصرایران؛ مصطفی داننده- اجازه دهید همین اول بحث نظرم را بگویم  و بعد دلایلم را بنویسم. ما برای نتیجه گرفتن در  جام‌جهانی احتیاج به یک مربی بزرگ داریم و اسکوچیچ مربی‌‌یی نیست که بتواند ما را به سلامت از این جاده پروپیچ خم عبور دهد.
  حالا چرا؟ برای پاسخ به این سؤال برایتان مثالی می‌زنم. اسکوچیچ مثل یک راننده تاکسی است که ما را به سلامت از اتوبان پر‌ترافیک تهران – کرج به اول جاده چالوس رسانده است. آنجا اتوبوسی منتظر ماست که راننده ندارد. چه باید کرد؟ به اسکوچیچ اعتماد کنیم و او ما را با اتوبوس از جاده چالوس به سمت مازندران ببرد یا به دنبال یک رانندۀ اتوبوس با تجربه باشیم؟ راننده‌ای که حداقل چندباری این مسیر را رفته است.
  دست سرمربی کروات تیم ملی برای بردن ما به جام جهانی درد نکند. البته که او هم از این صعود کم سود نبرد. نامش بر سرزبان‌ها افتاده و همین الآن هم تیم‌های باشگاهی و یا ملی درجه دو عربی نام اسکوچیچ را گوشه دفتر کار خود یادداشت کرده‌اند. اما او مرد میدان سخت جام جهانی نیست.
  کافی است بازی‌های تیم ملی در مقدماتی جام جهانی را یک بار دیگر مرور کنید. به عنوان یک هوادار فوتبال، هیچ شگفتی از تیم ملی ندیدم. یک تیم معمولی از نظر تاکتیکی با استعداد بازیکنانش توانست به جام جهانی صعود کند. ما برای رفتن به جام جهانی یک دیوار بلند به نام کره جنوبی پیش روی خود داشتیم که با یک تساوی در تهران و یک باخت در سئول، نتوانستیم از این مانع عبور کنیم. باقی تیم‌های گروه ایران، با بحران دست به گریبان بودند که اگر این‌گونه نبود قطعا عراق در رتبه چهارم قرار نمی‌گرفت.
  اگر می‌خواهیم از مرحله گروهی جام‌جهانی صعود کنیم به یک مربی بزرگ و جام جهانی دیده احتیاج داریم. کسانی که نامش حریف را بترساند و به بازیکنان تیم ملی اعتماد به نفس بدهد. برای شکستن ترس بازیکنان از رؤیایی با بازیکنان بزرگ جهان یا باید با تیم‌های بزرگ بازی کنیم که خیلی بعید است یا مربی بزرگی داشته باشیم که با حرف‌هایش ترس را از دل بازیکنان بگیرد.
  در دو جام جهانی که کاروش کی‌روش مربی تیم بود، بازیکنان شجاعانه در برابر آرژانتین، اسپانیا و پرتغال که از قطب‌های فوتبال جهان‌اند بازی کردند. ما در برابر این سه تیم تنها 3 گل خوردیم و اگر طارمی کمی دقت کرده بود با پیروزی در برابر پرتغال از گروه مرگ جام جهانی روسیه بالا می‌رفتیم و جهان ما را به عنوان «غول‌کش»  فوتبال می‌پذیرفت.
  در جام جهانی 98 فرانسه هم با ایده‌های تومیسلاو ایویچ فقید شاهد آن بازی‌های درخشان بودیم. اگر به یاد داشته باشید با برانکو که مربی‌یی در حد آسیاست، یکی از بدترین جام‌جهانی‌های تاریخ را تجربه کردیم. تیمی که تدارک خوبی هم داشت و حتی در تهران با تیم اصلی آلمان بازی کرد.
  برانکو نتوانست تیم پرستاره آن زمان ایران را مدیریت کند و حاشیه‌ها و نا‌آمادگی کامل تیم، باعث شد با یک امتیاز جام جهانی را ترک کنیم، آن‌هم در گروهی که به زعم کارشناسان آسان‌ترین گروه ایران در 6 دوره‌ای است که ایران در جام جهانی حضور داشته است.
  پس تا دیر نشده باید، به سراغ یک مربی صاحب سبک رفت که بتواند در برابر تفکرات انگلیسی و آمریکایی رقبا طرح و برنامه داشته باشد. ما کارهای دفاعی اسکوچیچ را در لیگ ایران دیده‌ایم. آخرین آن در صنعت نفت آبادان مقابل استقلال استراماچونی بود. تیم سرمربی تیم ملی با 5 گل تهران را ترک کرد.
  الآن با توجه به صعود تیم ملی و مشخص شدن گروه آن، به راحتی می‌‌توان یک مربی بزرگ را به تهران آورد. خیلی از سرمربی‌های بیکار می‌خواهند با نام ایران برای خود اعتبار دوباره کسب کنند و این بهترین فرصت برای فدراسیون است که یکی از آنها را به کشور دعوت کند.
  کره جنوبی برای رسیدن به موفقیت در جام‌جهانی که در آن میزبان بود سراغ گاس هیدینگ افسانه‌ای رفت و توانست با این مربی بزرگ و البته به لطف داوران به جمع 4 تیم پایانی جام جهانی صعود کند. ژاپنی‌ها هم با تروسیه نامی برای خود دست و پا کردند.
   اسکوچیچ در این مدت نتوانسته به هواداران فوتبال این اعتماد به نفس را بدهد که با او می‌توان به روزهای خوب رسید. همیشه وقتی نام این مربی کروات به میان می‌آید، تردید هم پشت سر او ایستاده است و نگاه را به سمت خود جلب می‌کند. وقتی خاطر هواداران فوتبال هم از او آسوده نیست، بازیکنان تیم ملی هم خیلی به مربی تیم‌شان اعتماد ندارند. بازیکنانی که بسیاری از آنها در اروپا با مربیان بزرگی کار کرده‌اند.
  برای فکر کردن در مورد آینده تیم ملی وقت آنچنانی نداریم و امیدوارم بتوانیم به تصمیمی درست در قبال تیم ملی برسیم. البته اشتباه نشود از مربی بزرگ جهانی برای جایگزینی مربی کنونی سخن می گوییم نه این که با رویکرد سیاسی و به خاطر بازی با دو تیم آمریکا و انگلستان یک مربی داخلی را روی نیمکت بنشانیم.
                            ",https://www.asriran.com/003UkC
833193,۱۴۰۱/۰۱/۱۴,حوادث,سقوط پراید بین صخره‌های ساحلی نایبند عسلویه (فیلم),دیروز ۱۳ فروردین پراید بنا به دلایلی نامعلوم بین صخره‌های ساحلی نایبند سقوط کرد. خوشبختانه در این حادثه کسی صدمه ندید.صخره‌های ساحلی نایبند عسلویه در بوشهر واقع شده است. / کانال خبری بستان نیوز,کد ویدیو  دانلود    فیلم اصلی                                     ,https://www.asriran.com/003Ukb
833191,۱۴۰۱/۰۱/۱۴,ورزشی,گفتگو با حسین اجاقی طراح نماد «لعیب» برای جام‌جهانی ۲۰۲۲ قطر (فیلم),حسین اجاقی طراح ایرانی این نماد می گوید این نماد یک چفیه قطری است که به شکل سخنگو درآمده است.,"کد ویدیو  دانلود    فیلم اصلی          
                            ",https://www.asriran.com/003UkZ
833192,۱۴۰۱/۰۱/۱۴,اجتماعی ,روزنامه اطلاعات: استادیوم فوتبال جای زنان نیست، چون مردها حرف های رکیک می زنند، مواد دخانی هم می کشند,آیا بهتر نیست به جای فوتبال، ابتدا بانوان در سالن‌های سایر رشته‌های ورزشی که فضای هواداری آنها به مراتب بهتر و سالمتر از فوتبال است حضور پیدا کنند تا همه جوانب مورد بررسی قرار گیرد؟,"روزنامه اطلاعات نوشت: حضور بانوان در ورزشگاه‌ها سال‌هاست که به یکی از چالش‌های فوتبال ما تبدیل شده است و با توجه به اینکه فیفا هم روی حضور بانوان در ورزشگاه‌ها تاکید دارد، باید هرچه زودتر تکلیف آن روشن شود زیرا ادامه این بلاتکلیفی، عوارض نامطلوبی برای فوتبال ما به همراه خواهد داشت.
 
متاسفانه به نظر می‌رسد حل این چالش که ابعاد فرهنگی و اجتماعی آن بسیار عمیق تر از سایر ابعاد آن است، در مسیر درستی قرار نگرفته و به جای منطق و تعقل، احساسات و کشمکش‌های سیاسی و … در آن دخیل هستند.
 
برای حل حضور یا عدم حضور بانوان در ورزشگاه‌ها، دو رکن اخلاق و فرهنگ طبق معمول از سوی دست اندرکاران جدی گرفته نشده است و نگاه فانتزی به آنها می‌شود زیرا به محض اینکه در مورد حضور بانوان در ورزشگاه‌ها صحبت می‌شود، دلایل قانونی و فقهی مختلف و متعدد برای درست یا غلط بودن این امر مورد بحث و بررسی قرار می‌گیرد، ولی هیچ دقتی به تأثیرات حضور یا عدم حضور بانوان در ورزشگاه روی اخلاق و فرهنگ جامعه نمی شود. موضوع وقتی بیشتر گره می‌خورد که گروه‌های سیاسی هم در این بحث دخالت و هرکدام برای جذب افکار عمومی شروع به فعالیت‌های سیاسی در این رابطه می‌کنند.
 
شکی نیست فضای فعلی ورزشگاه‌های ما نه فقط برای بانوان، بلکه برای کودکان و نوجوانان و حتی جوانان هم مساعد نیست.
 
از طرفی استفاده از الفاظ رکیک و توهین‌ به هواداران، بازیکنان، مربیان تیم رقیب و داوران به شکل گروهی از سوی عده‌ای که اصطلاحاً به آنها تماشاگرنما گفته می‌شود و از طرف دیگر استعمال مواد مختلف دخانی و … روی سکوهای ورزشگاه، فضایی به شدت غیر اخلاقی و غیر فرهنگی را به وجود آورده است که حتی در کشورهایی که حضور بانوان در ورزشگاه آزاد است، اگر چنین جوی وجود داشته باشد، حتماً ورود بانوان ممنوع خواهد شد.
 
بعضی از موافقان حضور بانوان در ورزشگاه‌ها، عقیده دارند اگر بانوان در ورزشگاه حضور داشته باشند، مشکلات فرهنگی و اخلاقی فعلی خود به خود حل خواهد شد و نیازی به آماده سازی بسترهای فرهنگی در ورزشگاه‌ها نیست!
 
سئوال اینجاست که اگر حل نشد و ادامه یافت چه باید کرد؟
 
چرا با وجود برگزاری سمینارهای غیر ضروری متعدد در حوزه ورزش و تشکیل کارگروه‌های مختلف، تا کنون هیچ فعالیت مشابهی در زمینه حضور بانوان در ورزش انجام نشده است؟
 
آیا بهتر نیست به جای فوتبال، ابتدا بانوان در سالن‌های سایر رشته‌های ورزشی که فضای هواداری آنها به مراتب بهتر و سالمتر از فوتبال است حضور پیدا کنند تا همه جوانب مورد بررسی قرار گیرد؟
 
اگر در این چالش اجتماعی، بر اساس احساسات و بدون منطق تصمیم گیری شود، به دلیل اشتباهات غیر قابل جبران، چنان سونامی عظیم اجتماعی مخربی راه می‌افتد که سال‌ها طول می‌کشد جامعه به وضع فعلی بازگردد و دقیقاً از چاله به چاه خواهیم افتاد.                           ",https://www.asriran.com/003Uka
833187,۱۴۰۱/۰۱/۱۴,عمومی,سوال عادل فردوسی‌پور از مقام معظم رهبری در مورد مسابقه ایران و آمریکا (فیلم),ویدیویی از سوال عادل فردوسی‌پور از رهبری در مورد مسابقه ایران و آمریکا را ببینید.منبع:خبرآنلاین,کد ویدیو  دانلود    فیلم اصلی                                     ,https://www.asriran.com/003UkV
833190,۱۴۰۱/۰۱/۱۴,بین الملل,گفت وگوی تلفنی بشار اسد و سلطان عمان,در این تماس تلفنی بر ادامه کار مشترک به منظور تقویت همکاری‌ها و گشودن افق‌های جدید همکاری به گونه‌ای که به تحکیم روابط دو ملت برادر منجر شود، تأکید شد.,"منابع خبری شنبه شب گزارش دادند، رئیس جمهور سوریه و سلطان عمان در گفت وگوی تلفنی درباره همکاری‌های دو جانبه صحبت کردند.


به گزارش ایرنا از خبرگزاری رسمی سوریه (سانا)، «بشار اسد» و «هیثم بن طارق آل سعید» فرا رسیدن ماه مبارک رمضان را به هم تبریک گفتند و برای مردم دو کشور و ملت‌های عرب و اسلامی آرزوی خیر و سعادت کردند.
بر اساس این گزارش، در این گفت وگوی تلفنی روابط برادرانه بین سوریه و عمان و روند همکاری‌های دوجانبه بین دو کشور که در بسیاری از زمینه‌ها پیشرفت چشمگیری دارد، مورد بحث و بررسی قرار گرفت.
در این تماس تلفنی بر ادامه کار مشترک به منظور تقویت همکاری‌ها و گشودن افق‌های جدید همکاری به گونه‌ای که به تحکیم روابط دو ملت برادر منجر شود، تأکید شد.
«بدر بن حمد البوسعیدی» وزیر خارجه سلطنت عمان بهمن ماه گذشته به سوریه رفته بود. وی در دیدار با همتای سوری خود گفته بود: ما به دیدار و گفت وگوها [میان کشورهای عربی نظیر سوریه] خوش بین هستیم و باور داریم که در نهایت تنها راه صحیح که ترمیم روابط کشورهای عربی با یکدیگر است، باید در پیش گرفته شود.
طی ماه‌های اخیر گشایش‌هایی در روابط کشورهای عربی با سوریه رخ داده است و این احتمال وجود دارد که تعلیق عضویت سوریه در اتحادیه عرب براشته شود.

                           ",https://www.asriran.com/003UkY
833188,۱۴۰۱/۰۱/۱۴,سیاست خارجی,رایزنی برای انتقال ۲ هزار زندانی ایرانی از ترکیه / وجود 3800 زندانی ایرانی در خارج از کشور,بخش عمده ایرانیان خارج از کشور که در زندان به سر می برند محکومان مرتبط با جرایم مواد مخدر هستند بنابراین هموطنان در این زمینه دقت نظر داشته باشند و انتظار ما این است که هموطنان ما در خارج از کشور نیز الگو و مبین فرهنگ ایرانی باشد.,"معاون امور بین الملل و دبیر ستاد حقوق بشر  قوه قضاییه با اشاره به تعداد بالای زندانیان ایرانی در زندان‌های ترکیه گفت: مذاکره با مقامات این کشور برای انتقال زندانیان انجام شده و در سطوح مختلف رایزنی‌ها در حال پیگیری است.


کاظم غریب‌آبادی در گفت و گو با ایرنا با اشاره به رعایت الزامات انتقال محکومان از ترکیه افزود: مشکلی برای تبادل و تفاهم‌نامه برای انتقال زندانیان ایرانی از ترکیه نداریم اما باید الزامات انتقال محکومان فراهم شود و از جمله این الزامات مذاکره، اعلام رضایت دستگاه قضایی کشور میزبان و اعلام رضایت فرد زندانی است.
وی پیش از این گفته بود که از مجموع حدود ۳۸۰۰ ایرانی زندانی در خارج از کشور، ۲ هزار نفر در زندان‌های ترکیه هستند.
دبیر ستاد حقوق بشر اظهار داشت: انتقال محکومان و استرداد مجرمان همواره در دستور کار قرار داشته اما اکنون با قوت بیشتری پیگیری می‌شود.
غریب‌آبادی ادامه داد: با توجه به مشکلات زندانیان ایرانی و تراکم جمعیت زندان‌ها در برخی کشورها به اقدامات در این زمینه انتقال محکومان سرعت بیشتری بخشیدیم و جلساتی در داخل با همکاری وزارت دادگستری و مراجع ذیربط برگزار کردیم و درصدد هستیم اقدامات در زمینه تبادل را تقویت کنیم و تا حد ممکن، ایرانیانی که خارج از کشور در زندان به سر می‌برند به کشور منتقل کنیم.
دبیر ستاد حقوق بشر اظهار داشت: بخش عمده ایرانیان خارج از کشور که در زندان به سر می برند محکومان مرتبط با جرایم مواد مخدر هستند بنابراین هموطنان در این زمینه دقت نظر داشته باشند و انتظار ما این است که هموطنان ما در خارج از کشور نیز الگو و مبین فرهنگ ایرانی باشد.
غریب آبادی به هموطنانی که به خارج از کشور سفر می‌کنند توصیه کرد قوانین و مقررات سایر کشورها را محترم بشمارند.
وی همچنین به ضرورت آگاهی‌بخشی تاکید کرد و افزود: این موضوع وظیفه دستگاه‌های مختلف است تا اطلاع رسانی و آموزش کافی به افرادی که می‌خواهند به سایر کشورها سفر کنند یا مقیم شوند، داشته باشند.

                           ",https://www.asriran.com/003UkW
833189,۱۴۰۱/۰۱/۱۴,بین الملل,انتخاب گزارشگر ویژه سازمان ملل برای وضعیت حقوق بشر افغانستان,با این حال موارد نقض حقوق بشر پس از تصرف قدرت از سوی طالبان در ماه آگست/اوت سال گذشته به این سو به قول نهادهای بین‌المللی افزایش تکاندهنده داشته است.,"ریچارد بنت، دیپلمات‌ با تجربه سازمان ملل، گزارشگر ویژه حقوق بشر برای افغانستان شد.
به گزارش عصرایران به نقل از بی بی سی، شورای حقوق بشر سازمان ملل متحد برای نخستین بار پس از دو دهه، ریچارد بنت را به عنوان گزارشگر ویژه برای نظارت بر حقوق بشر در افغانستان منصوب کرده است.
این شورا هدف از تعیین بنت به این مقام را نظارت و مستندسازی مسایل نقض حقوق بشری در این کشور خوانده است که به قول نهادهای بین‌المللی پس از تصرف قدرت از سوی طالبان در ماه آگست/اوت سال گذشته میلادی به شدت افزایش یافته است.
بنت انتصاب خود را تایید کرده و در توییتی گفته است: ""من متعهد به تقویت صدای زنان، مردان و کودکان افغان هستم"".
ریچارد بنت یکی از گزارشگران با تجربه حقوق بشری سازمان ملل متحد است که در کشورهای مختلف به این منظور انجام وظیفه کرده است.
بنت در گذشته نظارت از تخلفات بشری را برای عملیات‌های صلح‌خواهانه مهم خوانده و به این باور است که توجه به حقوق بشری ""در نهاد انسان‍‌ها"" است.
با این حال موارد نقض حقوق بشر پس از تصرف قدرت از سوی طالبان در ماه آگست/اوت سال گذشته به این سو به قول نهادهای بین‌المللی افزایش تکاندهنده داشته است.
رینا امیری، نماینده ایالات متحده در امور زنان افغانستان، از انتصاب بنت استقبال کرده و افزود که برای مستندسازی وضعیت حقوق بشر در این کشور به یک گزارشگر ویژه نیاز است.
خانم امیری در ادامه تاکید کرده است که ""برای حمایت از ریچارد بنت در نقش چالش‌برانگیز جدیدش، به همکاری همه جانبه مردم افغانستان و سازمان‌های بین‌المللی در افغانستان نیاز است.""احترام به حقوق بشر یکی از تقاضاهای اصلی جامعه بین‌المللی برای به رسمیت شناختن حکومت طالبان به عنوان یک دولت قانونی است.
اوایل ماه گذشته نیز در یک اقدام کم سابقه، سازمان عفو بین‌الملل اعلام کرد که به منظور نظارت جمعی بر ""وضعیت وخیم حقوق بشری""، حمایت از حقوق بشر و پاسخگویی در قبال تمامی موارد نقض حقوق بشر در افغانستان برای نخستین بار یک ائتلافی متشکل از ۹ سازمان و نهاد جهانی حقوق بشر ایجاد شده است.
این نهاد‌ها در یک بیانیه مشترک گفته‌اند که هرچند جنگ در افغانستان پایان یافته است اما نقض جدی حقوق بشر در این کشور همچنان ادامه دارد.
در بیانیه این سازمان‌ها آمده است:""طالبان به نقض گسترده حقوق بشر از جمله اعدام‌های فراقانونی، ناپدید شدن اجباری، شکنجه، بازداشت‌های خودسرانه، عقب‌نشینی گسترده از حقوق زنان و دختران، سانسور و حملات علیه رسانه‌ها و انتقام‌جویی علیه مدافعان حقوق بشر ادامه می‌دهند"".
شورای امنیت سازمان ملل متحد نیز در یک نشست ویژه برای تمدید ماموریت یوناما در افغانستان مستند سازی و پاسخگویی در مورد نقض حقوق بشر را مهم خواند.
ائتلاف جدید نهادهای حقوق بشری برای افغانستان می‌گوید ""در حالی‌که تمرکز جهان به سرعت از یک بحران به بحران دیگر تغییر می‌کند، فاجعه انسانی در افغانستان ادامه دارد و مردم افغانستان به ویژه زنان و دختران بار دیگر از حقوق اساسی انسانی خود محروم شده‌اند.""
سه روز پیش نیز سازمان ملل درخواست کمک ۴/۴ میلیارد دلاری برای افغانستان کرد که بزرگترین عملیات کمک‌رسانی به یک کشور در تاریخ این سازمان خوانده شد اما به دلیل آن‌چه ""دلسردی از عملکرد طالبان به ویژه در موارد بشری و بستن مدارس دخترانه"" توصیف شد، این نشست تنها حدود نیمی از بودجه درخواستی سازمان ملل را تامین کرد.
سازمان عفو بین‌الملل هم تاکید کرده است که ""مردم در افغانستان بین سوء استفاده‌های طالبان و یک فاجعه انسانی گرفتار شده‌اند و جامعه جهانی باید برای محافظت از حقوق بشری افغان‌ها تلاش‌های بیشتر انجام دهد.""
حکومت طالبان تا کنون در این زمینه واکنشی نشان نداده است.
مقامات طالبان در گذشته گفته‌اند که خواستار تامین حقوق شهروندان افغانستان بر اساس ""شریعت اسلامی"" هستند.                           ",https://www.asriran.com/003UkX
833186,۱۴۰۱/۰۱/۱۴,بین الملل,لیتوانی واردات گاز از روسیه را متوقف کرد,وزیر انرژی لیتوانی در این بیانیه‌ افزود: ما اولین کشور اتحادیه اروپا در میان کشورهای وابسته به شرکت گازپروم روسیه هستیم که به گاز این کشور احتیاجی نداریم و این نتیجه سیاست انرژی منسجم چند ساله و اقدامات زیرساختی به موقع است.,"وزارت انرژی لیتوانی در بیانیه‌ای اعلام کرد، واردات گاز طبیعی از روسیه را متوقف کرده است.


به گزارش ایرنا از ""رویترز""، این وزارتخانه شنبه شب در بیانیه خود افزود، از ابتدای ماه جاری، شبکه گاز این کشور بدون واردات گاز از روسیه فعالیت کرده است. 
داینیوس کریویس وزیر انرژی لیتوانی در این بیانیه‌ افزود: ما اولین کشور اتحادیه اروپا در میان کشورهای وابسته به شرکت گازپروم روسیه هستیم که به گاز این کشور احتیاجی نداریم و این نتیجه سیاست انرژی منسجم چند ساله و اقدامات زیرساختی به موقع است. 
لیتوانی پیش از این اعلام کرده بود که واردات گاز از روسیه را ممنوع خواهد کرد. 
به گزارش ایرنا، پوتین روز ۲۳ مارس (۳ فروردین) اعلام کرد که کشورهای تحریم کننده روسیه باید بهای گاز را به روبل بپردازند و به دولت، بانک مرکزی و شرکت گازپروم این کشور یک هفته مهلت داد تا قراردادهای فروش گاز را به روبل تبدیل کنند. 
این اقدام روسیه، واکنش گروه هفت را به دنبال داشت و آن‌ها اعلام کردند که بهای گاز خریداری شده از روسیه را به روبل پرداخت نمی‌کنند. اگرچه آلمان یکی از بزرگترین مشتریان گاز روسیه خواستار شفاف‌سازی نحوه انجام نقل و انتقالات مالی به روبل شده است. 
پوتین دستوری را امضا کرده است که براساس آن، کشورهای غیردوست باید حسابی را در بانک‌های روسیه افتتاح کنند و از روز جمعه اول آوریل، پرداخت‌ها باید از طریق این حساب‌ها و به روبل انجام شود. 
با این حال کمیسیون اتحادیه اروپا اعلام کرد، شرکت‌ها اروپایی باید از عملی شدن تقاضای روسیه در زمینه پرداخت هزینه‌های گاز صادراتی به روبل خودداری کنند. 

                           ",https://www.asriran.com/003UkU
833185,۱۴۰۱/۰۱/۱۴,حوادث,انفجار بزرگ در پایتخت جمهوری آذربایجان,تصاویر منتشر شده از محل حادثه، وقوع آتش سوزی و آسیب دیدگی ساختمان این کلوپ و یک رستوران را نشان می‌دهد.,"رسانه‌های جمهوری آذربایجان بامداد یکشنبه اعلام کرند که بر اثر وقوع انفجار بزرگ در یک کلوپ شبانه در باکو پایتخت این کشور ده‌ها نفر مجروح شدند.


به گزارش ایرنا از ترند، وزارت بهداشت جمهوری آذربایجان اعلام کرد که در این انفجار ۲۴ نفر از جمله ۱۳ مرد و ۱۱ زن با جراحت سوختگی به بیمارستان منتقل شده‌اند.
 این وزارت‌خانه افزود، بیش از ۳۵ آمبولانس و تیم‌های امدادی در محل حاضر شده‌اند.
هنوز آمار رسمی از کشته‌های احتمالی منتشر نشده است.
مقامات امنیتی جمهوری آذربایجان می‌گویند وضعیت تحت کنترل و آتش سوزی مهار شده است.
مقامات محلی نیز گفتند که این انفجار به ساختمان کلوپ شبانه آسیب جدی وارد کرده است. 
تصاویر منتشر شده از محل حادثه، وقوع آتش سوزی و آسیب دیدگی ساختمان این کلوپ و یک رستوران را نشان می‌دهد. 
تصویر دیگر، صدای فریاد و خروج سراسیمه مردم از ساختمان را روایت می‌کند.
با توجه به اطلاعات اولیه، علت این انفجار نشت گاز اعلام شده است. 

                           ",https://www.asriran.com/003UkT
833184,۱۴۰۱/۰۱/۱۴,ورزشی,عباس عبدی: همین فردا اعلام کنید مقررات بین المللی فدراسیون ها را نمی پذیرید/ طالبان نپذیرفت و عطایش را به لقایش بخشید,فدراسیون‌های بین‌المللی مقررات خاص خود را دارند. از جمله این مقررات، حضور بانوان در ورزشگاه‌ها و در مسابقات بین‌المللی مربوط به آنان است و اکنون فقط افغانستان تحت سلطه طالبان است که چنین چیزی را نمی‌پذیرد و در این عدم پذیرش نیز شفاف است,"عباس عبدی در روزنامه اعتماد نوشت: ماهیت ورزش قهرمانی به گونه‌ای است که باید در سطح بین‌المللی حضور پیدا کرد، و الا فاقد جذابیت کافی می‌شود. مسابقات منطقه‌ای، قاره‌ای، جهانی، المپیک، محل اصلی برای بروز و ظهور ورزش قهرمانی است.



ورزش قهرمانی به علت بین‌المللی بودن، تحت مدیریت نهادهایی مستقل از دولت‌ها است، هر چند سلطه غربی‌ها در آن پررنگ است و این امر در ماجرای اوکراین علیه روسیه مشهود است، ولی در هر حال واقعیتی مهم است و همه کشورها باید در ذیل مقررات فدراسیون‌های مستقل جهانی عمل کنند.
به همین خاطر است هنگامی که نواصول‌گرایان در سال ۱۳۸۵ و از موضع دولت، در امور فدراسیون فوتبال دخالت کردند، بلافاصله فیفا نیز ورود کرد، آنان هم ساده‌لوحانه اقدام فیفا را نوعی کاپیتولاسیون دانستند، ولی هنگامی که سایه تحریم و لغو عضویت را دیدند، عقب‌نشینی کردند، و دست از دخالت‌های مستقیم در فدراسیون فوتبال برداشتند.
فدراسیون‌های بین‌المللی مقررات خاص خود را دارند. از جمله این مقررات، حضور بانوان در ورزشگاه‌ها و در مسابقات بین‌المللی مربوط به آنان است و اکنون فقط افغانستان تحت سلطه طالبان است که چنین چیزی را نمی‌پذیرد و در این عدم پذیرش نیز شفاف است و عطای عضویت در فدراسیون‌های جهانی را به لقای آن می‌بخشند، ضمن اینکه در تصور طالبانی از اسلام ورزش قهرمانی مغایر با شرع هم هست، به ویژه اگر بخواهد شامل حال زنان شود.
فراموش نکنیم که طالبان حتی درس خواندن بالاتر زنان را هم مانع می‌شوند، و آن را خلاف مسلم شرع می‌دانند. بنابراین هر حکومتی از جمله حکومت ما اگر بخواهد در ورزش قهرمانی حضور داشته باشد، چاره‌ای ندارد جز آنکه عضو فدراسیون‌های جهانی باشد. 
عضویت در این فدراسیون‌ها نیز مستلزم پذیرش مقررات آنها از جمله حضور بدون تبعیض زنان در ورزشگاه‌ها است؛ اگر این را پذیرفت، دیگر نباید مانع‌تراشی کند و اما و اگر بیاورد. اگر هم نمی‌خواهد این را بپذیرد، خیلی ساده و روشن اعلام کند و از عضویت در این فدراسیون‌ها و پذیرش اساسنامه آنها سر باز زند. 
همین مشکل را در مسابقات با تیم‌های اسراییلی هم دارد. از نظر فدراسیون‌های جهانی، همه کشورهای عضو سازمان ملل، می‌توانند عضو فدراسیون‌های ورزشی شوند و از آنجا که هیچ عضوی نمی‌تواند عضویت کشور دیگری را نقض کند و نیز سیاست را نباید در مسابقات دخالت بدهد، لذا پرهیز از مسابقات به علت سیاسی، عملی خلاف محسوب و موجب برخورد انضباطی می‌شود.
در هر صورت نیابد استخوان لای زخم گذاشت. همین امروز رسما اعلام کنید که آیا استقلال فدراسیون‌ها را می‌پذیرید؟ آیا اساسنامه فدراسیون‌های عضو را می‌پذیرید؟ اگر پاسخ منفی است، همین فردا از فدراسیون‌ها خارج شوید و دور ورزش قهرمانی را خط بکشید. اگر هم پاسخ مثبت است، دیگر اجازه ندهید که هر کسی در هر جایی خودسری کند و با لطایف‌الحیل برای مردم و کشور هزینه درست کند. این طوری همه زیان می‌بینند و عصبانی می‌شوند.

                           ",https://www.asriran.com/003UkS
833183,۱۴۰۱/۰۱/۱۴,اجتماعی ,روزنامه دولت: اگر آمار کرونا بالا رفت آن را گردن بازگشایی مدارس نیندازید,هفته‌ای که در پیش است هفته‌ای طلایی است تا مشخص شود آیا ایمنی مناسبی در میان مردم پیش از شروع سال جدید ایجاد شده بود و آمار‌ها همچنان کاهشی خواهد بود؟,"روزنامه ایران، روزنامه رسمی دولت نوشت: در اولین جلسه ستاد ملی مقابله با کرونا یکی از مهم‌ترین تصمیمات برای سال ۱۴۰۱ گرفته شد؛ تصمیم به بازگشایی مدارس و دانشگاه‌ها و بازگشت به آموزش حضوری. اما آیا زمان بازگشایی‌ها بهترین زمان است؟
 
واقعیت این است که نمی‌توان دیگر بر مدار آموزش مجازی در هیچ مقطع تحصیلی پیش رفت. کاری که دنیا از ابتدای شیوع کرونا در جهان هم نکرد، اما در کشورمان از همان ابتدای آموزش مجازی سیطره‌ای عجیب بر آموزش پیدا کرد.
 
حالا همه نگران از افت تحصیلی دانش‌آموزان هستند؛ افتی که جبران آن تقریباً بسیار سخت شده است. حالا کسانی از مقطع ارشد و دکتری فارغ‌التحصیل می‌شوند که رنگ آموزش حضوری را ندیده‌اند. کسانی به کلاس دوم دبستان رفته‌اند که هنوز با واژه همکلاسی و مدرسه بیگانه‌اند. این‌ها همه در حالی است که تقریباً بعد از موج پنجم کرونا در کشور که حدود آبان ماه فروکش کرد، با رشد واکسیناسیون در کشور و در دسترس بودن واکسن کرونا برای جمعیت بالای ۵ سال، تزریق دوز بوستر دیگر بهانه‌ای برای بودن در فضای آموزش مجازی نبود.
 
با این همه تا اواخر دی ماه که پیک ششم کرونا بار دیگر بر نگرانی‌ها بیفزاید و علیرغم خیز برداشتن آموزش و پرورش و آموزش عالی برای بازگشت به آموزش‌های حضوری این امر محقق نشد.
 
مقاومت بالای کادر مدارس و اولیا یکی از علت‌های اساسی این اتفاق بود در حالی که نوروز ۱۴۰۱ نشان داد که دیگر نمی‌توان بچه‌ها را به بهانه کرونا به مدرسه نفرستاد و معلم‌ها برای نگرانی از ابتلا همچنان در آموزش مجازی بمانند، چرا که رشد سفرها، عدم رعایت پروتکل‌ها، روز‌های خرید اسفندماه، دید و بازدید‌های نوروزی و... همه نشان از این دارد که تنها «آموزش حضوری» منتقل کننده کرونا نیست. در این میان تصمیم بر بازگشایی و بازگشت به آموزش حضوری به نظر منطقی می‌رسد، خصوصاً اینکه در حال حاضر آمار ابتلای روزانه به کرونا و مرگ‌های کرونایی و بستری‌ها بسیار کاهشی است و حتی پیک ششم کرونا یعنی اُمیکرون نیز بیماری خفیف‌تری را به نسبت دلتا که در پیک پنجم شاهد بودیم ایجاد کرد.
 
اما شاید سؤال اصلی این باشد که آیا زمان بازگشت به آموزش حضوری از ۱۴ فروردین زمان درستی است؟ اینکه این روز‌ها کارزار‌های زیادی برای جلوگیری از آموزش حضوری در مدارس و دانشگاه‌ها ایجاد شده است، یک سوی ماجراست که حتماً باید از سد این مقاومت طولانی برای برگشت به روال عادی تحصیل گذشت، اما شاید اگر برای بازگشایی مدارس زمان ۲۰ فروردین یا حتی کمی دیرتر تعیین می‌شد گروه هدف این پیام را دریافت می‌کردند که برای همه چیز دوراندیشی شده است.
 
هفته‌ای که در پیش است هفته‌ای طلایی است تا مشخص شود آیا ایمنی مناسبی در میان مردم پیش از شروع سال جدید ایجاد شده بود و آمار‌ها همچنان کاهشی خواهد بود؟ در این صورت مردم با اطمینان بیشتری از آموزش حضوری استقبال می‌کردند و بهانه‌ها کمتر می‌شد. حالا مردم حق دارند بگویند کاش دولت صبر می‌کرد تا نتیجه این میزان سفر و دید و بازدید‌های نوروزی در آمار مشخص می‌شد و اگر کسی ناقل است خود را نشان می‌داد و بعد آموزش‌های حضوری آغاز می‌شد.
 
نکته دیگر و قابل تأمل این است که در ایام تعطیلات مدارس چگونه قرار بود برنامه‌ریزی کنند و برای شیفت‌بندی‌های بچه‌ها اطلاع‌رسانی درستی داشته باشند؟ شاید در این میان از همه مهم‌تر این است که اگر مدارس و دانشگاه‌ها باز شدند و کرونا صعودی شد، چه می‌شود؟ بدیهی‌ترین نتیجه‌اش این است که همه کاسه کوزه‌ها سر آموزش حضوری می‌شکند. این در حالی است که در این روز‌ها اگر کرونا شدت بگیرد، عوامل زیادی دخیل بوده‌اند. نتیجه دیگر، اما شکست روحیه کسانی است که بعد از مدت‌ها به آموزش حضوری بازمی‌گردند. خصوصاً کودکان کم سن و سال‌تر که اگر به مدرسه بروند و دوباره به دلیل کرونا مجبور به بازگشت به آموزش مجازی باشند دنیای آن‌ها بیش از گذشته دچار بی‌ثباتی می‌شود.                           ",https://www.asriran.com/003UkR
833182,۱۴۰۱/۰۱/۱۴,اجتماعی ,فعالیت حضوری مهدهای کودک و آموزشگاه های آزاد از امروز ۱۴ فروردین,امروز در اکثر کشورهای دنیا مدارس باز هستند. در اروپا به جز بوسنی و هرزگوین، در آفریقا به جز لیبی، در آسیا به جز ایران، هند، عربستان و بنگلادش و همچنین در آمریکا تقریبا اکثر مدارس باز هستند,"رئیس سازمان مدارس و مراکز غیردولتی وزارت آموزش و پرورش اعلام کرد که از ۱۴ فروردین ماه، تمام حوزه‌های آموزشی اعم از مدارس، مهدکودک‌ها و پیش‌دبستانی‌ها، کلاس‌های تقویتی و آموزشگاه‌های زبان خارجی دایر می‌شود.

به گزارش ایسنا، احمد محمودزاده در تماسی تلفنی با اخبار سراسری شبکه اول سیما، با بیان اینکه دوسال از زمان فراگیری کرونا گذشته و این بیماری نظام های آموزشی را با مشکل مواجه کرده است گفت: کرونا نابرابری های آموزشی و بحران های موجود به ویژه در حوزه آسیب های اجتماعی، فرهنگی و روحی و روانی را تشدید کرد و به رشد اجتماعی بچه ها آسیب زد.
وی افزود: امروز در اکثر کشورهای دنیا مدارس باز هستند. در اروپا به جز بوسنی و هرزگوین، در آفریقا به جز لیبی، در آسیا به جز ایران، هند، عربستان و بنگلادش و همچنین در آمریکا تقریبا اکثر مدارس باز هستند. 
رئیس سازمان مدارس و مراکز غیردولتی وزارت آموزش و پرورش با بیان اینکه قرار است در جمهوری اسلامی ایران هم این بازگشایی انجام شود گفت: از ماههای قبل آموزش و پرورش برنامه ریزی های لازم را انجام داده و با همکاری سایر عناصر موثر از ۱۴ فروردین کلاس های به صورت حضوری برگزار خواهد شد. بر اساس بخشنامه ابلاغی به کل کشور قرار است به جز دانش آموزانی که بیماری خاص دارند یا درگیر کرونا هستند، سایر دانش آموزان در کلاس های درس حضور داشته باشند. اگر دانش آموزی نتوانست بنا به دلایل ذکر شده به مدرسه بیاید از بستر شاد آموزش را دنبال می‌کند که البته موقت خواهد بود و انتظار داریم پس از بهبودی به مدرسه بازگردد.
وی درباره رعایت نکات بهداشتی به ویژه فاصله گذاری اجتماعی گفت: دانش آموزان دوره متوسطه واکسن زده اند و نیازی به رعایت حتمی فاصله چندمتری نیست. ضمن انکه امکان تهویه کلاس به ویژه در فصل بهار فراهم است و به طور کلی نگرانی از بابت فاصله اجتماعی نیست؛ ضدعفونی مدارس نیز انجام شده است.
محمودزاده با اشاره به اینکه تامین سرویس مدارس با هماهنگی انجمن اولیا و مربیان مدارس انجام می‌شود گفت: در بحث سرویس مدارس انتظار داریم با همکاری اولیا و انجمن اولیای و مدرسه این اتفاق انجام شود.
                           ",https://www.asriran.com/003UkQ
833181,۱۴۰۱/۰۱/۱۴,اجتماعی ,اعلام زمان اجرای طرح ترافیک تهران در ماه رمضان,از فردا (دوشنبه) طرح ترافیک ساعت ۶:۳۰ صبح آغاز و تا ساعت ۱۷ عصر ادامه خواهد داشت.,"معاون حمل و نقل و ترافیک شهرداری تهران از اجرای طرح ترافیک از ساعت ۶:۳۰ تا ۱۷ عصر در ماه رمضان خبر داد.

به گزارش ایسنا، مجتبی شفیعی صبح امروز در مرکز کنترل ترافیک معاونت حمل و نقل شهرداری تهران که در خصوص تمهیدات حمل و نقلی بازگشایی تمامی مراکز آموزشی صورت گرفته است، گفت: شهرداری تهران تمهیداتی را در این خصوص اتخاذ کرده و تا ساعت ۹ صبح امروز مترو و اتوبوس به صورت رایگان خواهد بود و در صورت تقاضای زیاد احتمال تمدید این موضوع وجود دارد.
وی همچنین اضافه کرد: از فردا (دوشنبه) طرح ترافیک ساعت ۶:۳۰ صبح آغاز و تا ساعت ۱۷ عصر ادامه خواهد داشت و این تصمیم براساس مصوبه شورای ترافیک تهران و به علت شروع ماه مبارک رمضان برگزار شده است.
                           ",https://www.asriran.com/003UkP
833180,۱۴۰۱/۰۱/۱۴,بین الملل,سی‌ان‌ان: پوتین قصد دارد ۹ مه در اوکراین اعلام پیروزی کند,۹ مه یک روز تعطیل و برجسته در تقویم روسیه است؛ روزی که این کشور تسلیم شدن نازی‌ها در جنگ جهانی دوم را با رژه نظامی در میدان سرخ در مقابل کرملین جشن می‌گیرد.,"در ششمین هفته از جنگ اوکراین، شبکه سی ان ان به نقل از مقامات آمریکایی گزارش داد که پوتین قصد دارد نهم ماه مه در اوکراین اعلام پیروزی کند.

به گزارش ایسنا، شبکه سی‌ان‌ان به نقل از مقامات آمریکایی گزارش داد که روسیه بر روی دستیابی به پیروزی در شرق اوکراین در آغاز ماه مه آینده متمرکز شده است.
طبق گزارش سی ان ان اطلاعات حاکی از آن است که ولادیمیر پوتین، رئیس جمهور روسیه قصد دارد در نهم مه آینده در اوکراین اعلام پیروزی کند.
مقامات آمریکایی گفتند پوتین تحت فشار است تا ثابت کند می‌تواند به پیروزی دست یابد و شرق اوکراین جایی است که او احتمالاً می‌تواند به سرعت این کار را انجام دهد.
به گفته یک مقام آمریکایی، ارزیابی اطلاعات آمریکا حاکی از آن است که پوتین بر ۹ مه، به عنوان «روز پیروزی» روسیه تمرکز کرده است.
۹ مه یک روز تعطیل و برجسته در تقویم روسیه است؛ روزی که این کشور تسلیم شدن نازی‌ها در جنگ جهانی دوم را با رژه نظامی در میدان سرخ در مقابل کرملین جشن می‌گیرد.
طبق ادعای مقامات پوتین دنبال آن است در این روز نشان دهد که قادر است پیروزی در جنگ را جشن بگیرد اما برخی مقامات دیگر می‌گویند که حتی اگر جشن روسیه برگزار شود، پیروزی واقعی ممکن است دور باشد.
یک مقام نظامی اروپایی گفت: پوتین بدون توجه به وضعیت جنگ یا مذاکرات صلح، رژه پیروزی را در ۹ مه برگزار می کند.
با این حال، مقامات آمریکایی و اروپایی می‌گویند که هر ضرب الاجل لفاظی که مسکو ممکن است تعیین کند، واقعیت را تغییر نمی دهد، زیرا به نظر می رسد روسیه در حال آماده شدن برای سرریز احتمالی درگیری در اوکراین است.
یک دیپلمات اروپایی نیز گفت، در حالی که کرملین خوشبینانه صحبت می‌کند، پوتین در حال آماده شدن برای ""یک جنگ طولانی به سبک چچن است، زیرا تا حدی او جایی برای رفتن ندارد.""
مقامات دلایل متعددی را پشت بازه زمانی ماه آینده می بینند و معتقدند با پایان یافتن یخبندان زمستانی، مانور یگان های زمینی سنگین روسیه دشوار خواهد بود و این بدان معناست که طبق اطلاعات آمریکا، لازم است این نیروها هر چه زودتر به جایی که هستند برسند.
مقامات اوکراینی نیز به طور علنی به این تاریخ اشاره کرده اند. الکسی دانیلوف، دبیر شورای امنیت اوکراین، روز پنجشنبه گفت: ""پوتین قبل از ۹ مه، هدف خود را نشان دادن پیروزی در این جنگ تعیین کرد.""
آرسنی یاتسنیوک، نخست‌وزیر سابق اوکراین روز جمعه به سی‌ان‌ان گفت که اوکراینی‌ها معتقدند در حالی که پوتین تلاش می‌کند تا ضرب‌الاجل تعیین شده را رعایت کند، با ماه بسیار پیچیده و دشواری روبرو هستند.
                           ",https://www.asriran.com/003UkO
833179,۱۴۰۱/۰۱/۱۴,اجتماعی ,تمدید مهلت ثبت نام آزمون ارشد پیام نور و دانشگاه آزاد,متقاضیان ثبت نام در این آزمون ها می توانند تا پایان مهلت تعیین شده از طریق درگاه اینترنتی سازمان سنجش آموزش کشور به نشانی www. sanjesh.org  اقدام به ثبت نام نمایند .,"مشاور رئیس و مدیر کل روابط عمومی سازمان سنجش آموزش کشور از تمدید مهلت ثبت نام متقاضیان آزمون کارشناسی ارشد دوره های فراگیر دانشگاه پیام نور و دانشگاه آزاد اسلامی خبرداد.
 
به گزارش ایسنا، علیرضا کریمیان با اشاره به اینکه برابر اطلاعیه های صادره مهلت ثبت‌نام در آزمون کارشناسی ارشد دوره های فراگیر  دانشگاه پیام نور و دانشگاه آزاد اسلامی سال ۱۴۰۱ از  تاریخ ۱۴ تا ۲۰ فروردین ماه تمدید شده است ،گفت: تاکنون ۶۹ هزار و ۳۸۳ نفر برای دوره فراگیر کارشناسی ارشد دانشگاه پیام نور و ۱۹ هزار و ۱۲۲ نفر برای همین دوره در دانشگاه آزاد اسلامی ثبت نام کرده اند.
 
مشاور رئیس سازمان سنجش آموزش کشور همچنین افزود: متقاضیان ثبت نام در این آزمون ها می توانند تا پایان مهلت تعیین شده از طریق درگاه اینترنتی سازمان سنجش آموزش کشور به نشانی www. sanjesh.org  اقدام به ثبت نام نمایند .
 
وی تاکید کرد: متقاضیانی که قبلاً ثبت نام خود را در آزمون مذکور تکمیل و کدرهگیری دریافت کرده‌اند در صورت تمایل می توانند در مهلت تعیین شده نسبت به مشاهده و ویرایش اطلاعات  ثبت‌نامی خود اقدام نمایند.                           ",https://www.asriran.com/003UkN
833178,۱۴۰۱/۰۱/۱۴,اقتصادی,آشنایی با «قانون کار»,قانون کار مشتمل بر ۲۰۳ ماده، ۱۲۱ تبصره و ۱۲ فصل در ۲۹ آبان ماه سال ۱۳۶۹ به تصویب نهایی مجمع تشخیص مصلحت نظام رسید.,"قانون کار مشتمل بر ۲۰۳ ماده و ۱۲۱ تبصره در ۲۹ آبان ماه سال ۱۳۶۹ به تصویب نهایی مجمع تشخیص مصلحت نظام رسید.
به گزارش ایسنا، زمانی که صحبت از تضمین برای امنیت شغلی کارگران به عنوان یکی از تأثیرگذارترین قشرها می کنیم، باید بدانیم قانون کار چیست.
قانون کار مشتمل بر ۲۰۳ ماده، ۱۲۱ تبصره و ۱۲ فصل در ۲۹ آبان ماه سال ۱۳۶۹ به تصویب نهایی مجمع تشخیص مصلحت نظام رسید.
فصل اول قانون کار شامل تعاریف و اصول کلی،
فصل دوم قانون کار شامل قرارداد کار،
فصل سوم قانون کار شامل شرایط کار،
فصل چهارم قانون کار شامل قوانین حفاظت فنی و بهداشت کار،
فصل پنجم قانون کار شامل آموزش و اشتغال،
فصل ششم قانون کار شامل تشکل‌های کارگری و کارفرمایی،
فصل هفتم قانون کار شامل مذاکرات و پیمان‌های دسته‌جمعی کار،
فصل هشتم قانون کار شامل خدمات رفاهی کارگران،
فصل نهم قانون کار شامل مراجع حل اختلاف،
فصل دهم قانون کار شامل قوانین شورای عالی کار،
فصل یازدهم قانون کار شامل جرایم و مجازات‌ها،
فصل دوازدهم قانون کار شامل مقررات متفرقه است.
کلیه کارفرمایان، کارگران، کارگاه‌ها، مؤسسات تولیدی، صنعتی، خدماتی و کشاورزی مکلف به تبعیت از این قانون می‌باشند.کارگر از لحاظ این قانون کسی است که به هر عنوان در مقابل دریافت حق‌السعی اعم از مزد، حقوق، سهم سود و سایر مزایا به درخواست‌کارفرما کار می‌کند.
کارفرما نیز شخصی است حقیقی یا حقوقی که کارگر به درخواست و به حساب او در مقابل دریافت حق‌السعی کار می‌کند. مدیران و مسئولان‌و به طور عموم کلیه کسانی که عهده‌دار اداره کارگاه هستند نماینده کارفرما محسوب می‌شوند و کارفرما مسئول کلیه تعهداتی است که نمایندگان مذکور در قبال کارگر به عهده می‌گیرند. در صورتی که نماینده کارفرما خارج از اختیارات خود تعهدی بنماید و کارفرما آن را نپذیرد در مقابل کارفرما ضامن است.
طبق قانون کار، کارگاه محلی است که کارگر به درخواست کارفرما یا نماینده او در آنجا کار می‌کند، از قبیل مؤسسات صنعتی، کشاورزی، معدنی، ساختمانی، ترابری، مسافربری، خدماتی، تجاری، تولیدی، اماکن عمومی و امثال آنها.
کلیه کارگران، کارفرمایان، نمایندگان آنان و کارآموزان و نیز کارگاه‌ها مشمول مقررات این قانون هستند.                           ",https://www.asriran.com/003UkM
833177,۱۴۰۱/۰۱/۱۴,اجتماعی ,افزایش کرایه‌ تاکسی و مترو، اتوبوس از اول اردیبهشت,همچنین طبق مصوبه شورا مقرر شد که افزایش نرخ کرایه انواع تاکسی همچون اتوبوس در شهر تهران نیز در سال ۱۴۰۱، به‌طور میانگین ۲۵ درصد و تا ۳۵ سقف درصد نسبت به نرخ‌های پایه مصوب سال ۱۴۰۰ افزایش یابد.,"بر اساس مصوبه شورای شهر تهران نرخ کرایه و بلیت وسایل حمل و نقل عمومی در سالجاری ۲۵ درصد افزایش خواهد داشت که براساس اعلام فرمانداری تهران از اول اردیبهشت این افزایش اعمال خواهد شد.
 
به گزارش ایسنا،  اعضای شورای شهر تهران در بهمن ماه سال گذشته، لایحه افزایش نرخ کرایه تاکسی و نرخ بلیت مترو و اتوبوس را بررسی کردند و بعد از رایزنی های مختلف مصوب شد که حداکثر نرخ کرایه حمل و نقل عمومی یعنی اتوبوس، مترو و تاکسی ۲۵ درصد باشد.
 
بر اساس مصوبه شورای شهر تهران، نرخ کرایه خطوط اتوبوسرانی شهر تهران به‌طور متوسط ۲۵ درصد در سال ۱۴۰۱ افزایش می یابد؛ اما از آنجایی که در برخی خطوط مبلغ کرایه خرد و نامتناسب است مقرر شد که به آن ها اجازه داده شود که تا سقف حداکثر ۳۵ درصد افزایش کرایه داشته باشند تا نرخ کرایه متناسب و رند شود. در این میان البته نرخ کرایه خطوط مینی بوسرانی هم در سال جدید  ۱.۲ نرخ کرایه خطوط اتوبوسرانی آنهم بر مبنای طول خطوط تعیین شده است.
 
همچنین طبق مصوبه شورا مقرر شد که افزایش نرخ کرایه انواع تاکسی همچون اتوبوس در شهر تهران نیز در سال ۱۴۰۱، به‌طور میانگین ۲۵ درصد و تا ۳۵ سقف درصد نسبت به نرخ‌های پایه مصوب سال ۱۴۰۰ افزایش یابد.
 
براین اساس نرخ بلیت متروی تهران هم برای سال آتی با ۲۵ درصد افزایش در شورای اسلامی شهر تهران به تصویب رسید که  نرخ بلیت خط تک سفره ۲۵۰۰، بلیت تک سفره حومه(خط ۵) ۱۵۰۰ تومان، تک سفره هشتگرد ۷۵۰۰ تومان و  بلیت تک سفره فرودگاه امام خمینی۱۲ هزار و ۵۰۰ تومان خواهد بود.
 
این درحالی است که این مبالغ برای بلیت تک سفره است و بلیت های مدت دار نیز براساس مبلغ پرداختی،  شارژ می شود.
 
به گزارش ایسنا،  همچنین براساس مصوبه شورای شهر تهران همچون سنوات گذشته خانواده شهدا، معلولین، جانبازان از تحفیف ۱۰۰ درصد و دانش آموزان و دانشجویان از تخفیف ۵۰ درصد بلیت مترو و اتوبوس برخوردارند و خبرنگارانی که طرح ترافیک نگیرند نیز می‌تواننداز کارت بلیت ۴۰۰ هزار تومانی و افراد بالای ۶۵ سال دارای کارت منزلت هم از تخفیف ۹۰ درصد استفاده می کنند.
 
به گزارش ایسنا، ناصر امانی نماینده شورای شهر تهران در هیات تطبیق فرمانداری به ایسنا گفت:  فرمانداری تهران  مصوبه شورای شهر در مورد افزایش ۲۵ درصدی نرخ کرابه تاکسی و بلیت مترو و اتوبوس را تصویب کرده است و براین اساس مقرر شده که از ابتدای اردیبهشت ماه افزایش نرخ‌ها اعمال شود.                           ",https://www.asriran.com/003UkL
833176,۱۴۰۱/۰۱/۱۴,اجتماعی ,پاسخ وزیر آموزش و پرورش به چند سوال درباره بازگشایی مدارس,دانش آموزان دوسال از مدرسه دور بوده اند و عاداتی پیدا کرده اند که باید به تدریج تغییر یابند. از همکاران میخواهیم انعطاف لازم را در کلاس های درس به ویژه در ایام ماه مبارک رمضان داشته باشند.,"وزیر آموزش و پرورش روند برقراری آموزش حضوری در مدارس از ۱۴ فروردین را تشریح کرد و گفت: آماده سازی مدارس از نظر فیزیکی انجام شده است. معلمان نیز همگی برای حضور در کلاس درس آماده هستند.

به گزارش ایسنا، یوسف نوری با حضور در گفت وگوی ویژه خبری سیما، ضمن قدردانی از معلمان، والدین و خیرین گفت: معلمان، خانه خود را تبدیل به کلاس درس کردند. اولیا ناگزیر بودند به تکالیف دانش‌آموزان رسیدگی کنند و خیرین نیز در آماده‌سازی مدارس و تأمین تبلت دانش‌آموزی در مناطق کمتر برخوردار کمک کردند.
وی افزود: از ستاد اجرایی فرمان امام(ره) نیز تشکر می کنم. گروه‌های جهادی به صورت حضوری در مناطق محروم به دانش‌آموزان تدریس می کردند. اپراتور همراه اول نیز با راه‌اندازی شبکه آموزشی شاد، برای آموزش دانش‌آموزان کمک کردند. از دولت و وزارت بهداشت که امکان واکسیناسیون را فراهم کردند تا امروز اکثر دانش‌آموزان و معلمان واکسینه شوند نیز قدردانی می‌کنم.
وزیر آموزش و پرورش ادامه داد: لازم است چند عذرخواهی نیز داشته باشم. اولیا در این مدت اذیت شدند و بخشی از بار تکلیف دانش‌آموزان بر عهده آنها افتاد؛ معلمان نیز خانه خودشان را به کلاس‌ درس تبدیل کردند و از فرزندان خود گذشتند. همچنین دانش‌آموزانی بودند که به دلیل محدودیت ارتباطی و نداشتن وسایل الکترونیکی، بازمانده از تحصیل شدند که البته در این راستا تدابیری را برای آنها اتخاذ کردیم.
نوری در ادامه به روند برقراری آموزش حضوری در مدارس از ۱۴ فروردین اشاره کرد و گفت: آموزش مجازی مکمل است، اما آموزش حضوری، یک آموزش کامل است. بخشنامه‌ای نیز در این زمینه ابلاغ شده است. تمام مراحل بازگشایی در این بخشنامه قید شده و جلسات متعددی با استان های مختلف برگزار و برای هراستان یک استان معین تعیین شده است.
وی با بیان اینکه یکی از الزامات بازگشایی مدارس واکسیناسیون بوده است گفت: تزریق دز اول در فرهنگیان به ۹۵ درصد، تزریق دز دوم به ۹۰ درصد و تزریق دز سوم به ۵۱ درصد رسیده است. در میان دانش آموزان ۱۲ تا ۱۸ ساله نیز ۹۲ درصد دز اول و ۸۰ درصد دز دوم را دریافت کرده اند و تزریق دز سوم ندارند. به همین علت موضوع حضوری شدن مدارس جدی شد و به تصویب رسید.
وزیر آموزش و پرورش افزود: آماده سازی مدارس از نظر فیزیکی انجام شده است. معلمان نیز همگی برای حضور در کلاس درس آماده هستند. برای آنکه بتوانیم محیط یادگیری را جذاب کنیم، اقداماتی باید انجام شود. دانش آموزان دوسال از مدرسه دور بوده اند و عاداتی پیدا کرده اند که باید به تدریج تغییر یابند. از همکاران میخواهیم انعطاف لازم را در کلاس های درس به ویژه در ایام ماه مبارک رمضان داشته باشند.
نوری با اشاره به اینکه فردا جشن مختصری در مدارس نیز  به همین مناسبت و همچنین حلول ماه مبارک رمضان برگزار می شود، ضرورت های بازگشایی مدارس از جمله تحقق عدالت تربیتی و آموزشی را بیان کرد و گفت: برای آنکه بتوانیم خلاء ناشی از افت یادگیری را جبران کنیم از شبکه شاد به عنوان مکمل استفاده می‌کنیم و برای بازماندگان از تحصیل به واسطه کرونا که امر شناسایی آنها انجام شده، تمهیداتی را فراهم کرده ایم و برنامه های جبرانی از بهمن ماه سال گذشته برای آنها در حال برگزاری است.
وی درپاسخ به پرسشی پیرامون مباحثی که درباره احتمال افزایش یک ماه به سال تحصیلی مطرح شده بود گفت: افزایش سال تحصیلی در چندجای قانون مطرح شده است. برنامه درسی ملی که زیرنظام سندتحول بنیادین است از جمله این قوانین است که زمان تحصیل را مشخص کرده است. در سال ۱۳۷۶ نیز  مجلس زمان کلی تحصیل دانش آموزان را در قالب قانونی تعیین و اعلام کرده است که بر اساس آن اتمام سال تحصیلی، پایان اردیبهشت است و امتحانات خرداد ماه برگزار می شود.
وزیر آموزش و پرورش افزود: در قانون شوراهای آموزش و پرورش نیز زمان آموزش را باز گذاشته اند و منعطف است که باید از طریق مصوبه شورا باشد. اما به طور کلی به نظر می رسد باید مصوبه مجلس را برای تغییر زمان آموزش بگیریم. پیش از این بررسی هایی از طریق شورای عالی آموزش و پرورش انجام شده است، اما هنوز به این نتیجه نرسیدیم که این نیاز چه میزان است و باید چه اقداماتی انجام دهیم. فعلا تلاش ما بر این است که با آموزش حضوری و استفاده از سامانه شاد این خلاها را جبران کنیم. دانش آموزان هم تلاش مضاعفی خواهند داشت.
وی درباره همزمانی یک ماه پایانی سال تحصیلی با ماه مبارک رمضان و اینکه تغییر در ساعات برگزاری کلاس ها درنظر گرفته شده است؟ گفت: مدارس از ساعت 7:30 صبح شروع به کار می کنند و به نظرم روزهای اول به دلیل عدم هماهنگی سرویس های ایاب و ذهاب با اشکالات جزیی روبه رو باشیم که خواستیم تدابیر لازم از طریق سرویس های معین اتخاذ شود.
وی ادامه داد:  امروز در جلسه آموزش و پرورش شهر تهران با مدیران مناطق صحبت کردم و آنها اعلام کردند که سرویس های مدارس پای کار آمده اند و با انجن اولیا و مربیان به توافق رسیده اند و مشکلی ندارند. وزیر کشور هم خواسته است تاکسیرانی در روزهای اولیه کمک کند که کمتر مشکل داشته باشیم. به هرحال باید توجه داشت که روزهای اول هم ادارات و دانشگاهها و هم مدارس باز می شوند و به نظر می آید کمی ساماندهی مشکلتر باشد و باید مقداری دقیقتر باشیم و کار را جدی تر دنبال کنیم.
وی درباره وضعیت مدارس ایرانی خارج از کشور گفت: مدارس جمهوری اسلامی ایران تابع مقررات کشورهای دیگر هستند و مدارس ما در کشورهای دیگر باز بوده اند. البته در کشورهای همسایه تعطیلی هایی بود که مدارس به تبع آنها تعطیل شدند.
وزیر آموزش و پرورش در خاتمه گفت: به جامعه حق میدهم، اولیا ممکن است نگرانی هایی داشته باشند، من هم ولی دانش آموز هستم؛ اما همانطور که قبلا تاکید شد ما بر اساس مصوبه ستاد کرونا عمل کرده و تمهید مقدمات انجام شده و سامانه نظام مراقبت کرونا هم در دست مدیران است و اگر دانش آموزی مبتلا شود رصد می کنند.
                           ",https://www.asriran.com/003UkK
833175,۱۴۰۱/۰۱/۱۴,فرهنگی/هنری,درگذشت یک نویسنده در لرستان,کتاب شعر «تو را می‌نویسم» با همکاری ایرج رحمان‌پور از سوی انتشارات «سیفا» در سال ۱۳۹۱ از این نویسنده منتشر شد و این اثر با استقبال مخاطبان به چاپ سوم رسید.,"سهراب آزادی نویسنده و پژوهشگر شعر و ادبیات بومی لرستان روز شنبه سیزدهم فروردین ماه در سن ۶۶ سالگی بر اثر عارضه قلبی در خرم‌آباد درگذشت.
 
به گزارش ایرنا، آزادی در سال ۱۳۳۵ در روستای زیویار معمولان در پلدختر متولد شد.
 
کتاب شعر «تو را می‌نویسم» با همکاری ایرج رحمان‌پور از سوی انتشارات «سیفا» در سال ۱۳۹۱ از این نویسنده منتشر شد و این اثر با استقبال مخاطبان به چاپ سوم رسید.
 
این نویسنده و پژوهشگر بومی کتاب‌های ضرب‌المثل‌ها و فرهنگ لغات لری و همچنین اشعار و تک‌بیت‌های لکی را نیز در دست انتشار داشت.                           ",https://www.asriran.com/003UkJ
833174,۱۴۰۱/۰۱/۱۴,حوادث,بارندگی شدید در برزیل / ۸ کشته و ۱۳ مفقود,مقامات در شهر آنگرا گفتند که در ۴۸ ساعت گذشته این شهر ۶۵۵ میلی متر بارندگی داشته و این سطح بارندگی قبلاً در این شهر سابقه نداشته است.,"مقام‌های برزیلی اعلام کردند که باران‌های سیل آسا و رانش زمین در سراسر ایالت ریودوژانیرو باعث کشته شدن حداقل هشت نفر از جمله ۶ کودک و مفقود شدن ۱۳ نفر دیگر شده است.


به گزارش بامداد یکشنبه ایرنا از رویترز، مقامات محلی اعلام کردند که طوفان روز شنبه بخش وسیعی از سواحل ایالت ریودوژانیرو را درنوردید و باعث چندین مورد رانش زمین شد. 
به گفته مقامات برزیلی، در یک مورد رانش زمین در شهر جهانگردی پاراتی یک مادر و پنج فرزندش جان خود را از دست دادند.
مارسلو فریکسو نماینده ایالت ریودوژانی گفت که سیل و رانش زمین در شهرهای مسکیتا و آنگرا دوس ریس باعث کشته شدن ۲ نفر و مفقود شدن ۱۳ نفر دیگر شده است. 
ایالت ریو در دو روز گذشته شاهد باران و طوفان‌ شدید بوده است. بارش‌های سیل آسا باعث آبگرفتگی خیابان‌ها، سیل و رانش زمین در شهرها شده است. جوامع فقیری که در محله‌های شلوغ در شهرهای برزیل زندگی می‌کنند همه ساله در طول فصل بارانی با چنین مشکلاتی مواجه می‌شوند. 
مقامات در شهر آنگرا گفتند که در ۴۸ ساعت گذشته این شهر ۶۵۵ میلی متر بارندگی داشته و این سطح بارندگی قبلاً در این شهر سابقه نداشته است. 
۶ هفته پیش نیز وقوع سیل و رانش زمین در پتروپلیس در ایالت ریودوژانیرو باعث کشته شدن ۲۳۳ نفر شد. 
برزیل در ماه‌های اخیر شاهد وقوع طوفان‌های مرگبار بوده است که کارشناسان معتقدند تغییرات آب و هوایی این بلایای طبیعی را تشدید کرده است.

                           ",https://www.asriran.com/003UkI
833173,۱۴۰۱/۰۱/۱۴,سلامت,انتخاب بالش مناسب و نحوه درست خوابیدن,,"داشتن بالش های مناسب، نه تنها باعث آرامش می شود؛ بلکه نقش مهمی در حفاظت از اندام های بدن، مانند سر، گردن، شانه ها، لگن و ستون فقرات، نیز دارد.




به گزارش ایسکا، بالش ها باعث می شوند که بالاتنه در هنگام خواب، در یک راستا قرار بگیرد، همچنین فشار را در نقاط مختلف بدن کاهش داده و متعادل می کنند. بالش باید متناسب با شکل، قوس ها و وضعیت منحصر به فرد بدن هر کس در هنگام خواب انتخاب شود؛ تا نقاط فشار را کاهش دهد.
انتخاب بالش مناسب، برای رفع مشکلات ستون فقرات
برای افراد مبتلا به اختلالات ستون فقرات، انتخاب نوع مناسب بالش، می تواند به ویژه در استراحت و راحتی ستون فقرات مهم باشد. خواب کافی ، فرصتی برای بدن است که بتواند چالش های وضعیتی، جسمی و عصبی روزانه خود را بهبود بخشد.
مواد پرکننده بالش، از نظر سطح حفاظت از اندام های بدن، متفاوت هستند. بیشتر ِبالش های نرم یا پُر شده از پَر، در مقایسه با بالش هایی که با مواد سفت تری پُر شده اند، سطح حفاظت کمتری دارند.
یک مطالعه تحقیقاتی، میزان حفاظت را در ۳ نوع بالش مختلف، مقایسه کرد:

بالش ارتوپدی استوانه ای که از کپسول های پلی پروپیلن پُر شده بود
بالش فوم، با شکلی زاویه دار، ساخته شده از پلی اورتان
بالشی که ۱۰۰٪ از پَر ِغاز ساخته شده بود

با اینکه تحقیقات می توانند مفید باشند، راحتی و حفاظت منحصر به فرد هرکس، باید عامل تعیین کننده باشد. امتحان کردن یک بالش به مدت یک هفته، می تواند برای تصمیم گیری در مورد مناسب بودن آن، کافی باشد.
استفاده مناسب از بالش، می تواند به کاهش یا جلوگیری از ابتلا به بسیاری از انواع درد، مانند درد کمر، گردن، شانه، لگن و سایر دردهای مفصلی، کمک کند.
تنظیم ارتفاع بالش، با حالت خوابیدن و اندازه بدن
گردن انسان کمی به جلو قوس دارد (برای حفظ وزن سر در حالت ایستاده)، و حفظ این قوس، به هنگام استراحت، مهم است.
اگر ارتفاع بالش در هنگام خوابیدن به پهلو یا پشت، خیلی بلند باشد، گردن به طور غیر عادی به سمت جلو یا پهلو خم می شود و این امر سبب کشیدگی عضلات پشت گردن و شانه ها می گردد. این شرایط همچنین ممکن است باعث تنگی نای، و در نتیجه انسداد مسیر تنفس، و گاهی خروپف کردن گردد، که خود می تواند خواب را مختل کند. در مقابل، اگر ارتفاع بالش خیلی کم باشد، عضلات گردن می توانند کشیده شوند.
اندازه و فرم بدن، به احتمال زیاد روی اندازه مناسب بالش تأثیر می گذارد، اما معمولاً بالش باید ارتفاعی حدود ۱۰ تا ۱۵ سانتی‌متر داشته باشد تا بتواند از سر و گردن (و شانه ها در حالت خوابیده به پشت)، محافظت کند. یک مطالعه کوچک تحقیقاتی که سه ارتفاع مختلف بالش های فومی را بررسی میکرد؛ نشان داد که بالش هایی با ارتفاع حدودا ۱۰ سانتی‌متر، بهترین تراز ستون فقرات، بیشترین راحتی و کمترین فعالیت عضلانی را ایجاد میکنند.
بهترین بالش ها، برای وضعیت (پوزیشن) های مختلف خواب
وضعیت خواب، یک عامل کلیدی در انتخاب بهترین بالش برای راحتی و راستای مناسب بدن است. خوشبختانه، بسیاری از بالش ها برای وضعیت های خاص خواب، در دسترس مصرف کنندگان قرار دارند.
بالش مناسب برای خوابیدن به پشت
هنگام خوابیدن به پشت، یک بالش باید از انحنای طبیعی، یا لوردوز(lordosis)، ستون فقرات گردنی، سر، گردن، و شانه ها، به طور مناسب حفاظت کند. ارتفاع بالش در این حالت، باید کمتر از بالش های مورد استفاده در هنگام خوابیدن به پهلو باشد.
قرار دادن یک یا دو بالش دیگر در زیر زانوها، سبب کاهش هر گونه کشیدگی موجود در پشت می گردد.این بالش ها معمولا قوس کمر را صاف کرده و از این طریق، از فشار وارده بر مفصل های پشتی ستون فقرات، می کاهند.
خوابیدن به پشت، بهترین حالت برای کمک به استراحت کمر است و به نظر بسیاری از افراد، این حالت، تنها راه خوابیدن در هنگام ابتلا به کمر درد شدید یا پس از جراحی ستون فقرات می باشد.
بالش مناسب برای خوابیدن به پهلو
هنگام خوابیدن به پهلو، بالش باید سر و گردن را در حالتی مناسب قرار دهد؛ تا ستون فقرات، بتواند حالت خط صاف افقی و طبیعی خود را حفظ کند. برای خوابیدن به پهلو، به بالش ضخیم تری، نسبت به حالت خوابیدن به پشت، نیاز است.
خم کردن زانوها و قرار دادن یک بالش سفت دیگر بین آن ها، ستون فقرات را در حالتی مناسب قرار می دهد. هنگامی که هیچ تکیه گاهی بین پاها وجود نداشته باشد، پای بالایی به سمت پایین چرخیده، و سبب کشیدگی لگن می گردد؛ این امر می تواند خط طبیعی ستون فقرات را بهم بریزد.
تحقیقات محدودی در مورد بالش مناسب برای خوابیدن به پهلو، وجود دارد. یک مطالعه کوچک نشان داد که بالش لاتکس، در میان پنج نوع بالشت مورد بررسی (بالشت فومی زاویه دار، فومی معمولی، پلی استر، پَر و لاتکس استاندارد)، از سایرین مناسب تر است.
بالش مناسب برای خوابیدن روی شکم
خوابیدن روی شکم، استرس زا ترین حالت ممکن، برای پشت و گردن است. پزشکان به بیماران توصیه می کنند که در صورت ابتلا به برخی شرایط خاص، یا پس از جراحی ستون فقرات، از خوابیدن روی شکم خودداری کنند.
اگر خوابیدن یا استراحت روی شکم را ترجیح می دهید، باید از بالشی نسبتاً صاف استفاده نمایید یا اینکه سر را مستقیماً روی تشک قرار دهید؛ تا سر و گردن دچار کشیدگی نشوند. در این حالت، بهتر است یک بالش نسبتاً مسطح دیگر زیر شکم یا لگن خود بگذارید تا به حفظ تراز طبیعی کمر کمک کند.
بالش مناسب برای خوابیدن در حالت های ترکیبی
افرادی که در حالت های مختلفی به خواب می روند، باید از بالشی استفاده کنند، که دارای قسمت های بلندتر، برای خوابیدن به پهلو، و قسمت های کوتاه تر، برای خوابیدن به پشت باشد. بالشی با ترکیبی از مواد پرکننده مختلف یا یک بالش پوسته گندم سیاه نیز ممکن است مناسب باشد. اگر از یک بالش تک منظوره استفاده کنید، به احتمال زیاد برای خوابیدن به پشت، خیلی بلند و برای خوابیدن به پهلو، بیش از حد کوتاه خواهد بود.
انواع مختلف بالش
استفاده از بالش مناسب برای راحتی و حفاظت از اندام ها، می تواند در کاهش یا جلوگیری از ابتلا به کمردرد یا گردن درد، موثر بوده و همچنین خوابی خوب را برایتان به ارمغان بیاورد.
در مورد مواد مورد استفاده در بالش، گزینه های زیادی وجود دارد. ممکن است از بیش از یک نوع ماده، مانند لاتکس و فوم خرد شده، برای پر کردن آن ها استفاده شود.
این ها برخی از متداول ترین مواد پر کننده بالش هستند:

پشم شیشه یا پلی استر
لاتکس
مموری فوم (فوم خاطره ای)
آب
پوسته گندم سیاه

هیچ استاندارد رسمی برای اصطلاحات نرم، متوسط یا سفت، درمورد بالش، وجود ندارد. از آنجا که امتحان کردن بالش در فروشگاه ها دشوار است، لازم است که سیاست فروشگاه را در مورد بازگرداندن کالا، بررسی کنید.


                           ",https://www.asriran.com/003UkH
833172,۱۴۰۱/۰۱/۱۴,اقتصادی,پس انداز به روش ژاپنی‌ها,معنی عبارت کاکه ایبو چیست؟ دفتر حساب‌وکتاب‌های خانواده. این روش را بانوی روزنامه‌نگاری به‌نام هانی موتوکو (Hani Motoko) در سال ۱۹۰۴ اختراع کرد. جالب است بدانید موتوکو نخستین زن روزنامه‌نگار ژاپنی هم بود. او با این روش قصد داشت راهی ساده برای مدیریت امور مالی خانه طراحی کند.,"ژاپنی‌ها سلطان نظم و برنامه‌ریزی‌اند. آنها به‌خوبی روش‌های پس‌انداز و مدیریت بودجه را بلدند و می‌توانند الگوی خوبی برای همه ما باشند. اگر در روش‌هایشان دقیق شوید، درمی‌یابید که جزئیات، اهمیت توجه به زمان حال، و انعطاف‌پذیری خوبی در آنها وجود دارد. روش کاکه ایبو یکی از همین روش‌هاست.




با کاکه ایبو مدیریت پول‌هایتان را به‌ دست می‌گیرید و به‌روش ژاپنی‌های موفق پس‌انداز می‌کنید. می‌خواهید درباره این روش بیشتر بدانید؟
معنی عبارت کاکه ایبو چیست؟ دفتر حساب‌وکتاب‌های خانواده. این روش را بانوی روزنامه‌نگاری به‌نام هانی موتوکو (Hani Motoko) در سال ۱۹۰۴ اختراع کرد. جالب است بدانید موتوکو نخستین زن روزنامه‌نگار ژاپنی هم بود. او با این روش قصد داشت راهی ساده برای مدیریت امور مالی خانه طراحی کند.

این روش برای کسانی مناسب است که مدیریت مخارج از دست‌هایشان خارج می‌شود و عادت‌های خرج‌کردن خاصی دارند؛ برای مثال، اگر شما هم از آن دسته از افرادی هستید که خرید درمانی می‌کنند و در موقع ناراحتی و استرس به خرید می‌روند یا برای شادکردن و تفریح هم به خرید روی می‌آورند، بهتر است با روش کاکه ایبو آشنا شوید.
تغییردادن سبک خرج‌کردن پول چندان ساده نیست، چون خرج‌کردن در بافت عادت‌های زندگی روزانه‌مان تنیده می‌شود. برای همین هم هست که هرگونه تغییری در این زمینه سخت می‌شود. بُعد احساسی ماجرا از همه مهم‌تر است. گاهی خرج‌کردن می‌تواند راهی برای ایجاد آرامش و شادی باشد. با این حساب، اگر قرار باشد احساسات خوب این کار تحت‌کنترل دربیاید، تغییر عادت‌های بد کمی سخت می‌شود.
البته اینها به معنی سخت‌بودن روش کاکه ایبو نیست. مطمئن باشید به‌کمک آن می‌تواند جیبتان را بهتر کنترل کنید. این روش سابقه‌ای ۱۱۶ساله دارد و تعادل مالی را به جیب آدم‌های زیادی برگردانده است.
نکات مهم  
تفاوت اصلی روش کاکه ایبو با روش‌های مدیریت مالی دیگر در این است که ما را متوجه ریشه تصمیم‌گیری‌هایمان در خرید می‌کند. درست است که وضعیت اقتصادی عمومی در حال حاضر خوب نیست. حفظ ثبات مالی دشوار و سفره‌ها آن‌قدر تنگ شده که حق انتخاب زیادی برای خریدکردن وجود ندارد، اما بازهم گاهی بی‌برنامگی‌ها مانع از آن می‌شوند که همان مقدار اندک بودجه هم به‌درستی خرج شود. کاکه ایبو نمی‌گذارد چنین اتفاقی بیفتد.
نکته مهمی درباره روش کاکه ایبو وجود دارد: این روش پس‌انداز برای قطع‌کردن شادی و نشاطتان از خرید نیست؛ برای نمونه، اگر حالتان خوش نیست و با دسته‌گلی زیبا می‌توانید احساس بهتری پیدا و فضای خانه را زیبا کنید، کاکه ایبو جلویتان را نمی‌گیرد. هدف این روش ترک عادت‌های بد در خرید و خرج‌کردن است. این‌طور هم نیست که کاکه ایبو فقط مخصوص افراد پولدار باشد. بسیاری از ما چندان هم پولدار نیستیم؛ اما یکی از عوامل این بی‌پولی و نداشتنِ دست باز برای خرید چیزهای مختلف به‌خاطر تصمیمات و عادت‌های بد است.
خرید کردن برای حال خوب خیلی هم خوب است؛ اما روش کاکه ایبو به ما یاد می‌دهد گاهی خرید‌کردن برای تغییر روحیه اثرات مثبت کوتاه‌مدت دارد و بعدتر پشیمانی هم به بار می‌آورد. در هر خریدی باید سود وزیان را بسنجید و بعد دست‌به‌جیب شوید. گاهی سود خریدکردن فقط مالی نیست، بلکه از نظر معنوی و روحی هم برایتان مزایایی به‌ وجود می‌آید. به این نکته دقت کنید و یادتان باشد کاکه ایبو با حال‌ خوبِ شما مشکلی ندارد.
به چیزی جز قلم و کاغذ نیاز است؟ خیر!
برای شروع کار به هیچ وسیله یا امکانات خاصی نیاز ندارید. کافی است یک برگه سفید و یک خودکار داشته باشید. هدف روش کاکه ایبو این است که ارتباطتان را با پول پیدا و درک کنید. برای رسیدن به درک درستی از ارتباطتان با پول، باید حساب دخل‌وخرجتان را به‌طور دقیق داشته باشید و همه‌چیز را یادداشت کنید.
با نوشتن می‌توانید عادت‌هایی را که در خرج‌کردن پول دارید، به‌دقت مشاهده و بررسی کنید. مزایای نوشتن در این زمینه بسیار زیاد است. تحقیقات مختلف هم ثابت کرده‌اند که نگارش و نوشتن با قلم و کاغذ می‌تواند مزایای مختلفی داشته باشد؛ برای نمونه، وقتی شروع به نوشتن می‌کنید، تمرکزتان معطوف به زمان حال می‌شود. در ضمن، به‌شکلی روراست مجبور به اعتراف عادت‌هایتان می‌شوید.
پرسش‌های کاکه ایبویی
نکته بعد از یادداشت‌کردنِ دخل‌وخرج و عادت‌های خریدکردن در این روش، پرسیدن سؤالات زیر از خود است. هر وقت قرار به خرید چیزی داشتید از خود بپرسید:
    آیا بدون این وسیله می‌توانم زندگی کنم؟
    آیا این خرید با موقعیت مالی‌ام تناسب دارد؟
    آیا از ایـن وسیله واقـعا استفاده خواهم کرد؟
    آیا جا و مکان نگهداری از این وسیله را دارم؟
    حال‌واحوالم در هنگام خرید چطور است؟ استرس دارم؟‌ بیش‌ازحد شادم؟ در آرامش به‌سر می‌برم؟
    چطور به خرید این وسیله علاقه پیدا کردم؟ جرقه‌ای آنی و مشاهده آن در تبلیغات بود یا در فروشگاه‌گردی متوجه آن شدم؟
    با این خرید چه حسی به من دست خواهد داد؟ شاد می‌شوم؟ هیجان‌زده خواهم بود؟ فرقی برایم نخواهد کرد؟ عذاب‌وجدان می‌گیرم؟
برای اینکه مدیریت اقتصادی خوبی داشته باشیم، باید یاد بگیریم میان خواسته‌ها و نیازهایمان تفاوت زیادی وجود دارد. بسیاری از خریدها از روی خواستن هستند و در واقع، به آنها نیازی وجود ندارد. این چیزی است که کاکه ایبو یادمان می‌دهد و کمکمان می‌کند در زمینه امور مالی تصمیم‌های منطقی‌تر، سریع‌تر و هوشمندانه‌تر بگیریم.
چطور با تمرکز بر زمان حال خرج کنیم؟
کاکه ایبو کمکتان می‌کند با تمرکز بر زمان حال و به‌دور از احساسات و افکار اشتباه برای خرج‌کردن تصمیم بگیریم. قبل از خرید هر چیزی به نکات زیر دقت کنید:
بعضی از خریدها هیجانی‌اند و از روی نیاز واقعی انجام نمی‌شوند. فقط بحثِ نیاز نیست. گاهی خریدها آن‌قدرها هم حالمان را خوب نمی‌کنند و شادی برایمان به همراه نمی‌آورند تا روحیه‌مان عوض شود. اگر قصد خرید کردید، زود و سریع دست‌به‌کار نشوید. دست‌کم به خودتان ۲۴ ساعت زمان بدهید که مشخص شود، میلتان به خرید آنی و هیجانی بوده است یا خیر.
۲. تحت‌تأثیر حراج‌های بزرگ قرار نگیرید
حراج برندها و تخفیف‌ها هم از آن تله‌هایی‌اند که می‌توانند جیبمان را خالی کنند. گاهی‌ تخفیف‌های زیاد ما را وادار به خرید چیزهایی می‌کنند که به آنها نیاز نداریم و به‌احتمال زیاد استفاده‌ای هم نخواهند داشت. همیشه در خرید از برندها در تخفیف و حراج از خود بپرسید که اگر کالایی با قیمت واقعی‌اش به فروش می‌رفت، بازهم آن را لازم داشتید و می‌خریدید یا نه.
۳. حساب پول‌هایتان در حساب بانکی را داشته باشید
مدام حساب پول‌هایتان را داشته باشید. البته لازم نیست دچار اضطراب شوید و بررسی مداوم حسابتان به شما فشار روانی وارد کند. هدف از این کار، داشتن تسلط و کنترل بر امور مالی‌تان است. این کار به کاهش استرس مالی کمک می‌کند. اگر ندانید چقدر پول دارید و چقدر پول خرج می‌کنید، مدیریت مالی‌ از دست‌هایتان خارج می‌شود.
۴. مخارج تان را گروه‌بندی و دسته‌بندی کنید
با داشتن حساب مخارج و بررسی چیزهایی که در طول بازه‌های زمانی مختلف (مثلا ماهانه) می‌خرید، مدیریت مالی‌تان بهتر می‌شود. پس از آن هم باید مخارج مختلفتان را دسته‌بندی کنید./منبع: چطور


                           ",https://www.asriran.com/003UkG
833171,۱۴۰۱/۰۱/۱۴,ورزشی,علی کریمی این بار رئیس فدراسیون فوتبال می‌شود؟/ حمایت مجمع از جادوگر برای جبران انتخابات قبلی,,"ایلنا - بیش از یک سال قبل بود که مجمع انتخابات فدراسیون فوتبال برای انتخابات رییس این فدراسیون برگزار و طی آن کیومرث هاشمی،‌ مصطفی آجورلو، علی کریمی و شهاب‌الدین عزیزی خادم برای تصدی این سمت با یکدیگر به رقابت پرداخته و در نهایت عزیزی خادم با رأی اکثریت در این انتخابات پیروز شد.
یکی از اتفاقات ویژه آن مجمع حضور علی کریمی در رقابت ریاست فدراسیون فوتبال بود و مشابه این اتفاق که یک چهره کاملاً ورزشی در سنین جوانی برای این سمت اقدام کند و این موضوع در نوع خودش جالب توجه بود.
با این وجود کریمی مورد اعتماد اهالی مجمع قرار نگرفت و این عزیزی خادم بود که جانشین مهدی تاج شد. پس از این انتخاب و از همان روزهای نخست، حاشیه‌هایی پیرامون فدراسیون فوتبال شکل گرفت و در نهایت ادامه این حواشی و سلسله اشتباهات مدیریتی در رأس فدراسیون فوتبال باعث شد هیات رییسه تصمیم به عزل او گرفته و فدراسیون تا زمان تشکیل مجمع عمومی و تصمیم گیری در این خصوص با سرپرستی میرشاد ماجدی اداره شود.
با وجود اینکه هنوز مجمع عمومی فدراسیون فوتبال در خصوص عزیزی خادم تصمیم‌گیری نکرده ولی شنیده‌ها از قطعیت عزل او و برگزاری مجمع انتخاباتی دوباره به زودی خبر می‌دهد.
در این راستا خبر رسید که علی کریمی قصد دارد با دعوت اطرافیان بار دیگر شانس خودش را برای نشستن روی صندلی ریاست فدراسیون امتحان کند. ظاهراً عده‌ای از اهالی فوتبال و اعضای مجمع به کریمی گفته‌اند که در مجمع قبلی اشتباه کردند و به عزیزی خادم اعتماد کردند و بهتر بود همان موقع فوتبال را به دست فوتبالی‌ترین چهره انتخابات بسپارند و حالا در صورت ورود دوباره کریمی از وی حمایت خواهند کرد.
در این میان مشورت با برخی چهره‌های برجسته هم کریمی را بر آن داشته تا برای بار دوم وارد کارزار انتخاباتی فدراسیون شود و اگر این اتفاق بیافتد در نوع خودش قابل توجه خواهد بود.                           ",https://www.asriran.com/003UkF
833170,۱۴۰۱/۰۱/۱۴,اجتماعی ,از کدام رسانه دیداری بیشتر استفاده می کنید: شبکه های سیما، پلتفرم های اینترنتی یا ماهواره؟!,,برای شرکت در نظرسنجی عصر ایران اینجا را کلیک کنید.                           ,https://www.asriran.com/003UkE
833161,۱۴۰۱/۰۱/۱۴,اجتماعی ,«نقشه راه نابود کردن یک ملت به زبان ساده» یا «چگونه در ده گام، کشوری را دچار خودسوزی کنیم؟»,,"*دکتر سپهر قاضی نوری

اجازه میدهیم هر جا که قدری آب و درخت و استعداد جنگلی و کشاورزی دارد، تبدیل به ویلا برای طبقۀ ""از ما بهتران"" شود تا گاهی برای تفریح به آن سر بزنند.
برای رفاه آنان، بنزین و گاز طبیعی را از اقصی نقاط کشور با هزینۀ سرسام ­آوری منتقل کرده و تقریباً رایگان می­ دهیم تا در خودروها و ویلاهایشان بسوزانند، به نحوی که حتی برای روزه­ای که در ویلا نیستند هم آن را گرم نگه دارند تا روز ورود، اذیت نشوند.
چون استعداد کشاورزی در مناطق مزبور از بین رفته، جوانان طبقۀ ""از ما بدتران"" به شهرهای بزرگ مهاجرت می ­کنند تا در نقش نظافت­چی و پیک موتوری به صاحبان ویلاها خدمت کنند. پیرمردها و پیرزن­هایشان هم می ­شوند سرایدار ویلاها.
زمینهای پدری طبقۀ ""از ما بدتران"" که تنها سرمایه آنها بود و به قیمت ارزانی فروخته بودند در بورس ویلاسازی و دلالی می­ افتد و به شدت گران می شود. دارایی اجداد آنها دود شده و دیگر هیچ تعلق خاطری به روستا و شهر و کشورشان ندارند و صرفاً به ادامۀ حیات می ­اندیشند.
به این ترتیب، خود این طبقۀ ""از ما بدتران""، بهترین حافظان یارانه­ ها برای طبقات ""از ما بهتران"" می شوند چون با همین بخورنمیر زنده هستند.
هروقت وضع مالی کشور خوب می ­شود، پول حاصله را به طبقۀ ""از ما بهتران"" تزریق می ­کنیم تا ویلا و ماشین بهتری فراهم کنند. هروقت هم وضع کشور خراب شد، طبقۀ ""از ما بدتران"" باید تحمل و مقاومت کنند.
خوب حالا دیگر نه ترافیک و آلودگی و تجمع اقشار ""از ما بدتران"" شهرها را قابل سکونت گذاشته و نه محیط زیست و آب و هوایی در مناطق غیرشهری مانده است؛ پس طبقۀ ""از ما بهتران""، کشور را لایق خود نمی دانند و چاره ­ای جز مهاجرت به خارج ندارند.
مهاجرت این افراد، به معنای خارج کردن میلیاردها دلار از ثروت ملی است، و لذا از فروش نفت و منابع ملی، به جز ترافیک و آلودگی، چیزی به طبقات پایین نرسیده است.
""از ما بدتران"" هم به هر حال کور و کر نیستند، این شرایط را می­ بینند و روز به روز بر بغض و کینۀ آنان اضافه می ­شود. تفاوت­های قومیتی، زبانی، نژادی و حتی جنسیتی را مایۀ عقب­ ماندگی خود می­ دانند و هر گروه به دشمنی با گروه ­های دیگر برمی ­خیزد. انواع گسل های اجتماعی فعال شده و منتظر اولین لرزش می­ مانند.
حالا دیگر کاری نداریم جز این که بنشینیم و منتظر چشیدن میوۀ درختی باشیم که خود کاشته ­ایم.البته که باغ ما از این درختان زیاد دارد و فقط یکی از آن­ها را اینجا شناختید.
                           ",https://www.asriran.com/003Uk5
833149,۱۴۰۱/۰۱/۱۴,اقتصادی,ایتالیایی ها یکی از سریع ترین و لوکس ترین های جهان خودرو را معرفی کردند/ گریکاله تروفئو چه ویژگی هایی دارد؟  (+عکس),کارشناسان خودرو از گریکاله تروفئو به عنوان رقیبی سرسخت برای ماکان پورشه نام می برند که باید دید آینده بازار کدام را برنده میدان خواهد کرد.,"عصر ایران- کراس اوور جدید مازراتی با مدل 2023 یکی از مهمترین اخبار خودرویی طی ماه های اخیر را به خود اختصاص داده است. گریکاله(گرکاله) با پیروی از زبان طراحی کمپانی ایتالیایی، منظره زیبایی را پیش روی مخاطب قرار می دهد اما شرایط غافلگیری یک محصول جدید را همراه ندارد زیرا کاملا منطبق با سدان های قبلی مازراتی شکل گرفته است.
کارشناسان خودرو از گریکاله تروفئو به عنوان رقیبی سرسخت برای ماکان پورشه نام می برند که باید دید آینده بازار کدام را برنده میدان خواهد کرد.
در ادامه این مطلب نگاهی به تریم تروفئو این خودرو خواهیم داشت و تصاویر رسمی آنرا مشاهده می کنیم.

همان ابتدا سراغ جذاب ترین بخش ماجرا یعنی پیشرانه می رویم. اینجا از نمونه 3 لیتری 6 سیلندر مجهز به 2 توربوشارژر استفاده شده که مجموع خروجی را به 530 اسب بخار می رساند. گشتاور نیز برابر با 620 نیوتن متر است.
با این مشخصات، گریکاله تروفئو 2023 طی 3.8 ثانیه از حالت توقف به سرعت 100 کیلومتر برساعت می رسد که این آمار برای پورشه ماکان جی تی اس برابر با 4.5 ثانیه است.
در بخش جعبه دنده این کراس اوور شیک پوش ایتالیایی نیز از نمونه 8 سرعته اتوماتیک ZF استفاده شده است.
رینگ های اشرافی 21 اینچی بخش مهمی از زیبایی نمای جانبی را به خود اختصاص داده است. سیستم تعلیق اسپرت پس از بروزرسانی های دقیق امکان سواری نرم و بسیار باثبات را برای این مازراتی به ارمغان آورده است. به این فرمول باید ارتفاع پایین و نزدیکی به سطح را نیز اضافه کنیم تا گریکاله براحتی قدرت موتور خود را در سرعت های بالا نمایش دهد.
سیستم تمام چرخ محرک در وضعیت فعال قرار دارد. وزن گریکاله تروفئو برابر با 2026 کیلوگرم است. مصرف سوخت آن در سیکل ترکیبی برابر با 11.2 لیتر برای هر 100 کیلومتر رانندگی مورد اشاره قرار گرفته است.
فضای کابین تروفئو نیز به مانند شرایطی که در پیشرانه مشاهده کردیم، حریفی قدرتمند برای همکلاسی های خود محسوب می شود که استانداردهای سطح بالایی را به نمایش می گذارد. استفاده از چرم بسیار مرغوب برای پوشش قسمت های مختلف، دوخت درشت زرد رنگ و فناورانه های روز در نهایت زیبایی و هماهنگی کنار یکدیگر قرار گرفته اند.

نمایگشر 12.3 اینچی لمسی ویژه تنظیمات سیستم سرگرمی و یک نمایشگر 8.8 اینچی دیگر که زیر آن قرار گرفته و دسترسی تنظیمات سیستم تهویه را ایجاد می کند. گفتنی است دسترسی سیستم تهویه اختصاصی برای ردیف عقب نیز در نظر گرفته شده است.
جزئیات آلومینیومی انودایز در این کابین زیبایی خاص خود را دارند که از جمله می توان به تعویض گر دنده پشت فرمان اشاره کرد که نمایی بسیار باکیفیت از فلز را ایجاد کرده است. نمایشگر دیجیتال اطلاعات کیلومتر نیز تراکم پیکسلی بالایی را ارائه می دهد.
قیمت پایه این تریم برابر با 89 هزار دلار است و در نمونه ای که تصاویرش را مشاهده می کنید با توجه به آپشن فعال به 99 هزار دلار رسیده است.
                                                                                                                                      ",https://www.asriran.com/003Ujt
833164,۱۴۰۱/۰۱/۱۴,اجتماعی ,همسر شهید ستاری و لیندا کیانی که نقش او را بازی کرد (عکس),,"در فیلم ""منصور"" که روایتی است از زندگی تیمسار ""شهید منصور ستاری"" فرمانده نیروی هوایی ارتش جمهوری اسلامی ایران، لیندا کیانی، نقش همسر شهید ستاری را ایفا می کند. در زیر عکس شهید و همسرش در اصفهان و عکس بازیگران این دو شخص را در فیلم می بینید. محسن قصابیان نقش شهید ستاری را در این فیلم بازی کرده است.
                           ",https://www.asriran.com/003Uk8
833154,۱۴۰۱/۰۱/۱۴,اقتصادی,برند چینی فعال در روسیه و معرفی یک شاسی بلند دیگر/ اکسید TXL؛ حس لوکس با قیمت رقابتی(+عکس),اکسید تی اکس ال بدون سامانه تمام چرخ محرک با جعبه دنده دی سی تی 7 سرعته طی 10 ثانیه از حالت توقف به سرعت 100 کیلومتر برساعت می رسد.,"عصر ایران- تا کنون 2 خودرو از برند اکسید را در گروه خودروی عصر ایران معرفی کرده ایم که مدل های وی اکس و ال اکس نام دارند. اکسید یک محصول دیگر با نام تی اکس ال را نیز در کاتالوگ فروش خود دارد که در بازار چین از 21400 تا 27800 دلار قیمت دارد. این محصول همانند سایر تولیدات اکسید به بازار روسیه نیز صادر می شود و مدل پایه از حدود 30 هزار دلار قیمت می خورد.
ابعاد
خودرو از منظر ابعاد برابر با 4775 میلیمتر در طول، 1885 میلیمتر در عرض و 1706 میلیمتر در ارتفاع توسعه یافته است. فاصله بین محورهای آن نیز برابر با 2800 میلیمتر است. وزن خالص خودرو با توجه به تریم 1580، 1688 و 1709 کیلوگرم گزارش شده است.
                                                                   
پیشرانه
در تمامی تریم ها از پیشرانه 1.6 لیتری توربوشارژ 4 سیلندر استفاده شده که برابر با 197 اسب بخار خروجی و 290 نیوتن متر گشتاور دارد. بیشینه سرعت برابر با 185 کیلومتر برساعت محاسبه شده است.
سامانه تمام چرخ محرک در حالت آپشن ارائه می شود.
اکسید تی اکس ال بدون سامانه تمام چرخ محرک با جعبه دنده دی سی تی 7 سرعته طی 10 ثانیه از حالت توقف به سرعت 100 کیلومتر برساعت می رسد. شاخص مصرف سوخت این تریم برای 100 کیلومتر رانندگی در شهر برابر با 8.3 لیتر، در بزرگراه 6 لیتر و در حالت ترکیبی 6.8 لیتر است.
در تریم مجهز به سامانه تمام چرخ محرک، شاخص صفر تا 100 کیلومتر طی 10.5 ثانیه ثبت می شود و شاخص مصرف سوخت در شهر برابر با 8.9 لیتر، در بزرگراه 6.5 لیتر و در حالت ترکیبی 7.4  لیتر گزارش شده است.
سیستم ترمز در تمامی چرخ ها دیسکی است. رینگ های آلومینیومی در اندازه 18 و 19 اینچی ارائه می شوند.
کابین و ایمنی 
تی اکس ال یک کابین بسیار باکیفیت را ارائه می دهد. مواد اولیه کیفیت بالایی دارند و جزئیات به خوبی کنار هم قرار گرفته اند.
از امکانات این فضا می توان به: نمایشگرهای یکپارچه اطلاعات کیلومتر و تنظیمات سیستم سرگرمی، تنظیمات لمسی سیستم تهویه، تاچ پد بزرگ در کنسول میانی، استارت دکمه ای، درب صندوق الکتریکی باز/بسته بدون دخالت دست، بلوتوث، پشتیبانی از فرمان های صوتی، یو اس بی، تنظیم الکتریکی صندلی همراه با حافظه، گرم کن صندلی، استراحتگاه دست عقب و جلو، تنظیم عمق فرمان، فرمان چرم، اسکای روف، گرم کن آینه و تنظیم الکتریکی همراه با تاشوی خودکار، پیغام خوشامد، سنسور باران و ... اشاره کرد.
                                                         
در بخش ایمنی نیز مواردی شامل: ورود بدون کلید، کروز کنترل تطبیقی، رادار پارک جلو و عقب، دوربین عقب، دوربین پانورامیک، نشانگر فشار باد لاستیک، ای بی اس، ایی بی دیی، دستیار ترمز، پایداری الکترونیکی، دستیار حرکت در سربالایی، نمایش نقاط کور دید راننده، سیستم پارک اتوماتیک، هدلایت اتوماتیک، نور پایین اتوماتیک، ایزوفیکس صندلی کودک و ... قابل اشاره هستند.
                            ",https://www.asriran.com/003Ujy
833166,۱۴۰۱/۰۱/۱۳,بین الملل,اوکراین: انفجار نزدیک نیروگاه هسته‌ای زاپوریژیا,این نیروگاه از چهارم ماه مارس تحت کنترل روسیه بوده است.,"سازمان انرژی اتمی اوکراین شنبه شب اعلام کرد، چندین انفجار در شهر انرودار در نزدیکی نیروگاه هسته‌ای زاپوریژیا رخ داده است.
 
به گزارش ایرنا از ""الجزیره""، این نیروگاه هسته‌ای بیش از یک پنجم برق اوکراین را تامین می‌کند و یکی از بزرگترین تاسیسات هسته‌ای اروپا است. 
 
این نیروگاه از چهارم ماه مارس تحت کنترل روسیه بوده است. 
 
سازمان انرژی اتمی اوکراین (انرجو اتم) در کانال تلگرامی خود تصاویری منتشر کرد که در آن‌ها وقوع چند انفجار قوی در شهر انرودار دیده می‌شود. 
 
این سازمان دولتی اوکراین همچنین ادعا کرد که صدای انفجار خمپاره در مجاورت مرکز فرهنگی سوورمنیک در شهر انرودار شنیده می‌شود. 
 
پیش از این ساکنان شهر انرودار در حمایت از اوکراین در مقابل این مرکز فرهنگی تجمع کرده بودند. 
 
به گزارش ایرنا، نیروهای روسیه روز ۴ مارس (۱۳ اسفند) نیروگاه زاپوریژیا را گلوله‌باران کرده و به تصرف خود در آوردند. این مساله موجب وقوع آتش سوزی در داخل نیروگاه شد که زنگ خطر یک فاجعه هسته‌ای احتمالی در اروپا را به صدا در آورد. 
 
پیش از این نیز در روزی که روسیه به اوکراین حمله کرد، نیروهایش نیروگاه از کار افتاده چرنوبیل که محل فاجعه سال ۱۹۸۶ بود را تصرف کردند. حادثه رخ داده در این نیروگاه هسته‌ای موجب کشته شدن صدها نفر و انتشار آلودگی رادیواکتیو در مناطق مجاور شد. 
 
رافائل گروسی، مدیرکل آژانس بین‌المللی انرژی اتمی که به تازگی از سفر اوکراین و روسیه به وین بازگشته است، اعلام کرد: هرگونه حمله به تاسیسات هسته‌ای، خلاف و نقض قوانین بین‌المللی است. 
 
مدیرکل آژانس بین‌المللی انرژی اتمی ۹ فرودین ماه ۱۴۰۰ از طریق مرز زمینی وارد اوکراین شد.
 
سایت آژانس نیز در آن زمان در مورد این سفر نوشت: هدف از سفر مدیرکل، آغاز حمایت سریع ایمنی و امنیتی از تاسیسات هسته‌ای اوکراین است، این امر شامل اعزام کارشناسان آژانس بین‌المللی انرژی اتمی به تأسیسات اولویت‌دار و ارسال تجهیزات حیاتی ایمنی و امنیتی از جمله تجهیزات نظارتی و اضطراری خواهد بود. مدیرکل آژانس همچنین قراراست از یکی از نیروگاه‌های هسته‌ای اوکراین دیدن کند. 
حمله روسیه به اوکراین از 5 اسفند گذشته آغاز شده و همچنان ادامه دارد.                           ",https://www.asriran.com/003UkA
833167,۱۴۰۱/۰۱/۱۳,اجتماعی ,اوقات شرعی تمام شهرهای ایران (+لینک دائمی),,"ماه مبارک رمضان فرا رسید. با تبریک این ضیافت الهی به همه مومنان، به اطلاع می رسانیم که اوقات شرعی همه شهرهای کشور به تفکیک در عصر ایران قابل دسترسی است.برای دسترسی به اوقات شرعی محل زندگی خود، وارد لینک زیر شوید یا از طریق منوی بالای همه صفحات عصر ایران، این بخش را ببینید.
 صفحه اوقات شرعی (کلیک کنید)                           ",https://www.asriran.com/003UkB
833165,۱۴۰۱/۰۱/۱۳,اقتصادی,ثبت بالاترین درآمد نفتی ماهانه عراق در نیم قرن گذشته,عراق در ماه گذشته میلادی به طور متوسط روزانه ۳ میلیون و ۲۴۴ هزار و در کل ماه بیش از ۱۰۰ میلیون بشکه نفت صادر کرد.,"بالاترین درآمد نفتی ماهانه عراق در 50 سال اخیر ثبت شد.
 
به گزارش عصرایران به نقل از دویچه وله، وزارت نفت عراق با انتشار گزارشی درآمدهای حاصل از صادرات نفت این کشور در ماه گذشته میلادی (مارس) را ۱۱ میلیارد و ۷۰ میلیون دلار اعلام کرد که بیشترین درآمد نفتی ماهانه عراق از سال ۱۹۷۲ میلادی به شمار می‌رود.
 
درآمدهای نفتی عراق عمدتا به دلیل جهش ناگهانی بهای نفت در نتیجه جنگ در اوکراین و همچنین افزایش تولید و صادرات نفت توسط عراق افزایش یافته است.
 
قیمت نفت در ماه گذشته میلادی به بالاترین رقم طی ۱۴ سال گذشته رسید.
 
عراق در ماه گذشته میلادی به طور متوسط روزانه ۳ میلیون و ۲۴۴ هزار و در کل ماه بیش از ۱۰۰ میلیون بشکه نفت صادر کرد.
 
اهمیت این موضوع برای دولت عراق در آن است که درآمدهای نفتی حدود ۹۰ درصد از بودجه این کشور را تشکیل می‌دهند.                           ",https://www.asriran.com/003Uk9
833163,۱۴۰۱/۰۱/۱۳,اجتماعی ,اتوبوس و مترو تهران تا ساعت ۹ صبح یکشنبه رایگان است,"از شهروندان عزیز دعوت می‌کنیم با توجه به حجم سفرهای صبحگاهی، به‌جای استفاده از ماشین شخصی از ناوگان حمل‌ونقل عمومی شهر تهران استفاده کنند.""","رئیس مرکز ارتباطات شهرداری تهران از رایگان شدن اتوبوسهای تندرو و مترو تا ساعت ۹ صبح یکشنبه ۱۴ فروردین خبر داد.
به گزارش ایسنا، مطهر محمدخانی در حساب توییتری خود نوشت:""‏در استقبال از بازگشایی مدارس و دانشگاهها خطوط مترو و اتوبوس تندرو(BRT) شهر تهران، از ابتدای صبح فردا یکشنبه ۱۴ فروردین تا ساعت ۹ رایگان است.
از شهروندان عزیز دعوت می‌کنیم با توجه به حجم سفرهای صبحگاهی، به‌جای استفاده از ماشین شخصی از ناوگان حمل‌ونقل عمومی شهر تهران استفاده کنند.""
                            ",https://www.asriran.com/003Uk7
833162,۱۴۰۱/۰۱/۱۳,اجتماعی ,دستور پیگیری پرونده مالباختگان فرش باف چهارمحال و بختیاری,رییس کل دادگستری استان از بقیه مالباختگان خواست تا پایان ماه شکایت خود را اعلام کنند تا پرونده در اسرع وقت رسیدگی ویژه شود.,"رییس کل دادگستری استان چهارمحال و بختیاری در جمع مردم سورشجان از پیگیری ویژه پرونده کلاهبرداری گسترده شرکت"" فرش زرین ترنج"" در شهر سورشجان خبر داد.
 
به گزارش خبرگزاری صدا و سیمای چهارمحال و بختیاری، بهرامی گفت: تا کنون سه متهم این پرونده دستگیر و روانه زندان شدند.
 
وی افزود: حساب‌های بانکی و بخشی از اموال این شرکت شناسایی و توقیف شده است. مدتی بود عده‌ای در شهر سورشجان اقدام به خرید فرش دست بافت مردم کرده و هیچگونه پرداختی تا کنون به آن‌ها نداشته و تمامی افراد آن مجموعه متواری شده اند. بیش از ١٨٠٠ مالباخته سورشجان در این پرونده شکایت کرده اند.
 
اهالی شهر سورشجان می‌گفتند: مسئولان این شرکت سه سال در سورشجان در حال فعالیت بوده و اقدام به خرید فرش‌های دست بافت ما کرده، ولی هیچگونه پولی به ما پرداخت نمی‌کرد.
 
برخی مردم مال باخته اظهار داشتند: تنها راه درآمد و امرار معاش زندگی ما از طریق همین فرش بافی بوده و در حال حاضر خبری از مسئولان شرکت فرش زرین ترنج نداریم، آن‌ها می‌گفتند ما فرش هایمان را می‌خواهیم و دیگر نیاز به پول نداریم.
 
مردم مال باخته شهر سورشجان همچنین گفتند: مجوزات این شرکت کاملا رسمی بوده و مردم نیز بخاطر همین مجوز‌ها به این شرکت به طور کامل اعتماد کردند.
 
رییس کل دادگستری استان از بقیه مالباختگان خواست تا پایان ماه شکایت خود را اعلام کنند تا پرونده در اسرع وقت رسیدگی ویژه شود.                           ",https://www.asriran.com/003Uk6
833160,۱۴۰۱/۰۱/۱۳,سیاست خارجی,رئیس جمهور اوکراین: نیروهای روسیه در حال مین گذاری شمال اوکراین هستند,حمله نظامی روسیه به اوکراین از 5 اسفند گذشته آغاز شده و همچنان ادامه دارد.,"ولودیمیر زلنسکی رئیس جمور اوکراین گفت که نیروهای روسیه همزمان با عقب نشینی از شمال اوکراین، درحال مین گذاری در این مناطق هستند.
 
به گزارش شنبه شب ایرنا از رویترز، اوکراین می‌گوید از هفته گذشته که روسیه اعلام کرد عملیات‌های نظامی خود را در اطراف کی‌یف و چرنیهیو کاهش می‌دهد، نیروهای این کشور کنترل بیش از ۳۰ روستا و شهر در اطراف کی‌یف را بدست آورده‌اند.
 
زلنسکی در یک پیام ویدئویی گفت: مهاجمان در حال ترک شمال اوکراین هستند. این عقب نشینی آهسته اما قابل دیدن است. در برخی مناطق آن‌ها با درگیری مواضع خود را ترک می‌کنند. 
 
وی گفت: آن‌ها همه این مناطق را مین گذاری کرده‌اند. خانه‌ها، تجهیزات و حتی اجساد مین گذاری شده‌اند. 
 
ویاچسلاو چاوس فرماندار چرنیهیو هم روز شنبه نیروهای روسی را به مین گذاری در این منطقه متهم کرد. 
 
او در تلویزیون ملی گفت: مین‌های زیادی وجود دارند. روستاها پر از مین هستند.
 
به گزارش ایرنا، دمیتری کولبا وزیر امور خارجه اوکراین جمعه شب گفت: عقب نشینی برخی نیروهای روسی احتمالا تلاشی برای آمادگی جهت حمله دوباره به دونباس است. 
 
جنگ در اوکراین اکنون وارد دومین ماه شده و در حالی که رئیس‌جمهور اوکراین از کشته شدن ۱۶ هزار نیروی روسیه خبر می‌دهد، وزارت دفاع روسیه تنها کشته شدن ۱۳۵۱ نفر را تاکنون تائید کرده است. 
 
همچنین بر اساس آمار سازمان ملل متحد بیش از سه میلیون و ۷۰۰ هزار نفر از مردم اوکراین آواره شده و بیش از یکهزار و ۸۰ نفر از غیرنظامیان در این جنگ جان باخته‌اند. 
 
حمله نظامی روسیه به اوکراین از 5 اسفند گذشته آغاز شده و همچنان ادامه دارد.                           ",https://www.asriran.com/003Uk4
833159,۱۴۰۱/۰۱/۱۳,سیاست خارجی,نگراني معاون ترامپ از بازگشت امریکا به برجام / امریکا از روسیه می خواهد ایران را راضی کند,مایک پنس افزود مردم آمریکا نمی پذیرند که ما در حال مذاکره با ایران برای لغو تحریم‌های این کشور هستیم تا احتمالا بتوانیم نفت بیشتری خریداری کنیم.,"مایک پنس معاون سابق ریاست جمهوری آمریکا با ابراز نگرانی از بازگشت کشورش به برجام گفت که قدرت آمریکا علاج حل مسائل این کشور در داخل و خارج است.
 
مایک پنس معاون دونالد ترامپ رئیس جمهوری سابق آمریکا در گفتگو با شبکه فاکس نیوز مدعی شد: تنها با قدرت آمریکا و متحد کردن متحدان غربی  می‌توانیم صلح را به اوکراین بازگردانیم.
 
این سیاستمدار جمهوری خواه آمریکایی گفت آمریکا درحال همکاری با روسیه برای متقاعد کردن ایران جهت بازگشت به توافق هسته ای است و اینها پیام‌های ضعفی است که مردم آمریکا آن را نمی خواهند.
 
مایک پنس افزود مردم آمریکا نمی پذیرند که ما در حال مذاکره با ایران برای لغو تحریم‌های این کشور هستیم تا احتمالا بتوانیم نفت بیشتری خریداری کنیم.
 
وی  افزود که ما همچنین هیاتی به ونزوئلا، برای التماس نفت بیشتر از  مادورو رسال کردیم درحالی که ذخایر عظیم نفت در کشور خود داریم.
                            ",https://www.asriran.com/003Uk3
833158,۱۴۰۱/۰۱/۱۳,فرهنگی/هنری,"پخش سریال طنز ""خوشنام"" از شبکه ۱",حمید لولایی، هومن حاجی عبداللهی، عباس جمشیدی‌فر، شهره لرستانی، فریده سپاه‌منصور، سحر ولدبیگی، امیر کربلایی‌زاده، امیر غفارمنش، رضا فیاضی، مهرداد ضیایی، ساناز سماواتی، خسرو احمدی، نیلوفر رجایی‌فر، رابعه مدنی و ... در این سریال به ایفای نقش پرداخته‌اند.,"سریال «خوشنام» به کارگردانی علیرضا نجف‌زاده در شب‌های رمضان از شبکه ۱ پخش می‌شود.
به گزارش ایسنا، سریال «خوشنام» به کارگردانی علیرضا نجف‌زاده و تهیه‌کنندگی احمد زالی در شب‌های ماه رمضان ساعت ۲۲:۰۰ روی آنتن شبکه ۱ می‌رود.
حمید لولایی، هومن حاجی عبداللهی، عباس جمشیدی‌فر، شهره لرستانی، فریده سپاه‌منصور، سحر ولدبیگی، امیر کربلایی‌زاده، امیر غفارمنش، رضا فیاضی، مهرداد ضیایی، ساناز سماواتی، خسرو احمدی، نیلوفر رجایی‌فر، رابعه مدنی و ... در این سریال به ایفای نقش پرداخته‌اند.                           ",https://www.asriran.com/003Uk2
833157,۱۴۰۱/۰۱/۱۳,اجتماعی ,سقوط بازیگر تئاتر در چاه تئاتر شهر,در اجرای شب گذشته این اثر نمایشی به دلیل تاریکی فضای پشت صحنه سالن اصلی این مجموعه و عدم دید کافی به بخش ماشینری سالن اصلی مجموعه تئاترشهر سقوط کرد و از آن‌جا به چاه عمیقی که در این بخش قرار داشت افتاد.,"غلامرضا پودینه بازیگر نمایش «دکتر نون...» به کارگردانی هادی مرزبان به‌سبب تاریکی پشت صحنه سالن اصلی این مجموعه به داخل بخش ماشینری سالن و سپس به داخل چاه عمیقی که آن‌جا قرار داشت سقوط کرد که خوشبختانه با حضور نیروهای امدادی و آتش‌نشانی این حادثه ختم به خیر شد.
 
به گزارش خبرنگار تئاتر ایرنا، غلامرضا پودینه بازیگر پیشکسوت و شناخته‌شده تئاتر که از جمله گروه بازیگران نمایش «دکتر نون زنش را بیشتر از مصدق دوست دارد» به کارگردانی هادی مرزبان است و این شب‌ها در سالن اصلی مجموعه تئاترشهر به صحنه می‌رود، در اجرای شب گذشته این اثر نمایشی به دلیل تاریکی فضای پشت صحنه سالن اصلی این مجموعه و عدم دید کافی به بخش ماشینری سالن اصلی مجموعه تئاترشهر سقوط کرد و از آن‌جا به چاه عمیقی که در این بخش قرار داشت افتاد.
 

 
هادی مرزبان کارگردان نمایش دکتر نون در گفت‌وگو با خبرنگار تئاتر ایرنا با تایید این خبر گفت: پیش‌از هر چیز باید بگویم با وجود اتفاق ناخوشایندی که شاهدش بودیم؛ خوشبختانه این حادثه ختم به خیر شد و در حال حاضر حال جسمی آقای پودینه خوب است.
 
وی ادامه داد: در اجرای شب گذشته نمایش «دکتر نون...» و بعد از اتمام بخش حضور این بازیگر، آقای پودینه به‌سبب تاریکی پشت صحنه به بخش ماشینری سِنِ سالن اصلی مجموعه تئاترشهر سقوط کرد و از آن‌جا به چاه عمیقی که در این بخش قرار داشت افتاد. اما خدا را شکر با حضور به‌موقع ماموران آتش‌نشانی و نیروهای اورژانس، این بازیگر از چاه بیرون آورده شد و به سرعت به بیمارستان منتقل شد.
 
مرزبان خاطرنشان کرد: تعامل و همراهی آقای ابراهیم گله‌دار زاده مدیر تئاترشهر، مسئولان و دست‌اندرکاران این مجموعه برای اقدامات اولیه به بازیگر مصدوم با سرعت بالایی انجام شد. خوشبختانه نیروهای آتش‌نشانی و اورژانس با سرعت خود را به محل حادثه رساندند و این بازیگر به باوجود مصدومیت از ناحیه پا و کمر به بیمارستان منتقل شد و تحت مداوا قرار گرفت.
 
کارگردان نمایش «دکتر نون...» با اشاره به آنکه در حال حاضر حال عمومی آقای پودینه خوب است و اقدامات اولیه برای آغاز روند درمانش آغاز شده تصریح کرد: با لطف مدیریت مجموعه تئاترشهر این تضمین به گروه نمایش و غلامرضا پودینه (بازیگر مصدوم) داده‌شده که کلیه هزینه‌های مراحل درمان تا زمان بهبودی کامل از طرف مجموعه تئاترشهر پرداخت خواهد شد.
 
آقای پودینه مانند بسیاری دیگر از بازیگران شاغل در حوزه تئاتر متأسفانه فاقد بیمه است. اگر حمایت مالی مدیریت تئاترشهر نبود قطعا پرداخت هزینه‌های بالای عمل جراحی، بستری بودن در بیمارستان و سپری کردن دوران نقاهت؛ از نظر مالی برای این بازیگر سختی‌های متعددی با خود همراه داشت. اما با وجود حمایت تئاترشهر، خوشبختانه دغدغه مساله مالی ذهن این بازیگر پیشکسوت و خانواده وی را مشغول نخواهد کرد. 
کارگردان نمایش «دکتر نون...» در پاسخ به این پرسش که میزان آسیب‌دیدگی آقای پودینه تا چه میزان است اظهار داشت: شامگاه دیشب پای او که دچار شکستگی شده بود گچ گرفته شد و طبق معاینات اولیه طی دو روز آینده، پزشکان کمر او را جراحی خواهند کرد. امیدواریم که هرچه سریع‌تر شاهد بهبودی و سلامت کامل این بازیگر و بازگشتش به صحنه‌های نمایشی باشیم.
 
مرزبان در پاسخ به پرسش دیگری که آیا دوری این بازیگر خللی در روند اجرای نمایش «دکتر نون...» ایجاد نخواهد کرد گفت: هرچند عدم حضور بازیگری که بعد از چندین ماه تمرین شب‌های نخست اجرای یک اثر نمایشی را پشت سر گذاشته و ادامه به سبب مصدومیت دیگر کنار گروه نیست، برای هر گروه نمایشی بسیار سخت و سنگین است؛ اما در روند اجراهای نمایش «دکتر نون...» خللی وارد نخواهد شد و این نمایش بدون توقف با حضور بازیگر جایگزین در راستای تکریم و پاسخ‌گویی به مخاطبانی که بلیت اجرای این نمایش را پیش از این پیش‌خرید کرده بودند به صحنه خواهد رفت.
 
به گزارش ایرنا، نمایش «دکتر نون زنش را بیشتر از مصدق دوست دارد»، بر اساس داستانی به همین نام از شهرام رحیمیان به کارگردانی هادی مرزبان از هفتم فروردین ماه (همزمان با رروز ملی هنرهای نمایشی) اجراهایش را در سالن اصلی مجموعه تئاترشهر آغاز کرده است.
 
نمایش «دکتر نون...»؛ بستری عاطفی و سیاسی دارد و در خلاصه داستان آن آمده: اسفندیار و ملک‌تاج از کودکی چنان به هم علاقه‌مند بودند که دقیقه‌ای از یکدیگر جدا نمی‌شدند شرایطی که در نهایت منجر به ازدواج آنها شد. حال در کودتای ۱۳۳۲ از اسفندیار (دکتر نون) که از یاران نزدیک و وفادار دکتر مصدق است، خواسته می‌شود مصاحبه‌ای ضد نخست وزیر انجام دهد که با مخالفت او مواجه می‌شود. اسفندیار به زندان می‌افتد او برای انجام مصاحبه به انواع شکنجه متوسل و هر بار با مقاومت دکتر نون رو برو می‌شود تا اینکه پای ملک‌تاج به میان می‌آید و جدال میان عشق و وفاداری به نخست وزیر آغاز می‌شود...
 
در این اثر نمایشی که همه روزه به جز شنبه‌ها ساعت ۱۹:۳۰ در سالن اصلی مجموعه تئاترشهر با مدت زمان ۹۵ دقیقه به استقبال مخاطبان می‌رود؛ حامد کمیلی، بهنام تشکر، شیوا مکی‌نیان، عارفه معماریان، زهره پرتوی، کامبیز امینی، علی خازنی، محمدرضا بختیاری، سامان تیرانداز، مرجان آقانوری و جمعی از هنرجویان و دانشجویان رشته تئاتر به عنوان بازیگر حضور دارند.
 
 
 
                            ",https://www.asriran.com/003Uk1
833156,۱۴۰۱/۰۱/۱۳,اجتماعی ,ادامه آموزش مجازی برای 3 گروه از دانش آموزان,علاوه بر مدارس، پیش‌دبستانی‌ها و آموزشگاه‌های خصوصی نیز حضوری خواهند بود.,"معاون وزارت آموزش و پرورش گفت:امروز در بیشتر کشورهای دنیا مدارس باز هستند، در اروپا و آمریکا، در آفریقا به جز لیبی و در آسیا به جز ایران، عربستان، هند و بنگلادش مدارس باز هستند.
به گزارش تسنیم، احمد محمود زاده رئیس سازمان مدارس غیردولتی وزارت آموزش و پرورش درباره بازگشایی مدارس از فردا یکشنبه 14 فروردین اظهار کرد: در دوران کرونا و با تعطیلی بیش از دوساله مدارس شاهد رشد آسیب‌های اجتماعی میان دانش‌آموزان بودیم همچنین رشد اجتماعی،  سلامت روان و تندرستی دانش آموزان دچار آسیب‌های بسیاری شد.
 
وی افزود: امروز در بیشتر کشورهای دنیا مدارس باز هستند، در اروپا و آمریکا، در آفریقا به جز لیبی و در آسیا به جز ایران، عربستان، هند و بنگلادش مدارس باز هستند.
 
محمودزاده بیان کرد: علاوه بر مدارس، پیش‌دبستانی‌ها و آموزشگاه‌های خصوصی نیز حضوری خواهند بود.
 
معاون وزارت آموزش و پرورش گفت: سه گروه از دانش‌آموزان اجازه حضور نیافتن در کلاس‌های حضوری را دارند، دانش‌آموزان  دارای بیماری زمینه‌ای، مبتلایان به کرونا یا دارای علائم می‌توانند آموزش‌ها را از شبکه شاد دنبال کنند البته این موقت است و همیشگی نخواهد بود.
 
وی درباره برگزاری کلاس‌های درس بدون رعایت فاصله‌گذاری اجتماعی مطرح کرد: دانش‌آموزان دوره متوسطه واکسیناسیون را انجام داده‌اند و نیازی به فاصله چند متری نیست از سوی دیگر هم‌اکنون هوا خوب است و می‌توانند پنجره کلاس‌های درس را باز کنند البته ضدعفونی محیط مدارس و استفاده از ماسک را هماهنگ کردیم.
 
محمودزاده درباره سرویس دانش آموزان گفت: انجمن اولیا و مربیان در حال هماهنگی برای سرویس مدارس است و طی روزهای آینده این اقدام اعمال خواهد شد.                           ",https://www.asriran.com/003Uk0
833155,۱۴۰۱/۰۱/۱۳,ورزشی,گزارش سان از هالک ایرانی؛ فورد را ناک اوت می‌کنم,او در یک کنفرانس مطبوعاتی گفت:« من برای این مبارزه بسیار هیجان زده هستم، هر چه داشته باشم در این مبارزه برای مردم کشورم خواهم گذاشت.,"سجاد غریبی، ملقب به هالک ایرانی از کسانی که او را به دوپینگ و ساختن هیکل دروغین و فوتوشاپ شده متهم کرده‌اند، انتقاد کرد. او وعده ناک اوت کردن فورد را هم داد.
به گزارش ""ورزش سه""، سجاد غریبی یک ورزشکار ناشناخته در ایران بود، ولی حالا به اندازه معروف‌ترین ورزشکاران فالوور دارد. او مدعی است قهرمان پاورلیفتینگ استان بوشهر شده، اما در سال ۱۳۹۰ به دلیل مصدومیت مجبور شده این رشته را کنار بگذارد. سجاد غریبی به‌خاطر فیزیک عجیب و غریب و شباهتش به هالک، ابرقهرمان کتاب‌های مصور آمریکایی، به شهرتی ناگهانی دست یافته است.
 
 ویدیوی منتشر شده ماه پیش از رویارویی او با مارتین فورد توجه بسیاری را به فیزیک بدنی او جلب کرده است. دیدار رسمی این دو نفر قرار است 30 آوریل در سالن ""O ۲"" لندن برگزار شود، اما این دو چندی پیش در دوبی برای اولین بار رو در روی یکدیگر قرار گرفتند. 
نکته عجیب تقابل تفاوت قد قابل توجه بین سجاد غریبی و مارتین فورد بود که توجه بسیاری را جلب کرده است. علی‌رغم داشتن لقب هالک ایرانی، این ورزشکار به شکل واضحی از رقیب خود کوتاه قامت‌تر بود و به نظر می‌رسد که این موضوع در رقابت امروز برای او دردسرساز شود. انتشار این تصاویر باعث شده که بسیاری از کاربران نیز به این موضوع توجه کنند و حتی ادعا کنند که تصاویر منتشر شده از این ورزشکار پیش از این فتوشاپ بوده یا با تکنیک‌های خاصی فیلمبرداری و تصویربرداری شده است.
 
نشریه سان گزارشی در مورد هالک ایرانی منتشر کرده و نوشته است: غریبی متهم به مصرف داروهای تقویت کننده برای به دست آوردن هیکل عظیم خود است، اما حاضر است برای اثبات اینکه هرگز مواد ممنوعه مصرف نکرده است، آزمایش خون انجام دهد.
 
غریبی در این‌رابطه گفت:« آماده آزمایش خون هستم تا ثابت کنم هرگز استروئید مصرف نکرده‌ام.»
 
وقتی از او خواسته شد به ادعای جعلی بودن هیکلش در شبکه‌های اجتماعی پاسخ دهد، گفت: «ببینید، آن‌هایی که من را در اینستاگرام دنبال می‌کنند، از قدیم مرا می‌شناسند. آنها ویدیوهای لایو من و ویدیوهایی را که پست کرده بودم تماشا کرده‌اند و زمانی که من به‌تازگی به اینستاگرام ملحق شده بودم و وزنم خیلی بیشتر بود، من را دیده‌اند. در آن زمان 120 هزار تا 200هزار دنبال کننده داشتم.
 
اگر از فالوورهای من در مورد نحوه کاهش وزنم بپرسید، آنها می‌گویند که کم کم این کار را انجام داده‌ام. من در سال 2019 در رده فوق سنگین بودم. بعد از شروع همه‌گیری کرونا در سال 2020 و پس از تعطیلی سالن‌های ورزشی، کم کم وزنم را کاهش دادم؛ اما سوال اینجاست که چرا عکس‌های سال 2017 را با عکس‌های اخیر مقایسه می‌کنند؟ برخی مطبوعات شایعه ساز می‌آیند و چنین مقایسه‌هایی را انجام می‌دهند، در حالی که من برخی فیلم‌ها و ویدیوهای قدیمی را پست کردم که قابل فتوشاپ نیستند. همچنین برخی از ویدیوهای زنده من در یوتیوب موجود است، آنها غیرقابل انکار هستند! من لباس‌هایی به اندازه XXXXXXXL می‌پوشم.
زمانی که وزنم بیشتر بود، آن لباس‌ها برایم تنگ به نظر می‌رسید.»
 
غریبی برای جدال خود با فورد، تمرین معمول ‌در بلند کردن اجسام سنگین را کنار گذاشت تا جلسات طاقت فرسای بوکس را اجرا کند. او مطمئن است که تمام کار سخت او نتیجه خواهد داد.
 
او در یک کنفرانس مطبوعاتی گفت:« من برای این مبارزه بسیار هیجان زده هستم، هر چه داشته باشم در این مبارزه برای مردم کشورم خواهم گذاشت.
استقامت و ضربان قلب من هر دو بهبود یافته است و آماده رویارویی هستم. این شب بسیار سختی برای مارتین خواهد بود. من معتقدم که مارتین فک بسیار ضعیفی دارد‌. در کنار این واقعیت که من مشت بسیار قدرتمندی دارم، معتقدم که او را ناک اوت خواهم کرد.»
                            ",https://www.asriran.com/003Ujz
833153,۱۴۰۱/۰۱/۱۳,اجتماعی ,"تصاویر جالب از ""سیزده به در"" سال ۱۴۰۱ تهران (عکس)",در آخرین روز تعطیلات نوروز مردم تهران مانند سایر شهرها با حضور در طبیعت و پارک‌ها روز سیزده بدر یا طبیعت را در کنار خانواده سپری کردند. عکس های زیر از ایرنا هستند.,,https://www.asriran.com/003Ujx
833152,۱۴۰۱/۰۱/۱۳,سیاسی,پناهیان: برخی‌ها، ولایتمداری را با سبک خلافت خلیفه دوم اشتباه گرفته‌اند / برخی دانشگاه‌ها در دهه ۸۰ به سمت ضد ولایت فقیه پیش می‌رفتند,اکنون دولت جدید عدالت‌خواه است و دوندگی و تلاش فراوانی برای خدمت به مردم دارد اما این کافی نیست چرا که رهبر معظم انقلاب تاکید دارند مردم بیشتر دیده شوند.,"پناهیان گفت: ولایت یعنی به صحنه آوردن مردم و هیچگاه برای این کار نباید طغیان کرده و از ابزار قدرت برای قلع و قمع کردن آرا استفاده کرد بلکه باید به مردم شخصیت داد.
 
به گزارش ایرنا، حجت‌الاسلام علیرضا پناهیان جمعه شب در آیینی با عنوان تبیین پیام تسلیت رهبر معظم انقلاب درباره رحلت حجت‌الاسلام سید محسن شفیعی در حرم علی‌ ابن مهزیار اهوازی بیان کرد: اکنون دولت، مجلس و قوه قضاییه تابع امر رهبر معظم انقلاب هستند و رهبر معظم انقلاب در دی پارسال فرمودند دولت باید مردم را بیشتر در امور کشور مشارکت دهد.
 
او گفت: اکنون دولت جدید عدالت‌خواه است و دوندگی و تلاش فراوانی برای خدمت به مردم دارد اما این کافی نیست چرا که رهبر معظم انقلاب تاکید دارند مردم بیشتر دیده شوند.
 
وی افزود: ولایت یعنی به صحنه آوردن مردم و هیچگاه برای این کار نباید طغیان کرده و از ابزار قدرت برای قلع و قمع کردن آرا استفاده کرد بلکه باید به مردم شخصیت داد.
 
پناهیان بیان کرد: اگر در مسجدی و محلی ولایت‌مداران در مسیر ولایت به جوانان شخصیت ندهند همه تلاش‌ها بیهوده بوده و این جوانان به مسیر نادرست می‌روند؛ برخی‌ها ولایتمداری را با سبک خلافت خلیفه دوم اشتباه گرفته‌اند.
 
وی گفت: رهبر معظم انقلاب همواره در سخنان خود تاکید دارند که مردم سالاری دینی تحقق یافته و راه افزایش مشارکت مردم بیشتر شود تا دیکتاتورسازی نشود.
 
 پناهیان گفت: برخی دانشگاه‌ها در دهه ۸۰ به سمت ضد ولایت فقیه پیش می‌رفتند، اما سید محسن شفیعی با صبر و بردباری کاری کرد که دانشگاه‌های اهواز هیچ شعاری علیه ولایت و نظام سر ندهند چرا که معنی ولایت مداری را در ایشان دیده بودند.
 
                            ",https://www.asriran.com/003Ujw
833151,۱۴۰۱/۰۱/۱۳,اجتماعی ,استهلال ماه رمضان توسط روحانیون قم (+عکس),استهلال ماه رمضان شامگاه جمعه با حضور جمعی از طلاب در قم برگزار شد. عکس: محمد وحدتی . صداوسیما,,https://www.asriran.com/003Ujv
833150,۱۴۰۱/۰۱/۱۳,اقتصادی,درخواست کمک دولت هلند از شهروندانش / مصرف کمتر گاز برای کاهش وابستگی به روسیه,در همین راستا دولت هلند اعلام کرده است که دمای شوفاژ ساختمان‌های دولتی از این پس به جای ۲۱ درجه سانتیگراد بر روی ۱۹ درجه تنظیم خواهد شد.,"دولت هلند کارزاری برای تشویق شهروندان به کاهش مصرف انرژی به راه انداخته است. هدف از این کارزار دولتی کاهش وابستگی هلند به واردات گاز از روسیه است.
 
به گزارش یورونیوز، مقامات هلند در این کارزار از شهروندان می‌خواهند که برای استحمام و گرمایش در زمستان از گاز کمتری استفاده کنند. 
 
 در همین راستا دولت هلند اعلام کرده است که دمای شوفاژ ساختمان‌های دولتی از این پس به جای ۲۱ درجه سانتیگراد بر روی ۱۹ درجه تنظیم خواهد شد.
 
  دولت هلند همچنین در نظر دارد از پس میزان استفاده از کولر در دوران موج‌های گرمای تابستان را کاهش دهد/ یورونیوز
                            ",https://www.asriran.com/003Uju
833148,۱۴۰۱/۰۱/۱۳,اجتماعی ,آموزش‌و‌پرورش: برای امتحان مدارس حذفیاتی از کتاب درسی نداریم,با توجه به اینکه دانش‌آموزان باید ماسک بزنند و زمان چند ساعته را در مدرسه باشند، پیشنهاد ما این است که مدارس نسبت به حال دانش‌آموزان روزه‌دار مراعات کنند و زمان هر کلاس درس بیش از یک ساعت نباشد.,"سخنگوی آموزش‌و‌پرورش گفت: برای امتحان مدارس حذفیاتی از کتاب درسی نداریم.
وی افزود: همه دانش‌آموزان باید ۵ روز هفته به مدرسه بروند؛ به استثنای ۳ دسته دانش‌آموز که مبتلا به کرونا هستند، یا علائم ابتلا به کرونا را دارند یا مبتلا به بیماری زمینه‌ای هستند. این ۳ گروه از دانش‌آموزان می‌توانند از بستر «شاد» آموزش‌ها را دنبال کنند.
او تاکید کرد: با توجه به اینکه دانش‌آموزان باید ماسک بزنند و زمان چند ساعته را در مدرسه باشند، پیشنهاد ما این است که مدارس نسبت به حال دانش‌آموزان روزه‌دار مراعات کنند و زمان هر کلاس درس بیش از یک ساعت نباشد.
همچنین برای دروس پایه دوازدهم که به‌صورت نهایی و هماهنگ کشوری برگزار می‌شود و همچنین سایر پایه‌ها، حذفیات کتاب درسی را نداریم.                           ",https://www.asriran.com/003Ujs
833147,۱۴۰۱/۰۱/۱۳,سیاسی,سید حسن خمینی در خانه مدیر فقید روزنامه آرمان ملی برای ادای تسلیت,حسین عبداللهی مدیر مسؤول روزنامه آرمان ملی چندی قبل درگذشت.,در پی درگذشت ناگهانی حسین عبداللهی مدیر مسؤول روزنامه آرمان ملی، سید حسن خمینی با حضور در منزل او هم دردی خود با خانواده فعال فقید رسانه ای را ابراز داشت.                           ,https://www.asriran.com/003Ujr
833146,۱۴۰۱/۰۱/۱۳,اجتماعی ,ترافیک سنگین در جاده چالوس، هراز و فشم,به نظر می‌رسد در ساعات باقیمانده از تعطیلات نوروزی این ترافیک سنگین‌تر خواهد شد.,"ایسنا نوشت: براساس آخرین گزارشهای رسمی منتشرشده هم اکنون در محورهای شمالی از جمله چالوس و هراز و جاده فشم به تهران ترافیک سنگینی وجود دارد.
به نظر می‌رسد در ساعات باقیمانده از تعطیلات نوروزی این ترافیک سنگین‌تر خواهد شد.                           ",https://www.asriran.com/003Ujq
833144,۱۴۰۱/۰۱/۱۳,ورزشی,کریم انصاری فرد: وعده صعود ندهید / هیچ جای فوتبال ما شبیه انگلیس نیست,با حلوا حلوا گفتن دهان شیرین نمی شود.,"کریم انصاری فرد فوتبالیست ملی پوش ایرانی در مورد شرایط ایران در جام جهانی با انتشار متنی در اینستاگرام درخواست کرد وعده صعود ندهند.

                            ",https://www.asriran.com/003Ujo
833145,۱۴۰۱/۰۱/۱۳,اجتماعی ,پیامک های جالب تبریک حلول ماه رمضان,,"خدایا شکرت که عمری دادی تا باز هم به مهمانی ات دعوت شویمفرارسیدن ضیافت رمضان مبارک***ما را به دعا کاش نسازند فراموش
رندان سحرخیز که صاحب نفسانند...
فرا رسیدن ماه مبارک رمضان بر شما مبارک***ساحل دلت را به خدا بسپار، خودش قشنگ‌ترین قایق را برایت می‌فرستد.
ماه بخشش گناهان بر شما مبارک***
باز امشب حق صدایم کرده است
وارد مهمان سرایم کرده است
با همه نقصی که در من بوده است
باز هم او دعوتم بنموده است
 ماه ضیافت الهی مبارک باد***
آغاز یک ماه بندگی
یک ماه دلدادگی
یک ماه نور و روشنایی
یک ماه صفا و برکت
 مبارک باد
***

رمضان ماهى است كه
ابتدايش رحمت
و  ميانه ‏اش مغفرت
و  پايانش اجابت است

مقدمش گلباران***
ماه رمضان آمد و تمرین صبوری
هنگام دعای سحر و رزق سحوری
برخیز که از قافله راز نمانیم
حیف است نیابیم در این جمع حضوری
***
آمد رمضان و مقدمش بوسیدم
در رهگذرش طبق طبق گل چیدم
من با چه زبان شکر بگویم که به چشم
یک بار دگر ماه خدا را دیدم
حلول ماه رمضان مبارک***
ماه برکت زِ آسمان می آید
صوت خوش قرآن و اذان می آید
تبریک به مؤمنینِ عاشق پیشه
تبریک، بهار رمضان می آید

                            ",https://www.asriran.com/003Ujp
833143,۱۴۰۱/۰۱/۱۳,ورزشی,پیروزی قاطع بایرن/ادامه ناکامی آزمون در گلزنی برای لورکوزن,سردار آزمون در دقیقه ۶۵ وارد میدان شد اما نتوانست در روند بازی تاثیر داشته باشد و بازهم در گلزنی ناکام بود.,"بایرن مونیخ در هفته بیست و هشتم رقابت‌های بوندسلیگا با نتیجه قاطع چهار بر یک برابر فرایبورگ به پیروزی دست پیدا کرد. لورکوزن هم با حضور آزمون هرتابرلین را شکست داد.
به گزارش ایسنا، بایرن مونیخ در هفته بیست و هشتم رقابت‌های بوندسلیگا مهمان فرایبورگ بود.
بایرن کار راحتی در این بازی داشت و توانست با نتیجه چهار بر یک به پیروزی دست پیدا کند.
برای بایرن در این بازی گورتسکا، گنابری،کومان و سابیتزر گلزنی کردند.
لورکوزن هم با نتیجه دو بر یک برابر هرتابرلین پیروز شد.
سردار آزمون در دقیقه ۶۵ وارد میدان شد اما نتوانست در روند بازی تاثیر داشته باشد و بازهم در گلزنی ناکام بود.
                             ",https://www.asriran.com/003Ujn
833070,۱۴۰۱/۰۱/۱۳,عمومی,چند شیء در این تصویر می بینید؟ (تست چالش چشم),چشم و مغزتان را به چالش بکشید.,".
.
.
.
.
.
.
.
.
.
.
.
.
.
.
.
.
.
.
.
.همه شان را پیدا کردید؟ در چند ثانیه؟                           ",https://www.asriran.com/003Uic
833140,۱۴۰۱/۰۱/۱۳,بین الملل,پیروزی تاریخی کارگران آمازون برای تأسیس نخستین سندیکا,از همین رو آمازون اعلام کرده است که اگرچه از شکست در استتن آیلند سرخورده شده اما در حال بررسی گام‌های بعدی خود است.,"کارگران شرکت آمازون در «استتن آیلند» نیویورک (آمریکا) با رأی به تشکیل اتحادیه کارگری، نخستین قدم در سازمان‌دهی یک تشکل صنفی را در این غول فن‌آوری برداشتند.
به گزارش یورونیوز، در این رأی‌گیری که روز جمعه اول آوریل انجام شد، ۲ هزار و ۶۵۴ کارگر که حدود ۵۵ درصد از کارگران انبار شرکت آمازون در استتن آیلند را تشکیل می‌دادند، به تشکیل نخستین اتحادیه کارگری در این شرکت رأی مثبت دادند.
بر اساس گزارش‌ هیات ملی روابط کارگری آمریکا، ۲ هزار و ۱۳۱ کارگر یعنی ۴۵ درصد کارگران این واحد به پیوستن به اتحادیه کارگری رأی منفی دادند.
البته مدیریت آمازون تلاش کرد تا نتایج این رأی‌گیری را به چالش بکشد اما در نهایت نتوانست تغییری در آن ایجاد کند.
برخی تحلیلگران بر این نظرند که پیروزی کارگران شرکت آمازون برای تأسیس نخستین اتحادیه کارگری در آمریکا، نقطه عطفی برای کارگرانی است که از رویه کار کردن در این شرکت شکایت دارند.
از همین رو آمازون اعلام کرده است که اگرچه از شکست در استتن آیلند سرخورده شده اما در حال بررسی گام‌های بعدی خود است.
این شرکت، ناظران انتخابات کارگری از جمله هیات ملی روابط کارگری آمریکا را به تأثیرگذاری بر رأی‌گیری متهم کرد.                           ",https://www.asriran.com/003Ujk
833139,۱۴۰۱/۰۱/۱۳,اجتماعی ,جاده چالوس یک طرفه شد,این محدودیت از مسیر جنوب به شمال  از میدان امیرکبیر کرج  اعمال شده است.,"رییس پلیس راه البرز اعلام کرد: تردد وسایل نقلیه از جنوب به شمال در جاده کرج - چالوس در محدوده این استان ممنوع شد.
 
سرهنگ « رضا گودرزی »  روز شنبه در گفت و گو با خبرنگار ایرنا اظهار داشت:‌ این محدودیت از مسیر جنوب به شمال  از میدان امیرکبیر کرج  اعمال شده است.
 
وی اضافه کرد: این ممنوعیت تردد به دلیل تخلیه بار ترافیکی سنگین  از شمال به جنوب  صورت گرفته است.
 
گودرزی خاطرنشان کرد: اکنون ترافیک در جاده کرج - چالوس در مسیر شمال به جنوب سنگین است .
 
وی از رانندگان خواست با توجه به شرایط ترافیکی با ماموران پلیس راه همکاری داشته باشند.
 
وی گفت:  ماموران پلیس راه برای پیشگیری از حوادث احتمالی و روان سازی ترافیک در جاده های  استان البرز مستقر شده اند.
 
استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.
 
 
 
                            ",https://www.asriran.com/003Ujj
833138,۱۴۰۱/۰۱/۱۳,ورزشی,مدافع پرتغالی در راه تراکتور,فریرا سابقه بازی در تیم‌های پایه پورتو، پورتو ب، زولته وارخم در لیگ بلژیک، اونیائو پرتغال، یونیورسیتاتیا کرایووا در لیگ برتر رومانی و ام‌تی‌کی بوداپست در لیگ برتر مجارستان را در کارنامه دارد.,"یک مدافع پرتغالی برای انجام مذاکره نهایی با تراکتور به تبریز سفر خواهد کرد.
 
به گزارش ایسنا و به نقل از تراکتور، تیاگو فریرا مدافع ۲۸ ساله اهل پرتغال است که توافق ابتدایی با او صورت گرفته است و این بازیکن برای انجام مذاکرات نهایی و پشت سر گذاشتن تست‌های پزشکی در تبریز حضور می‌یابد.
 
فریرا سابقه بازی در تیم‌های پایه پورتو، پورتو ب، زولته وارخم در لیگ بلژیک، اونیائو پرتغال، یونیورسیتاتیا کرایووا در لیگ برتر رومانی و ام‌تی‌کی بوداپست در لیگ برتر مجارستان را در کارنامه دارد.
 
این بازیکن سال‌ها در تیم‌های ملی پایه پرتغال بازی کرده و چهار گل نیز به ثمر رسانده است.
 
تیاگو فریرا هم اکنون بازیکن آزاد بوده و می‌تواند به عنوان بازیکن آزاد به تراکتور بپیوندد.                           ",https://www.asriran.com/003Uji
833137,۱۴۰۱/۰۱/۱۳,اجتماعی ,واژگونی قایق گردشگری در خرمشهر / مرگ 4 نفر,این قایق به دلیل سوار کردن بیش از ظرفیت و خارج از محدوده تعیین شده، وسط رودخانه واژگون شد و سرنشینان به آب افتادند که هشت نفر از آنها توسط امدادگران و اهالی محل از آب خارج شدند و چهار نفر دیگر غرق شدند.,"معاون عملیات آتش نشانی خرمشهر گفت: یک قایق گردشگری در رودخانه کارون محدوده حفار غربی خرمشهر با ۱۲ سرنشین غرق شد که تاکنون جسد سه نفر از آب خارج شده است.
 
منوچهر تبریزی روز شنبه در گفت و گو با خبرنگار ایرنا بیان کرد: ساعت ۱۵ امروز غرق‌شدن قایق حامل ۱۲ نفر از گردشگران در رودخانه کارون در محدوده حفار غربی نزدیک پل یادگار امام اطلاع داده شد و بلافاصله ماموران امداد و نجات آتش نشانی خرمشهر به محل اعزام شدند.
 
وی افزود: این قایق به دلیل سوار کردن بیش از ظرفیت و خارج از محدوده تعیین شده، وسط رودخانه واژگون شد و سرنشینان به آب افتادند که هشت نفر از آنها توسط امدادگران و اهالی محل از آب خارج شدند و چهار نفر دیگر غرق شدند.
 
تبریزی با بیان اینکه ۲ نفر از نجات یافتگان به بیمارستان منتقل شدند گفت: جسد سه نفر از غرق شدگان توسط امدادگران از آب خارج شدند و یک نفر مفقود شده است.
 
وی ادامه داد: سه نفر غرق شده یک دختر بچه و ۲ پسر در سن هشت تا ۱۲ سال هستند و یک مرد مفقود شده ۳۰ سال سن دارد که تلاش برای پیدا کردن وی ادامه دارد.
 
جمعه شب نیز برخورد ۲ قایق موتوری در خرمشهر با ۱۳ گردشگر نوروزی حادثه آفرید که خوشبختانه تلفاتی نداشت و با حضور به موقع ماموران امدادی برخی از آنها که درون آب افتاده بودند نجات یافتند.
 
خرمشهر یکی از مناطق گردشگری در ایام تعطیلات نوروز است و هزاران نفر از اعضای کاروان های راهیان نور و گردشگران به این شهر سفر می‌کنند.                           ",https://www.asriran.com/003Ujh
833127,۱۴۰۱/۰۱/۱۳,اجتماعی ,تیمسار منصور ستاری؛ از کنترل رادار در آمریکا و طراحی جنگنده در ایران تا شهادت در سقوط مرموز,کاسبان تحریم در آن دوران از این که می دیدند او به جای معامله با آنها، به نوآوری و تولید روی آورده، بسیار خشمگین بودند و علیه او در دادستانی و ارتش و مجلس پرونده سازی می کردند.,"عصر ایران - شهید منصور ستاری، از چهره های پر فروغ ارتش ایران است که هرگز فراموش نخواهد شد. او در سال هایی که فرماندهی نیروی هوایی ارتش جمهوری اسلامی ایرات را بر عهده داشت، فراتر از یک فرمانده عمل کرد و صنعت هوایی ایران را در عرصه نظامی شکل داد.بی شک، بسیاری از دستاوردهای امروز ایران در عرصه هوا و فضا، مستقیم یا غیرمستقیم، به رویکردهای علمی و تلاش های عملی او در آن سال ها بر می گردد. او به معنای واقعی کلمه، یک ""نخبه علمی"" بود.منصور ستاری در ۲۹ اردیبهشت ۱۳۲۷ در روستای ولی آباد ورامین به دنیا آمد. در 19 سالگی وارد دانشکده افسری شد و در سال 1350 به آمریکا اعزام شد تا دوره کنترل رادار را بگذراند.
او بعد از بازگشت به کشور، به عنوان افسر کنترل شکاری در نیروی هوایی مشغول به خدمت شد. سپس در سال 1354 وارد تحصیل در رشته برق و الکترونیک شد.
با آغاز جنگ عراق علیه ایران، تمام توان علمی و عملیاتی خود را صرف ارتقاء سیستم های نیروی هوایی کرد. طرح ها و ابتکارات او، این خودباوری را در پرسنل نیروی هوایی ارتش تقویت کرد که می توان با دانش و تجربه داخلی هم کارهای بزرگی را رقم زد. عملیاتی کردن هواپیماهای زمینگیر شده در دوران جنگ، از بزرگ ترین دغدغه های و خدمات او در 8 سال دفاع مقدس بود.وی در عین حال که یک افسر ارشد و یک نخبه علمی بود، بسیار متواضع و مردم دوست نیز بود به گونه ای که در عملیات خیبر بعد از مواجهه با حمله شیمیایی عراقی ها، ماسک خود را به یک راننده لودر داد و خود درگیر عوارض آن حمله شیمیایی شد و تا آخر عمر، حس بویایی اش را از دست داد.
منصور ستاری در سال ۱۳۶۲ به سمت معاون عملیات فرماندهی پدافند نیروی هوایی منصوب شد و دو سال بعد معاون طرح و برنامه نیروی هوایی شد.
او چنان شایستگی و لیاقتی از خود نشان داد که در سال 1365 با درجه سرهنگی، فرماندهی نیروی هوایی ارتش را عهده دار شد و تا هنگام شهادت عهده دار این مسئولیت بود.حفاظت هوایی از نفتکش های ایرانی و تاسیسات نفتی کشورمان در دوران دفاع مقدس که به ""جنگ نفتکش ها"" معروف بود، از مهم ترین و ملی ترین اقدامات او بود. یکی از طرح های او ""هواپیمای جنگی آذرخش"" بود که در زمان حیاتش کلید خورد ولی بعد از شهادتش به بهره برداری رسید. او در دوران خدمت خود، مورد حسد و کینه افراد و جربان هایی بود که اقدامات او را در تضاد با منافع خود می دانستند. پرونده سازی علیه او در دادستانی ، ارتش و حتی مجلس شورای اسلامی، از اقدامات این جریان علیه او بود. کاسبان تحریم در آن دوران از این که می دیدند او به جای معامله با آنها و تامین منافع شان، به نوآوری و تولید روی آورده، بسیار خشمگین بودند و از هیچ اقدامی علیه این امیر ارتش ایران فروگذار نمی کردند.
آذرخش و تسلیحات اش
برخی از اقدامات مهم و بنیادین شهید ستاری:

تأسیس دانشکده پرواز (خلبانی) که اولین سری دانشجویان خلبانی در مهرماه سال ۱۳۶۷ وارد دانشکده پرواز شدند.
تأسیس دانشگاه هوافضا با ۸ گرایش تحصیلی
 راه اندازی تأسیسات و امکانات جدید تعمیر و نگهداری در قالب پروژه اوج.
تأسیس دانشکده پرستاری و راه اندازی مرکز تحقیقات و آموزش پزشکی (پاتولوژی) نیروی هوایی.
ایجاد هنرستان کارودانش ـ فنی و حرفه ای درمرکز آموزشهای هوایی و اجرای برنامه های آموزش و پرورش برای افرادی که حداکثر با سن شانزده سال به استخدام نهاجا درآمده بودند تا بتوانند همانند دانش آموزان دبیرستان به تحصیل بپردازند و دیپلم رسمی کشور به آنها اعطا شود.
ایجاد شبکه دیده بانی به منظور تقویت سیستم پدافندی کشور ـ ایجاد شبکه دیده بانی بصری ـ ایجاد موانع هوایی بر فراز دره ها، گذرگاهها و ارتفاعات و...

شهید ستاری که دارای تحصیلات فنی بود، در اواخر زندگی خود خوردویی را طراحی و یک نمونه از آن را به صورت دست ساز تولید کرد تا به صنعت خودروسازی کشور ثابت کند که می توان به جای تولید مکرر و بی کیفیت یک محصول، خودروهای جدید نیز ساخت و به مردم عرضه کرد. بعد از شهادت وی، نام این خودرو را که تنها یک نمونه از آن ساخته شد، ""شمس"" گذاشتند که حروف اول ""شهید منصور ستاری"" بود. آن خودرو در دوره خود، خودرویی پیشرو تر از محصولات داخلی به حساب می آمد و البته هرگز تولد انبوه نشد و خودروسازی های داخلی همچنان به تولیدات کم کیفیت خود ادامه دادند.
سقوط مرموز هواپیما و شهادت  در ۱۵ دی ۱۳۷۳ تیمسار""منصور ستاری"" برای شرکت در مراسم فارغ التحصیلی دانشجویان دوره خلبانی به پایگاه هوایی شهید بابایی اصفهان رفت ولی در مسیر بازگشت به تهران هواپیمای حامل وی دچار سانحه شد.سید مهدی دزفولی، مستندساز که فیلم ""معمای c130"" او معروف است، در این باره می نویسد: دی ماه ۱۳۷۳، هواپیمای حامل فرماندهان نیرو هوایی ارتش در نزدیکی فرودگاه اصفهان ناگهان سقوط می‌کند. در این پرواز تیمسار ستاری فرمانده نیرو هوایی، سرتیپ اردستانی معاون عملیات نیروی هوایی ‏خلبان یاسینی معاون هماهنگ‌کننده و رئیس ستاد نیروی هوایی ارتش و چندین نفر دیگر از اعضای نیرو هوایی شهید می‌شوند.
هواپیمای آنها بلافاصله پس از بلند شدن از فرودگاه اصفهان با بروز مشکل نامشخص مواجه می شود و در آخرین تماس با برج مراقبت اعلام می کنند که در حال بازگشت به سمت فرودگاه‌اند.
‏ناگهان تماس آن‌ها قطع می شود و در فاصله ۶۴ کیلومتری فرودگاه در جاده نایین-یزد سقوط می‌کنند و تمام سرنشینان آن شهید می‌شوند. برخی منابع و شایعات خبر از لغو شدن ماموریت پروازی آن‌ها در آخرین لحظات قبل از پرواز به تهران می‌دهند که هرگز این خبر به آن‌ها نمی‌رسد!‏اتفاقات روز سقوط هواپیما با ابهامات بسیاری همراه می‌شود که هیچگاه هم ابهام زدایی نمی‌شود."" ادامه حیات ستاری می توانست، به ارتقاء تاریخی نیروی هوایی ایران بینجامد چرا که فرماندهی نخبه بر سرکار بود که هم دانش روز را داشت، هم به معنای واقعی کلمه وطن دوست بوذ و هم بسیار کارآمد و پیگیر و قاطع. ... و فراز پایانی زندگی منصور ستاری از زبان همسرش (خانم حمیده پیاهور)وقتی داشت می رفت پرسید کی خونه است؟ گفتم: همه رفتند فقط سورنا خونه است. منصور رفت سورنا (پسرش) را که خواب بود بوسید و قتی از پله ها آمد پایین دیدم چشمانش قرمز شده و با دست به هم می مالد، متوجه شدم گریه کرده و بعد آمد سمت من؛ یک ساک کوچکی داشت، که وسایل شخصی اش را داخل آن می گذاشت، آن ساک و اسلحه اش را به من داد و گفت در جایی مطمئن بگذار... مراقب خودت و بچه ها باش خداحافظ. هر وقت تیمسار ماموریت می رفت من از زیر قرآن ردش می کردم؛ آن روز به قدری عجله داشت که حتی صبر نکرد که از زیر قرآن ردش کنم... ساعت 8 و نیم شب قرار بود منصور برگردد.
من برای شام سوپ و کتلت درست کرده بودم. هر چقدر منتظر ماندم نیامد. ساعت 2و نیم بود که با دفترفرماندهی تماس گرفتم پرسیدم تیمسار کی می آیند؟ گفتند یک مقدار تاخیر دارند.
 
ساعت 4 و نیم صبح بود، آن موقع دخترم تازه عقد کرده بود و آن شب خانه پدرشوهرش مانده بود که به من زنگ زد و گفت: مادر دو نفر آمده اند منزل پدر شوهرم و عباس( داماد شهید تیمسار ستاری) را با خودشان بردند. پرسیدم کجا؟ گفت: نمی دانم. هر چقدر تماس می گرفتیم جواب قانع کننده ای به ما  ندادند، تا اینکه تماس گرفتند و گفتند تیمسار هنگام پیاده شدن از هواپیما سرش به بال هواپیما اصابت کرده و زخمی شده و الان بیمارستان هستند شما حاضر شوید می آییم دنبالتان!
هنگام پیاده شدن از ماشین  وقتی خواستم  در را ببندم راننده به من گفت: حاج خانم بیمارستانی درکار نیست تیمسار شهید شده و در آن لحظه دیگر متوجه نشدم چه شد.
 
دامادم که برای تحویل گرفتن تیمسار رفته بود، دیده بود که به جز تیمسار 12یا13 شهید دیگر هم هست. ساعت 11 و نیم صبح بود که به طور رسمی از رادیو اعلام کردند تیسمار «منصور ستاری» فرمانده نیروی هوایی ارتش جمهوری اسلامی ایران به شهادت رسید. 
از آن موقع شب به هر طریقی که بود خودم را نگه داشتم ولی صبح دیگر طاقت نیاوردم که یک دفعه دیدم دختر کوچکم آمد جلو، با اینکه چشمانش قرمز شده بود؛ ولی گریه نکرد. چرا که من به بچه ها یاد داده بودم که هیچ کجا گریه نکنند و بیشتر بیان کنند.
خلاصه مرا در آغوش گرفت و با همان لحن بچگی اش به من گفت: مادرجان پدر به ما یاد داده که احساس کنیم گاه گاهی نیست، ما فکر می کنیم پدر یک ماموریت یک ماهه رفتند و اگر 6 ماه گذشت فکر می کنیم یک ماموریت 6 ماهه رفتند و اگر یکسال گذشت فکر می کنیم یک ماموریت یکساله رفتند.
 
برای ما مهم این است که شما خودتان را برای ما نگه دارید و به فکر خودتان باشید. و یک مثال قشنگی هم زد که مرا خیلی آرام کرد و گفت: مادر، تمام ما آدم ها مثل عروسک های خیمه شب بازی هستیم که نخش دست خداست و هر وقت بخواد می خندیم، هر وقت بخواد گریه می کنیم و همه ما مطیع اراده او هستیم. این بچه با این سن و سال کمش به قدری مرا آرام کرد و درس بزرگی به من داد که آن لحظه به خودم و به منصور مرحبا گفتم.
اینک، آن قهرمان ملی، در قطعه 29 بهشت زهرای تهران، آرمیده است. *صفحه اوقات شرعی (کلیک کنید)                           ",https://www.asriran.com/003UjX
