News_ID,Date,Subject,Title,Summary,Body,Short_link
835668,۱۴۰۱/۰۱/۲۸,فرهنگی/هنری,وزارت فرهنگ و ارشاد: تکذیب شایعه لغو کنسرت‌های موسیقی,معاون امور هنری وزارت فرهنگ و ارشاد اسلامی: مطابق رسم و سنت همه‌ساله کنسرت‌های موسیقی از نیمه ماه مبارک رمضان به‌سبب قرار گرفتن در ایام پرفیض شب‌های قدر تا عید سعید فطر هیچ زمانی شاهد برگزاری کنسرتی نخواهیم نبویم.,"معاون امور هنری وزارت فرهنگ و ارشاد اسلامی با تکذیب شایعه لغو کنسرت‌های موسیقی که در فضای مجازی منتشر شده است، گفت: عدم برگزاری کنسرت در نیمه دوم ماه رمضان به سبب ایام پرفیض قدر تا آستانه عید سعید فطر سنت همه ساله بوده است.
به‌ گزارش ایرنا، شامگاه ۲۸ فروردین ۱۴۰۱ مطلبی در فضای مجازی مبنی‌بر لغو تمامی کنسرت‌ها در کشور منتشر شد. در آن متن آمده بود که هیچ خواننده‌ای قبل از حذف آثارش از رادیو جوان و ملوبات اجازه برگزاری کنسرت در سال ۱۴۰۱ را نخواهد داشت.
محمود سالاری در گفت‌وگو با ایرنا محتوای آن توئیت در فضای مجازی را کذب محض دانست.
معاون امور هنری وزارت فرهنگ و ارشاد اسلامی تصریح کرد: مطابق رسم و سنت همه‌ساله کنسرت‌های موسیقی از نیمه ماه مبارک رمضان به‌سبب قرار گرفتن در ایام پرفیض شب‌های قدر تا عید سعید فطر هیچ زمانی شاهد برگزاری کنسرتی نخواهیم نبویم.
سالاری ادامه داد: مسلم است که به‌مناسبت عید سعید فطر و ایام بعد از آن بار دیگر روند اجرای کنسرت‌های موسیقی مطابق مجوزهای صادر شده ادامه خواهد داشت.
معاون امور هنری وزارت فرهنگ و ارشاد اسلامی با اشاره به اجرای کنسرت گروه ماکان بند طی شب گذشته (شنبه ۲۷ فروردین ماه) بر کذب بودن ادعای مطرح‌شده در فضای مجازی تاکید کرد.                           ",https://www.asriran.com/003VOW
835667,۱۴۰۱/۰۱/۲۸,سیاسی,قالیباف: وقتی خروج از برجام اتفاق افتاد حتی آب خوردنمان را هم به برجام گره زدیم/ فرصت خطا کردن نداریم/  فهرست بلندبالایی از مشکلات وجود دارد,امروز نیازمند جهاد تصمیم در مجلس و دولت هستیم تا بر مشکلات فائق آییم در غیر این صورت مشمول تذکر رهبری خواهیم شد. در مجلس کمر همت بستیم تا به دور از اختلافات تصمیم بگیریم و با رویکرد مشخص حرکت کنیم.,"رئیس مجلس شورای اسلامی تاکید کرد: تاخیر در تصمیم باعث تردید می‌شود و تردید موجب تغییر در تصمیم قبل خواهد شد بنابراین تاخیر و تردید و تغییر نباید دامن جبهه انقلاب را در تصمیمات شجاعانه بگیرد.
به گزارش ایرنا، محمدباقر قالیباف در نشست صمیمی نمایندگان مجلس با رئیس جمهور و اعضای هیات دولت، گفت: در روزهای اخیر رهبر معظم انقلاب نکات مهمی را در بعد اخلاقی و مسائل مهم توسعه بیان کردند. یکی از مهم ترین تذکراتی که ممکن است مشمول افراد حاضر در این جلسه شود این است که ممکن است در روز قیامت برای کارهای نکرده از ما سوال کنند، لذا هر لحظه غفلت ما ممکن است به عظمت اسلام و مسلمین یا رزق و روزی و عمر مردم و یا ثمره انقلاب اسلامی آسیب بزند.
رئیس مجلس شورای اسلامی افزود: ما نباید فرصت ها را از دست دهیم زیرا این فرصت ها قابل تکرار نیست. روزی در این کشور ۱۱۹ میلیارد دلار در سال درآمد داشتیم و در دوره ای هم به جهت تحریم ها برای ۱۰ میلیارد دلار درآمد در سال تلاش می کردیم امروزه می فهمیم که با ۱۱۹ میلیارد دلار چه کارها و اقداماتی می توانستیم بکنیم که نکردیم. ما باید توجه داشته باشیم که این اتفاقات تکرار شدنی نیستند.
وی در ادامه اظهار کرد: در دولت گذشته در دوره ای منتظر مذاکرات، احیای برجام و اجرای آن ماندیم، وقتی هم که خروج از برجام اتفاق افتاد ما مسائل مختلف حتی آب خوردنمان را هم به برجام گره زدیم. آن دوران باید برای ما درس عبرت شود و در کنار پیگیری مذاکرات و رفع تحریم ها که دغدغه ما است، مسائل کشور را بدون توجه به برجام دنبال کنیم.
رئیس قوه مقننه یادآور شد: مسائل مذکور سبب شده کوچک‌ترین بحثی در مذاکرات در نرخ ارز یا خودرو تاثیراتی ایجاد کند لذا برای پرهیز از تخلفات و اشتباهات گذشته و شرایطی که اقتصادمان را شرطی کرده بودند باید از تکرار مجدد آن ها جلوگیری کنیم و در واقع ما فرصت خطا کردن نداریم. مجموعه جبهه انقلاب که در مسند مسوولیت و قدرت قرار گرفته محکوم به موفقیت است بنابراین مجلس و دولت و قوه قضائیه مجزا از یکدیگر نیستند و ما یکپارچه هستیم و مردم از ما چنین انتظار دارند.
قالیباف تصریح کرد: ما باید برای ساخت ایران قوی تلاش کنیم لذا به تصمیمات مهم نیاز داریم در حقیقت مسائل ما روشن و راهکارها مشخص است. عوارض احتمالی هم وجود دارد. قطعا محاسنی هم در این زمینه وجود خواهد داشت، در چنین شرایطی تاخیر در تصمیم باعث تردید می شود و تردید موجب تغییر در تصمیم قبل خواهد شد بنابراین تاخیر و تردید و تغییر نباید دامن جبهه انقلاب را در تصمیمات شجاعانه بگیرد.
وی افزود: فهرست بلندبالایی از مشکلات وجود دارد و ما باید اولویت ها را مشخص کنیم و جسارت داشته باشیم و با درایت و همدلی به سمت هم افزایی حرکت کنیم.
رئیس مجلس شورای اسلامی یادآور شد: امروز نیازمند جهاد تصمیم در مجلس و دولت هستیم تا بر مشکلات فائق آییم در غیر این صورت مشمول تذکر رهبری خواهیم شد. جهاد تصمیم به این معنا است که پس از مشورت، کار کارشناسی و بحث و جدل جمع بندی کنیم و سپس با اراده و محکم کار را براساس جمع بندی صورت گرفته انجام دهیم و از تهدید داخلی و خارجی و جوسازی های رسانه ای احساس نگرانی نکنیم. ما باید کار را با اخلاص و طبق سنت های الهی آغاز کنیم.
قالیباف با بیان اینکه هرچه پیش روی ماست فرصت است، گفت: فرصت ها دو نوع هستند فرصت های باریسک و فرصت‌های بدون ریسک که در کارهای انقلابی مبتنی بر عقلانیت و باورهای دینی باید فرصت های با ریسک را انتخاب کنیم زیرا آن‌ها می توانند تحولات بزرگی را رقم زنند.
رئیس قوه مقننه با بیان اینکه جهاد تصمیم رمز تبدیل فرصت های با ریسک به تحولات بزرگ در کشور است، گفت: در سال ۱۴۰۱ در آستانه تنظیم برنامه هفتم توسعه هستیم لذا باید اجازه دهیم تصمیمات شجاعانه گرفته شود چرا که با تصمیم های بزرگ می توانیم جراحی های بزرگ و تحولات بزرگی را ایجاد کنیم. ما در مجلس برای رقم زدن این حرکت مهم کمر همت بستیم تا به دور از اختلافات تصمیم بگیریم و با رویکرد مشخص حرکت کنیم. اختلافات سلیقه ای طبیعی است و اختلافاتی که منافع مردم و قانون را در نظر نگیرد ناپسند خواهد بود.                           ",https://www.asriran.com/003VOV
835666,۱۴۰۱/۰۱/۲۸,علمی,ضربه خورشید به عطارد با یک موج پلاسما,موج پلاسما از یک لکه خورشیدی می‌آید که مناطقی در خارج از خورشید هستند که در آن میدان‌های مغناطیسی قدرتمند توسط جریان بارهای الکتریکی ایجاد می‌شوند و قبل از اینکه ناگهان به هم بخورند، به یکدیگر گره می‌خورند. انرژی حاصل از این فرآیند برخورد، به شکل انفجارهای تابشی به نام شراره‌های خورشیدی یا امواج پلاسما(CME) آزاد می‌شود.,"فعالیت خورشید بسیار سریع‌تر از آنچه دانشمندان پیش‌بینی می‌کردند، در حال افزایش است.
به گزارش ایسنا و به نقل از اسپیس، یک موج پلاسمایی غول‌پیکر که از خورشید پرتاب شد، روز سه‌شنبه ۱۲ آوریل به عطارد برخورد کرده است و احتمالاً موجب ایجاد یک طوفان ژئومغناطیسی و پاک کردن مواد از سطح این سیاره شده است.
این فوران قدرتمند که به عنوان ""خروج جرم از تاج خورشیدی""(CME) شناخته می‌شود، در غروب ۱۱ آوریل از سمت دور خورشید ساطع شده و کمتر از یک روز طول کشیده تا به نزدیک‌ترین سیاره به ستاره ما برخورد کند، جایی که ممکن است یک اتمسفر موقت ایجاد کرده باشد و حتی موادی به دُم دنباله‌مانند عطارد اضافه کرده باشد.
""خروج جرم از تاج خورشیدی"" فورانِ پر جرم از باد خورشیدی و افزایش میدان‌های مغناطیسی است که از تاج خورشید بیرون می‌آید و در فضا منتشر می‌شود. خروج جرم از تاج خورشیدی معمولاً با دیگر پدیده‌های خورشیدی مانند شراره خورشیدی همراه است. این پدیده از مناطق فعال خورشید مانند لکه‌های گروهی خورشید برمی‌خیزد. در بیشینه، روزانه سه بار فوران جرم از تاج خورشید در قالب باد خورشیدی در فضا منتشر می‌شود که سرعت مافوق صوت معادل ۲۵۰ تا ۷۰۰ کیلومتر بر ثانیه دارند و این مقدار در کمینه به یک خروج در هر پنج روز می‌رسد.
پژوهش‌های جدید می‌گویند، پدیده بازاتصال مغناطیسی مسئول به وجود آمدن CME و شراره خورشیدی است. هنگامی که این پدیده رخ می‌دهد اجرام به سوی زمین حرکت می‌کنند و امواج شوک به وجود می‌آورند که توان این امواج در مقیاس تراوات برابر با یک تریلیون وات است که باعث طوفان ژئومغناطیسی می‌شود و مغناطیس‌کره را تحت تأثیر قرار می‌دهد.
موج پلاسما از یک لکه خورشیدی می‌آید که مناطقی در خارج از خورشید هستند که در آن میدان‌های مغناطیسی قدرتمند توسط جریان بارهای الکتریکی ایجاد می‌شوند و قبل از اینکه ناگهان به هم بخورند، به یکدیگر گره می‌خورند. انرژی حاصل از این فرآیند برخورد، به شکل انفجارهای تابشی به نام شراره‌های خورشیدی یا امواج پلاسما(CME) آزاد می‌شود.
در سیاراتی مانند زمین که دارای میدان‌های مغناطیسی قوی هستند، امواج پلاسما جذب می‌شوند و طوفان‌های ژئومغناطیسی قوی ایجاد می‌کنند. در طول این طوفان‌ها، میدان مغناطیسی زمین کمی توسط امواج ذرات پرانرژی فشرده می‌شود که از خطوط میدان مغناطیسی نزدیک قطب‌ها می‌گذرد و مولکول‌های موجود در جو را به هم می‌زند و انرژی را به شکل نور آزاد می‌کند تا شفق‌های قطبی رنگارنگ در آسمان شب ایجاد شود.
حرکات این ذرات باردار الکتریکی می‌تواند میدان‌های مغناطیسی را به اندازه کافی قوی القا کند که ماهواره‌ها را فلج کند و حتی به زمین سقوط دهد و دانشمندان هشدار داده‌اند که این طوفان‌های ژئومغناطیسی حتی می‌توانند اینترنت را قطع کنند.
با این حال، عطارد بر خلاف زمین، میدان مغناطیسی خیلی قدرتمندی ندارد. این واقعیت همراه با نزدیکی آن به جهش‌های پلاسمایی خورشید به این معنی است که مدتی طولانی است که از هرگونه جو دائمی محروم شده است. اتم‌هایی که روی عطارد باقی می‌مانند دائماً در فضا پخش می‌شوند و دنباله‌ای مانند دنباله‌دارها را از مواد پرتاب‌شده در پشت این سیاره تشکیل می‌دهند.
اما باد خورشیدی که جریان ثابت ذرات باردار و هسته‌های عناصری مانند هلیوم، کربن، نیتروژن، نئون و منیزیم از خورشید است و امواج کشندی ذرات ناشی از CME دائماً مقادیر کمی از اتم‌ها را در لایه نازک جو عطارد دوباره پر می‌کنند و به آن نوسان می‌دهند.
پیش از این دانشمندان مطمئن نبودند که آیا میدان مغناطیسی عطارد به اندازه کافی قوی هست که بتواند طوفان‌های ژئومغناطیسی را ایجاد کند. با این حال، تحقیقات منتشر شده در دو مقاله در مجلات Nature Communications و Science China Technological Sciences در ماه فوریه ثابت کرد که میدان مغناطیسی این سیاره در واقع به اندازه کافی قوی است.
مقاله اول نشان داد که عطارد دارای یک جریان حلقوی است که یک جریان دوناتی شکل از ذرات باردار است که در اطراف یک خط میدانی بین قطب‌های این سیاره جریان دارند و مقاله دوم به این اشاره کرد که این جریان حلقه‌ای قادر به ایجاد طوفان‌های ژئومغناطیسی است.
""هوی ژانگ"" یکی از نویسندگان هر دو مطالعه و استاد فیزیک فضایی در مؤسسه ژئوفیزیک دانشگاه ""آلاسکا فیربنکس"" در بیانیه‌ای گفت: فرآیندها کاملاً شبیه به اینجا روی زمین هستند. تفاوت اصلی در اندازه سیاره است و عطارد میدان مغناطیسی ضعیف‌تری دارد و تقریباً هیچ جوی ندارد.
به گفته مرکز پیش‌بینی هوای فضایی سازمان ملی اقیانوسی و جوی آمریکا، فعالیت خورشید بسیار سریع‌تر از پیش‌بینی‌های رسمی گذشته افزایش یافته است. خورشید در یک چرخه ۱۱ ساله بین اوج و حضیض حرکت می‌کند، اما از آنجایی که مکانیسمی که این چرخه خورشیدی را به پیش می‌برد به خوبی شناخته نشده است، پیش‌بینی طول و قدرت دقیق آن برای دانشمندان چالش برانگیز است.                           ",https://www.asriran.com/003VOU
835665,۱۴۰۱/۰۱/۲۸,سیاسی,برگزاری دادگاه مهرشاد سهیلی در شعبه ویژه اطفال/ وکیل: موکلم اتهامات را تکذیب کرد,عناوین اتهامی موکلم «تحصیل مال نامشروع» و «غصب عنوان» و «جعل سند» بوده است. در دفاع از موکلم گفتم که هرگز و در هیچ جا عنوانی برای خود قائل نشده و اگر دیگران او را با عناوینی مانند فرمانده یاد کردند مشمول غصب عنوان نمی شود.,"وکیل مدافع مهرشاد سهیلی می‌گوید یک جلسه دادگاه برای رسیدگی به اتهامات «تحصیل مال نامشروع» و «غصب عنوان» و «جعل سند» موکلش برگزار شده است.
عبدالصمد خرمشاهی در گفت‌وگو با ایسنا در این باره اظهار کرد: دادگاه مهرشاد سهیلی روز ۲۰ فروردین در شعبه ۱۱۰ دادگاه کیفری دو استان قم برگزار شد و از آنجا که موکلم زیر ۱۸ سال است دادگاهش در شعبه ۱۱۰ دادگاه کیفری قم که ویژه اطفال هم است برگزار شد. موکلم اتهامات را تکذیب کرد و گفت که اقداماتش همواره خیر و در جهت کمک به فقرا بوده است.
وی ادامه داد: عناوین اتهامی موکلم «تحصیل مال نامشروع» و «غصب عنوان» و «جعل سند» بوده است. در دفاع از موکلم گفتم که هرگز و در هیچ جا عنوانی برای خود قائل نشده و اگر دیگران او را با عناوینی مانند فرمانده یاد کردند مشمول غصب عنوان نمی شود.
خرمشاهی گفت: ایرادات شکلی و ماهوی پرونده را در دفاع از موکلم عنوان کردم و با اعلام ختم رسیدگی، رای پرونده طی روزهای آتی صادر خواهد شد.
ذبیح الله خداییان سخنگوی قوه قضاییه ۱۹ بهمن سال گذشته در نشست خبری در پاسخ به سوالی درباره بازداشت مهرشاد سهیلی و اینکه اتهامات او چیست؟ گفت: این شخص هنوز تحت تعقیب دادسرای عمومی و انقلاب قم است و با اعطای نیابت قضایی نسبت به دستگیری او اقدام شد و اتهامات متعددی متوجه این شخص است و با صدورقرار تامین بدلیل عجز از تودیع وثیقه در بازداشت است و چند نفر هم بعنوان مطنون و مطلع دعوت شدند ولی به غیر این شخص هنوز کسی بازداشت نیست.                           ",https://www.asriran.com/003VOT
835664,۱۴۰۱/۰۱/۲۸,اجتماعی ,زلزله ۴.۴ ریشتری در بهاباد استان یزد,شهرستان بهاباد و بافق از مناطق زلزله خیز استان یزد است که هر ساله چندین زمین لرزه با درجه کمتر از ۳ درجه در این مناطق استان اتفاق می افتد.,"زمین لرزه ای به بزرگی ۴.۴ ریشتر یکشنبه شب بخش هایی از شهرستان بهاباد را در شمال شرقی استان یزد لرزاند.
به گزارش ایرنا، بر اساس اعلام مرکز لرزه‌نگاری موسسه ژئوفیزیک دانشگاه تهران این زمین لرزه در ساعت ۲۲:۲۴:۰۳ یکشنبه، ۲۸ فروردین ۱۴۰۱ در عمق هفت کیلومتر زمین اتفاق افتاده است و محل وقوع این زمین لرزه در فاصله‌ ۵۰ کیلومتری بهاباد، ۵۱ کیلومتری بافق و ۶۱ کیلومتری ساغند در استان یزد قرار دارد.
شهرستان بهاباد و بافق از مناطق زلزله خیز استان یزد است که هر ساله چندین زمین لرزه با درجه کمتر از ۳ درجه در این مناطق استان اتفاق می افتد.
اخبار تکمیلی در ارتباط با خسارات این زمین لرزه متعاقبا منتشر می شود.
مرکز شهرستان بهاباد در فاصله حدود ۲۰۰ کیلومتر مرکز استان یزد قرار دارد.                           ",https://www.asriran.com/003VOS
835663,۱۴۰۱/۰۱/۲۸,بین الملل,آیا جهان بدون منابع انرژی روسیه دوام می‌آورد؟,"اگر واقعیات عینی را در نظر بگیریم بله وابستگی انرژی دنیا به منابع انرژی روسیه زیاد است. نمونه زنده این مساله بحث ""اوپک پلاس"" است که در چهارچوب آن ""سازمان اوپک"" پذیرفته که روسیه نیز عضوی از این سازمان باشد.","به تازگی برخی اخبار حکایت از طرح جدید اروپایی‌ها جهت تامین نیاز‌های گازی خود از منطقه شمال آفریقا دارند. البته که ""ولادیمیر پوتین"" رئیس جمهور روسیه نیز در موضع گیری اعلام کرده که اساسا جهان نمی‌تواند خود را از وابستگی به منابع انرژی روسیه برهاند.
در این راستا، فرارو در گفتگو با ""سید محسن قمصری""، مدیر سابق بین‌الملل شرکت ملی نفت ایران و کارشناس مسائل انرژی سعی کرده به برخی از مهمترین پرسش‌ها در مورد موضوعات ذکر شده پاسخ دهد.
مشروح گفتگو با سید محسن قمصری را در ادامه مطالعه فرمایید.
* ولادیمیر پوتین رئیس جمهور روسیه به تازگی در موضع گیری در بحبوحه جنگ اوکراین گفته است که جهان نمی‌تواند خود را از وابستگی به منابع انرژی روسیه رها کند، آیا شما اساسا با این گزاره موافقید؟
- در ابتدا باید بگویم که مباحث مرتبط با حوزه انرژی به شدت پیچیده هستند و اساسا نمی‌توان در مورد موضوعات مرتبط با آن‌ها به صورت صد در صد و یا صفر و یک صحبت کرد. با این حال اگر واقعیات عینی را در نظر بگیریم بله وابستگی انرژی دنیا به منابع انرژی روسیه زیاد است. نمونه زنده این مساله بحث ""اوپک پلاس"" است که در چهارچوب آن ""سازمان اوپک"" پذیرفته که روسیه نیز عضوی از این سازمان باشد. این نشان دهنده این مساله است که روس‌ها در بحث انرژی، وزنه‌ای هستند و تولید روزانه بیش از ۱۰ میلیون بشکه نفت خام و در عین حال استخراج و صادرات گسترده گاز طبیعی به کشور‌های مختلف جهان، همه و همه روسیه را در بازار‌های انرژی دنیا به عدد بزرگی تبدیل کرده اند که حذف آن از بازار‌های جهانی، نَه غیرممکن، اما با چالش‌های جدی و فراوانی رو به رو است.
*اخیرا اخباری دال بر این مساله منتشر شده که به طور خاص کشور‌های اروپایی به دنبال تامین نیاز‌های گازی خود از کشور‌های شمال آفریقا نظیر الجزایر و لیبی هستند. به نظر شما آیا شمال آفریقا از ظرفیت‌های کافی جهت تامین نیاز‌های انرژی قاره اروپا برخوردار است؟
- قرارداد‌های گازی بر خلاف قرارداد‌های نفتی، نیاز به پیش زمینه‌ای طولانی مدت دارند که این مساله خود نیاز به یک توان تولیدیِ به شدت وسیع و گسترده هم دارد. منابع گازی شمال آفریقا تا آنجایی که من می‌دانم از آن حد از گستردگی و ظرفیت برخوردار نیستند که بتوانند نیاز‌های بلندمدت و رو به افزایش قاره اروپا را تامین کنند. همین الان آفریقایی‌ها در حال صادرات گاز به اروپا فعال هستند. بدون تردید اگر کفایت لازم را داشت باید پرسید که چرا اساسا آن‌ها (اروپایی ها) در پی روس‌ها رفتند؟ البته که این مساله مطرح است که هر مصرف کننده‌ای سعی می‌کند نیاز‌های خود را صرفا از یک بازار تامین نکند با این حال من فکر می‌کنم گاز شمال آفریقا از توان چندانی برخوردار نیست که بتواند حجم قابل توجهی از نیاز‌های فزاینده اروپا را تامین کند. اگرچه که نمی‌توان منکر شد که سرمایه گذاری‌ها و فناوری‌های جدید غربی در میادین انرژی شمال آفریقا شاید بتوانند حجم بیشتری از انرژی را در اختیار اروپایی‌ها (از میادین شمال آفریقا) قرار دهند. از این رو، پیشبرد این روند و پروژه نیز هم به سرمایه و هم به زمان کافی نیاز دارد. اینطور نیست که اراده بشود و آفریقا بتواند با کیفیتی جدید در بحث تامین نیاز‌های گازی اروپا وارد میدان شود. از این منظر، من فکر می‌کنم آنچه اخیرا گفته می‌شود که منابع انرژی کشور‌های شمال آفریقا نظیر لیبی و الجزایر شاید در شرایط کنونی بتواند به داد اروپایی‌ها از حیث تامین نیاز‌های انرژی آن‌ها برسد، حداقل در شرایط کنونی (شرایط بحرانی و فوری)، بیش از همه یک ""بلوف سیاسی"" است.
* همزمان با شروع جنگ اوکراین و بالاگرفتن درگیری‌های روسیه و غرب در مساله انرژی، برخی ناظران و تحلیلگرانِ بازار‌های انرژی این گزاره را مطرح می‌کردند که ایران با احیای توافق ""برجام"" می‌تواند حضور موثری در بازار‌های انرژی داشته باشد و حتی به اروپا گاز صادر کند. به نظر شما آیا اساسا ایران در وضعیت کنونی از ظرفیت صدور گاز به اروپا برخوردار است؟
- من دقیقا نمی‌دانم افرادی که یکچنین صحبت‌هایی می‌کنند، اساسا بر چه مبنایی سخن می‌گویند؟ ما در زمستان سال گذشته خودمان تهدید به کمبود گاز را داشتیم و با برخی ملاحظات و رویه‌ها توانستیم نیاز‌های گازی کشور را تامین کنیم. ما برای اینکه بتوانیم گاز اروپا را تامین کنیم، احتیاج به تولیدِ ادامه‌دار و منظم گاز داریم و از سویی در بحث انتقال نیز باید تدابیر ویژه‌ای صورت گیرد. اگر قرار باشد ایران به اروپا گاز صادر کند، بحث انتقال بسیار مهم است و حداقل در شرایط کنونی ما یکچنین ظرفیتی را نداریم. از این رو، تامین گاز اروپا از طریق ایران در شرایط کنونی، ایده‌ای عملی و شُدنی نیست. اگر بخواهیم انرژی را به صورت گاز به اروپا تحویل دهیم، خط لوله این کار را نداریم و اگر بخواهیم به صورت مایع تحویل دهیم، کارخانجات و تاسیسات تبدیل آن را نداریم. از این رو، تحقق این ایده تا حد زیادی دور از دسترس به نظر می‌رسد.
*روسیه اخیرا اعلام کرده که کشور‌های ""غیردوست"" نسبت به این کشور، بایستی در چهارچوب قرارداد‌های انرژی خود با روسیه، بهای پرداختی را به روبل تغییر دهند. با توجه به آشنایی شما با مساله قرارداد‌های گازی، آیا اساسا آن‌ها می‌توانند یکچنین درخواستی را مطرح کنند؟
- البته پاسخ به این سوال نیاز به اشراف کامل به قرارداد‌های گازی روسیه دارد. اگر مشخصا در قرارداد ذکر شده باشد که بهای پرداختیِ گاز باید به دلار یا یورو باشد، بدون تردید روس‌ها اجازه اینکه در ازای فروش گاز خود به اروپا درخواست روبل کنند را ندارند. با این حال، در برخی قراردادها، این گزینه هم گنجانده می‌شود که خریدار باید بر اساس نیاز فروشنده، ارز مورد نظر را تامین کند (البته با توجه به تامین هزینه‌هایی که این مساله نیز باید لحاظ شود). اگر چنین بندی در قرارداد گازی روسیه با اروپا نباشد، بدون تردید روس‌ها نیز حق درخواست یکچنین تقاضایی را ندارند (پرداخت بهای گاز به روبل).
*به نظر شما سرنوشت نهایی شکاف‌ها و تنش‌های روسیه و غرب در مساله انرژی چه خواهد شد؟ آیا شاهد واگرایی آن‌ها از هم خواهیم بود یا خیر، نوعی فضای سازش و مصالحه میان آن‌ها شکل خواهد گرفت؟
- اکنون در خبر‌ها داریم که آمریکایی‌ها که نفت خام روسیه را تحریم کرده اند، همین اخیرا بخش از محموله‌های انرژی از روسیه را وارد کرده اند. این نشان دهنده این نکته است که غرب فعلا در شرایط موجود این امکان را ندارد که خود را وابستگی به منابع انرژی روسیه نجات دهد و قیمت فعلی نفت و گاز نیز نشان دهنده همین موضوع است. در واقع، این مساله نشان می‌دهد که دنیا نگران تامین نیاز‌های انرژی خود است و برای اینکه بتواند منابع جدیدی را نیز جایگزین کند، نیاز به میلیارد‌ها دلار سرمایه گذاری و زمان است که این موضوع اکنون در دسترس نیست. از این رو، چندان به نظر نمی‌رسد که ایده جداییِ انرژی غرب از منابع انرژی روسیه عملیاتی شود. مساله‌ای که البته روس‌ها نیز به آن آگاهی دارند و در شرایط کنونی از آن به مثابه یک اهرم قوی در راستای منافع خود بهره می‌برند.                           ",https://www.asriran.com/003VOR
835662,۱۴۰۱/۰۱/۲۸,حوادث,فوت 2 نفر به علت غرق شدگی در گیلان,با حضور امدادگران در محل مشخص شد که دو نفر وارد آب شده و متاسفانه جان خود را از دست داده اند.,"رییس سازمان امداد و نجات جمعیت هلال احمر از غرق شدن دو نفر در روستای جیرباغ لاهیجان خبر داد.
مهدی ولیپور در گفت‌وگو با خبرنگار ایلنا درباره جزییات این حادثه گفت: در ساعت 17 امروز یک مورد حادثه آبی به سازمان امداد و نجات اطلاع داده شد که در پی آن عوامل امداد و نجات و تیم غواصی هلال احمر به محل حادثه واقعه در لاهیجان محور کیاشهر به دستک روستای جیرباغ اعزام شدند.
رییس سازمان امداد و نجات جمعیت هلال احمر ادامه داد: با حضور امدادگران در محل مشخص شد که دو نفر وارد آب شده و متاسفانه جان خود را از دست داده اند.                           ",https://www.asriran.com/003VOQ
835660,۱۴۰۱/۰۱/۲۸,ورزشی,باشگاه پورتو: طارمی جواب حمله نژادپرستانهِ بی‌شرمانه را با هت‌تریک داد,نشریه اوجوگو نوشت: همانطور که می‌دانیم، «تیتو آرانتس فونتس» پس از پیروزی پورتو برابر گیمارش که پنالتی‌های طارمی نقطه برجسته آن بود، در تارنمای باشگاه اسپورتینگ مطلبی را منتشر و به مهدی طارمی به شدت توهین کرد.,"نشریه اوجوگو در گزارشی کوتاه از واکنش تیم فوتبال پورتو در خبرنامه داخلی این باشگاه در قبال توهین باشگاه اسپورتینگ به «مهدی طارمی» خبر داد.
به گزارش ایرنا، نشریه اوجوگو در این گزارش نوشت: همانطور که می‌دانیم، «تیتو آرانتس فونتس» پس از پیروزی پورتو برابر گیمارش که پنالتی‌های طارمی نقطه برجسته آن بود، در تارنمای باشگاه اسپورتینگ مطلبی را منتشر و به مهدی طارمی به شدت توهین کرد.
در ادامه این گزارش آمده است: با این حال، مطلب و نوشته وی اهانت نژادپرستانه به ایرانی‌ها تلقی شده است. در واکنش به این موضوع، «دراگوئس دیاریو» از خبرنامه اف.سی پورتو بدون اینکه به طور مستقیم تیتو آرنتس فونتس را مخاطب قرار دهد، نوشت «طارمی مرد ایرانی به عنوان یک انسان و ورزشکار و همچنین قربانی دست کم یک حمله نژادپرستانه بی‌شرمانه، پاسخی را برای دیدار برابر پورتیموننزه حاضر و آماده کرد: او در پیروزی هفت بر صفر پورتو، هت‌تریک کرد و با تحکم دهان منتقدان را دوخت.»                           ",https://www.asriran.com/003VOO
835661,۱۴۰۱/۰۱/۲۸,بین الملل,کشته شدن پناهجوی زن در مرز ترکیه و یونان,این زن احتمالا از گروه مهاجرانی بوده که می خواستند با قایق از رودخانه اوروس عبور کنند که در مرز بین ترکیه و یونان قرار دارد.,"یک پناهجوی زن در تیراندازی مرز ترکیه و یونان کشته شد.
به گزارش عصرایران، پلیس یونان گفته در تبادل آتش در مرز میان ترکیه و یونان در منطقه اوروس در شمال غربی این کشور یک زن مهاجر کشته شده.
به نوشته خبرگزاری فرانسه، این زن احتمالا از گروه مهاجرانی بوده که می خواستند با قایق از رودخانه اوروس عبور کنند که در مرز بین ترکیه و یونان قرار دارد.  
یکی از نمایندگان پلیس منطقه گفته شب گذشته یک گروه ۱۰ نفره تلاش کردند از سمت ترکیه وارد یونان شوند.
پلیس یونان به آنها دستور توقف داده اما آنها اطاعت نکرده و سپس صدای تیراندازی از سمت ترکیه شنیده شد.
وی افزود گاردهای مرزی یونان برای محافظت از خود تیراندازی هوایی کردند. 
سرانجام پلیس کمی بعد در سمت یونان ۴ مرد را که شنا کرده بودند و زن کشته شده را پیدا کرد.
بنابر اعلام پزشکی قانونی، مقتول یک گلوله کالیبر کوچک در پشت، در ارتفاع قفسه سینه اصابت کرده. این گلوله از فاصله نزدیک شلیک شده.
نماینده پلیس افرود فعلا از ملیت مقتول یا ۴ مرد اطلاعی نداریم.
به گزارش سایت روزنامه 'پروتو تما'، گلوله ای که این زن را به قتل رسانده با سلاح های استفاده شده توسط مرزبانان یونان و ترکیه مطابقت نداشته.
پس از ورود موجی از مهاجران از ترکیه که در مارس ۲۰۲۰ از اوروس عبور کردند، یونان ابزارهای نظارتی خود را با دوربین ها و رادارها تقویت کرده و یک مانع فولادی به ارتفاع ۵ متر در بیش از ۴۰ کیلومتر برپا کرده.
سازمان های غیردولتی مقامات یونان را متهم می کنند یک منطقه بی طرف نظامی ایجاد کردند که هیچ کس نمی تواند به معدود مهاجرانی که موفق به عبور از آن می شوند کمک کند.                           ",https://www.asriran.com/003VOP
835659,۱۴۰۱/۰۱/۲۸,اجتماعی ,وزیر بهداشت: حوزویان درباره ضرورت افزایش نرخ باروری تبلیغ کنند,طبق آمارها، اکنون کاهش نرخ رشد جمعیت به ۶ دهم درصد رسیده که این مساله در تاریخ ایران بی‌سابقه است و کاهش نرخ باروری هم به ۱.۶ دهم فرزند به ازای هر زن رسیده است.,"وزیر بهداشت، درمان و آموزش پزشکی گفت: زمان اجرای برنامه تنظیم خانواده همه جا با پوسترهای ""فرزند کمتر، زندگی بهتر"" پر شده بود اما اکنون برای افزایش جمعیت هیج تبلیغی نمی‌شود.
به گزارش ایرنا از وزارت بهداشت، بهرام عین‌ اللهی در پنجمین نشست قرارگاه عملیاتی سلامت و جوانی جمعیت اظهار داشت: برنامه‌های افزایش جمعیت باید با اقدامات تبلیغی و اطلاع‌رسانی در جامعه نمود پیدا کند.
وی تصریح کرد: حوزویان در ایام ماه مبارک رمضان به اقصی نقاط کشور برای تبلیغ مراجعه می‌کنند و این ماه فرصت خوبی برای تبلیغ روحانیون در زمینه مساله بحران جمعیت و ضرورت افزایش نرخ باروری است همچنین به جز این ماه هم از حوزه انتظار داریم به مردم بیشتر آگاهی‌بخشی کنند.
وزیر بهداشت با بیان اینکه لازم است در سفرهای استانی مصوباتی درباره توسعه خوابگاه‌های متاهلی داشته باشیم، تاکید کرد: در راستای اطلاع‌رسانی برنامه‌های جمعیتی ضرورت دارد کمیته رسانه در این قرارگاه برای پیگیری اطلاع‌رسانی و تبلیغات برنامه‌ها تشکیل شود.
 طبق آمارها، اکنون کاهش نرخ رشد جمعیت به ۶ دهم درصد رسیده که این مساله در تاریخ ایران بی‌سابقه است و کاهش نرخ باروری هم به ۱.۶ دهم فرزند به ازای هر زن رسیده است.
مقام معظم رهبری تکلیف آینده کشور را افزایش جمعیت و ایجاد ثروت پایدار تعیین کرده‌اند و قانون حمایت از خانواده و جوانی جمعیت که ناظر به اصول ۱۲۳ و ۸۵ قانون اساسی است آبان ماه توسط رییس جمهور ابلاغ شد و ۳۴ ماده از آن به حوزه سلامت مربوط می‌شود.                           ",https://www.asriran.com/003VON
835658,۱۴۰۱/۰۱/۲۸,بین الملل,وزیر ارتش آمریکا: آمریکا برای جنگ‌‌ با روسیه و چین آماده می‌شود,خبرگزاری آسوشیتدپرس به نقل از این مقام آمریکایی نوشت: ارتش آمریکا در حال حاضر در ایالت کالیفرنیا یک سری دوره‌های ویژه برای نظامیانش تدارک دیده است که برای جنگ‌های آینده علیه دشمنان بزرگی مثل روسیه و چین آماده شوند.,"وزیر ارتش آمریکا در گفتگو با خبرگزاری آسوشیتدپرس از دوره‌های آموزشی ویژه برای نظامیان این کشور در مقابله احتمالی با روسیه و چین خبر داده است.
به گزارش تسنیم به نقل از راشا تودی، کریستین ورمورت وزیر ارتش آمریکا روز شنبه ضمن اشاره به جنگ روسیه و اوکراین گفت: نظامیان ارتش آمریکا در حال آموزش برای جنگ‌های احتمالی در آینده هستند.
خبرگزاری آسوشیتدپرس به نقل از این مقام آمریکایی نوشت: ارتش آمریکا در حال حاضر در ایالت کالیفرنیا یک سری دوره‌های ویژه برای نظامیانش تدارک دیده است که برای جنگ‌های آینده علیه دشمنان بزرگی مثل روسیه و چین آماده شوند.
به گفته ورمورت مرکز نظامی فورت ایروین در صحرای موهاوه حتی زبان روسی را نیز آموزش می‌بینند. آسوشیتدپرس تعداد نظامیان آمریکایی این دوره‌ها را 4500 نفر اعلام کرد که یکی از برنامه‌های آنها برگزاری رزمایش با دشمن فرضی است.
به نظامیان آمریکایی گفته شده است که در میدان جنگ از تلفن‌های همراه خود در ثبت وقایع و انتشار آنها در رسانه‌های اجتماعی استفاده کنند.
کریستین ورموت گفت: من فکر می‌کنم در حال حاضر کل ارتش واقعاً به آنچه در اوکراین اتفاق می‌افتد نگاه می‌کند و سعی می‌کند درس‌هایی بیاموزد. تجربه روسیه و اوکراین یک ابزار سنجش قوی برای ارتش ما محسوب می‌شود.
شبکه خبری ان‌بی‌سی آمریکا در گزارشی به نقل از مقامات آمریکایی اعلام کرد که این کشور در ماه‌های گذشته اطلاعات تایید نشده‌ای برای جنگ اطلاعاتی علیه روسیه منتشر کرده است.
از زمان شروع جنگ روسیه و اوکراین، آمریکا و متحدان اروپایی‌اش به طور فزاینده‌ای به اوکراین تسلیحات و تجهیزات می‌دهند. جو بایدن رئیس جمهور روز چهارشنبه از کمک 800 میلیون دلاری به کی‌یف خبر داد.
بایدن در اظهاراتش در حمایت از اوکراین گفت:‌ مردم آمریکا همچنان به حمایت و ایستادگی در کنار مردم شجاع اوکراین ادامه خواهند داد.
دیمیتری پسکوف، سخنگوی کرملین اوایل ماه جاری گفت: سرازیر شدن سلاح‌های غربی در اوکراین تاثیر منفی بر مذاکرات صلح خواهد گذاشت.                           ",https://www.asriran.com/003VOM
835657,۱۴۰۱/۰۱/۲۸,اجتماعی ,اعلام ممنوعیت های ترافیک پایتخت در روز ارتش,معاون عملیات ترافیکی پلیس راهور تهران درباره مسیر جایگزین برای افرادی که قصد ورود به بهشت زهرا (س) را دارند، نیز گفت: جاده قدیم قم و خیابان شهید رجایی و در گلدسته برای تردد این افراد در نظر گرفته شده است.,"معاون عملیات ترافیکی پلیس راهور تهران بزرگ تمهیدات ترافیکی مراسم روز ارتش در تهران را تشریح کرد.
به گزارش ایسنا، سرهنگ محمد رازقی با اشاره به برگزاری مراسم روز ارتش در تهران گفت: برای این روز یکسری محدودیت ها و ممنوعیت های ترافیکی اعمال شده که از ساعت ۲۲ امشب اعمال خواهد شد و بر این اساس اجازه تردد به خودروهای شخصی در محورهای منتهی به محل برگزاری رژه داده نخواهد شد.
وی درباره معابر دارای ممنوعیت تردد گفت: در طول بلوار علامه عسگری در ضلع شمالی حرم مطهر حضرت امام (ره) از آزادراه خلیج فارس تا جاده قدیم قم در هر دو مسیر محدودیت انجام خواهد شد و کلیه خروجی و ورودی های آن نیز مسدود است. همچنین در طول بزرگراه شهید هاشمی از آزادگان تا انتها و ورودی به بهشت زهرا (س) در هردو مسیر نیز محدودیت تردد اعمال شده است.
معاون عملیات ترافیکی پلیس راهور تهران بزرگ درباره مسیر جایگزین برای افرادی که قصد ورود به بهشت زهرا (س) را دارند، نیز گفت: جاده قدیم قم و خیابان شهید رجایی و در گلدسته برای تردد این افراد در نظر گرفته شده است.
رازقی اضافه کرد: این محدودیت ها تا فردا ظهر و پایان مراسم رژه ادامه خواهد داشت.                           ",https://www.asriran.com/003VOL
835656,۱۴۰۱/۰۱/۲۸,بین الملل,روسیه سفیر اسرائیل در مسکو را احضار کرد,وزارت خارجه روسیه شامگاه یکشنبه «الکس بن زوی» سفیر اسرائیل در مسکو را فراخواند و مراتب اعتراض خود به این اظهارات لاپید را به وی ابلاغ کرد.,"پس از محکوم شدن حمله روسیه به اوکراین از سوی وزیر خارجه رژیم صهیونیستی، وزارت خارجه روسیه سفیر این رژیم در مسکو را احضار کرد.
به گزارش ایسنا، به نقل از عرب 48، دولت روسیه به اظهارات یائیر لاپید وزیر خارجه رژیم صهیونیستی در محکوم کردن حمله روسیه به اوکراین واکنش نشان داد و سفیر اسرائیل را فراخواند.
وزارت خارجه روسیه شامگاه یکشنبه «الکس بن زوی» سفیر اسرائیل در مسکو را فراخواند و مراتب اعتراض خود به این اظهارات لاپید را به وی ابلاغ کرد.
اظهارات وزیر خارجه دولت رژیم صهیونیستی درباره جنگ اوکراین، انتقاد شدید روسیه از این رژیم را به همراه داشته و منجر به بحران در روابط دیپلماتیک میان دو طرف شده است.
وزارت خارجه روسیه دیروز شنبه هم در بیانیه‌ای نسبت به اظهارات اخیر یائیر لاپید، وزیر خارجه دولت رژیم صهیونیستی درباره لغو عضویت روسیه در شورای حقوق بشر سازمان ملل واکنش نشان داد و اظهارات لاپید تلاشی تقریباً آشکار برای سوء استفاده از وضعیت اوکراین به منظور منحرف کردن توجه جامعه بین‌الملل از درگیری فلسطین و اسرائیل بوده که یکی از قدیمی‌ترین درگیری‌های حل نشده است.
وزارت خارجه روسیه ضمن انتقاد و ابراز تاسف از اظهارات لاپید، اسرائیل را به تداوم نقض قطعنامه‌های شورای امنیت و مجمع عمومی سازمان ملل با ادامه اشغالگری و الحاق اراضی فلسطین به اراضی اشغالی متهم کرد.                           ",https://www.asriran.com/003VOK
835655,۱۴۰۱/۰۱/۲۸,سیاست خارجی,موافقت امیر قطر با انتقال ۲۸ زندانی ایرانی به کشور,با تبریک ولادت امام حسن مجتبی (ع) خوشحالیم که اعلام کنیم پیرو سفر آیت الله سید ابراهیم رئیسی رئیس جمهوری به قطر، امیر قطر با صدور فرمانی با انتقال 28 نفر از زندانیان ایرانی به کشورمان موافقت کرد.,"سفیر جمهوری اسلامی ایران در قطر از انتقال ۲۸ زندانی ایرانی در این کشور پیرو سفر رئیس جمهور ایران به دوحه خبر داد.
به گزارش تسنیم، حمیدرضا دهقانی در حساب کاربری خود در توئیتر درباره انتقال زندانیان ایرانی در قطر نوشت: با تبریک ولادت امام حسن مجتبی (ع) خوشحالیم که اعلام کنیم پیرو سفر آیت الله سید ابراهیم رئیسی رئیس جمهوری به قطر، امیر قطر با صدور فرمانی با انتقال 28 نفر از زندانیان ایرانی به کشورمان موافقت کرد.
وی اضافه کرد: در طول ماه گذشته در حال آماده سازی پرونده و اخذ رضایت از زندانیان برای انتقال بوده‌ایم.                           ",https://www.asriran.com/003VOJ
835654,۱۴۰۱/۰۱/۲۸,اجتماعی ,جاعل مُهرهای نهادهای دولتی دستگیر شد,فرد دستگیر شده با کلاهبرداری از مردم اقدام به ساخت انواع مهر مراجع ثبت اسناد و املاک کرده و اوراق این مراجع را به طرز ماهرانه جعل می‌کرد.,"دادستان عمومی و انقلاب شهرستان ملارد تهران از دستگیری کلاهبردار و جاعل مهر دستگاه قضایی، اداره ثبت و دفاتر رسمی با ۲۰۰ فقره جعل خبر داد.
مهدی جهانشیری در گفت‌وگو با تسنیم، با اشاره به دستگیری جاعل مُهرهای نهادهای دولتی اظهار داشت: این متهم به صورت حرفه‌ای اقدام به ارتکاب جعل سند با مهرهای دولتی می‌کرد.
وی تصریح کرد: فرد دستگیر شده با کلاهبرداری از مردم اقدام به ساخت انواع مهر مراجع ثبت اسناد و املاک کرده و اوراق این مراجع را به طرز ماهرانه جعل می‌کرد.
دادستان شهرستان ملارد گفت: متهم با مهارت اقدام به جعل نقشه‌های ثبتی و اوراق قضایی می‌کرد که از وی بیش از 200 برگ اوراق خام متعلق به دفاتر اسناد رسمی و مهرهای جعلی کشف شده است.
جهانشیری تأکید کرد: شهروندان در معاملات و ارتباط خود با افراد دقت لازم را داشته و قبل از هرگونه معامله از مراجع ثبتی و قانونی اصالت اسناد را استعلام کنند تا توسط افراد شیاد و کلاهبردار اسیر نشده و اموالشان از دست برود.
دادستان شهرستان ملارد در پایان با اشاره به لزوم برخورد با کلاهبرداران جعل اسناد خاطرنشان کرد: در جهت حفظ و مراقبت از اموال مردم متهم با قرار بازداشت موقت به زندان اعزام شد تا تحقیقات و پرونده در خصوص وی ادامه یابد.                           ",https://www.asriran.com/003VOI
835653,۱۴۰۱/۰۱/۲۸,بین الملل,روسیه: بیش از 1000 مزدور خارجی در اوکراین کشته شده‌اند,سخنگوی وزارت دفاع روسیه گفت که در حال حاضر 400 مزدور خارجی ضمن نیروهای اوکراینی محاصره شده در کارخانه فولاد در شهر ماریوپل در جنوب شرق اوکراین حضور دارند.,"سخنگوی وزارت دفاع روسیه روز یکشنبه گفت که از ابتدای عملیات نظامی ویژه روسیه، بیش از هزار مزدور خارجی در اوکراین کشته شده‌اند.
به گزارش فارس، «ایگور کناشنکوف» سخنگوی وزارت دفاع روسیه روز یکشنبه گفت که دولت اوکراین از ابتدای عملیات نظامی روسیه تاکنون، بیش از 6800 مزدور خارجی را از 63 کشور جذب کرده است.
سخنگوی وزارت دفاع روسیه اضافه کرد که بیشترین تعداد مزدوران از لهستان بوده که 1717 نفر بوده‌اند. وی افزود که 1500 نفر دیگر نیز از آمریکا، کانادا و رومانی به اوکراین آمده بودند.
وی گفت 300 مزدور از انگلیس و گرجستان به اوکراین آماده و حدود 200 مزدور دیگر از اراضی سوریه که تحت سیطره ترکیه هستند به اوکراین فرستاده شده‌اند.
کناشنکوف اضافه کرد که بخش عمده‌ای از مزدوران میان نیروهای اوکراینی در شهرهای کی‌یف، خارکف، اودسا، میکولایف و ماریوپل توزیع شده‌اند.
وی تاکید کرد که تعداد مزدوران در اوکراین هر روز کمتر می‌شود و بر اساس آخرین گزارش‌ها تعداد مزدوران خارجی در اوکراین به 4 هزار و 800 نفر رسیده است.
سخنگوی وزارت دفاع روسیه گفت که در حال حاضر 400 مزدور خارجی ضمن نیروهای اوکراینی محاصره شده در کارخانه فولاد در شهر ماریوپل در جنوب شرق اوکراین حضور دارند.
کناشنکوف گفت که در جریان نبرد با نیروهای اوکراینی، نیروهای مسلح روسیه 1035 مزدور خارجی را از بین برده و 912 نیروی مزدور دیگر نیز از ادامه جنگ خودداری کرده و از اوکراین فرار کرده اند.
وزارت دفاع روسیه همچنین اعلام کرده است که نیروهای مسلح این کشور یک کارخانه مهمات را در نزدیکی روستای «بروواری» با موشک‌ها هوایی با دقت بالا منهدم کرده‌اند و «ایگور کوناشنکوف» سخنگوی وزارت دفاع روسیه در این خصوص توضیح داد: «مجموع 134 هواپیما، 470 پهپاد، 249 پدافند موشکی، دو هزار و 290 تانک و دیگر خودروهای زرهی، 254 راکت‌انداز چندگانه، 992 توپ صحرایی و خمپاره و دو هزار و 166 یگان از آغاز عملیات نظامی ویژه منهدم شدند ».                           ",https://www.asriran.com/003VOH
835651,۱۴۰۱/۰۱/۲۸,سلامت,همه چیز درباره فرمولی که بطور گسترده برای «آکنه» مورد استفاده قرار می گیرد,این ترکیب کاربردی به‌ ویژه برای آکنه‌ های التهابی که با برجستگی‌ های قرمز رنگ حاوی چرک مانند پاپول‌ها، پوستول ها، ندول ها و کیست‌ ها مشخص می‌شوند، به خوبی عمل می‌ کند.,"عصر ایران- بنزوئیل پراکسید یک ماده شناخته شده به منظور مبارزه با آکنه به شمار می رود. این ماده در ژل‌ های بدون نسخه (OTC)، انواع شوینده های صورت و همچنین ترکیبات درمان‌ لک وجود دارد و در غلظت‌ های مختلف برای جوش‌ های خفیف تا متوسط مورد استفاده قرار می گیرد.
آیا بنزوئیل پراکسید واقعا برای درمان آکنه مفید است؟
بنزوئیل پراکسید برای درمان و پیشگیری از آکنه با از بین بردن باکتری‌ های زیر پوست و همچنین کمک به منافذ در راستای دفع سلول‌ های مرده پوست و چربی اضافی عمل می‌ کند.
- بنزوئیل پراکسید برای جوش صورت
این ترکیب کاربردی به‌ ویژه برای آکنه‌ های التهابی که با برجستگی‌ های قرمز رنگ حاوی چرک مانند پاپول‌ها، پوستول ها، ندول ها و کیست‌ ها مشخص می‌شوند، به خوبی عمل می‌ کند.
- بنزوئیل پراکسید برای آکنه کیستیک
آکنه کیستیک به عنوان جدی ترین شکل آکنه در نظر گرفته می شود و درمان آن نیز در مقایسه با سایر شکل های آکنه سخت تر است.
این آکنه با برجستگی های سخت زیر سطح پوست تشخيص داده می شود. در حالی که این جوش ها ممکن است در عمق خود حاوی مقادیر زیادی چرک باشند، غالبا دارای نوک برجسته و قابل تشخیص مانند جوش های سر سفید یا سر سیاه نیستند.

باکتری P. acnes (پروپیونی باکتریوم آکنس) یکی از عوامل ایجاد آکنه کیستیک محسوب می شود که بنزوئیل پراکسید ممکن است در ترکیب با داروهای تجویزی به درمان آن کمک کند. البته گفتنی است که در صورت ابتلا به آکنه کیستیک حتما باید به منظور درمان اصولی تحت نظر پزشک متخصص پوست و مو باشید.

- بنزوئیل پراکسید برای جوش های سرسیاه و سرسفید
جوش های سرسیاه و سرسفید نیز تحت عنوان آکنه دسته بندی می شوند. با این حال آنها به گروه آکنه های غیر التهابی متعلق هستند زیرا برجستگی های قرمز رنگ مرتبط با سایر انواع آکنه را ایجاد نمی کنند.
بسیاری از افراد ممکن است با هر دوی این نوع آکنه ها سر و کار داشته باشند و این سوال برایشان ایجاد شود که آیا می توان از بنزوئیل پراکسید برای آکنه های غیر التهابی نیز استفاده کرد؟
در حالی که بنزوئیل پراکسید می تواند به کنترل چربی و حذف سلول های مرده که خود منجر به مسدود شدن منافذ پوست می شوند یاری برساند، اما با این وجود، ترکیب مذکور بهترین گزینه درمانی موجود برای جوش های سرسیاه و سرسفید نخواهد بود.
- بنزوئیل پراکسید برای اسکار آکنه
اسکار یا جای آکنه مشکلی است که در برخی از موارد در نتیجه طغیان ناگهانی آکنه رخ می دهد. این امر به خصوص در مورد آکنه‌ های التهابی صدق می‌ کند، حتی اگر با موفقیت در برابر میل به کندن ضایعات مقاومت کرده باشید!
اسکارهای آکنه می توانند با قرار گرفتن در معرض نور خورشید بدتر شوند، بنابراین بسیار مهم است که هر روز و به طور منظم از کرم ضد آفتاب استفاده کنید. در تئوری، بنزوئیل پراکسید می تواند به از بین بردن سلول های مرده پوست کمک و از این رو جای آکنه ها را به مرور زمان کمرنگ تر کند. با این حال تحقیقات زیادی وجود ندارد که از چنین کاربردی پشتیبانی کند.

این فرمول طبیعی برای مبارزه با آکنه را نیز حتما مطالعه کنید.
نحوه استفاده از بنزوئیل پراکسید
بنزوئیل پراکسید در فرمولاسیون بسیاری از محصولات درمانی آکنه وجود دارد. در این میان بسیار مهم است که شکل دارویی مناسب برای مراقبت از پوست خود را بر اساس اولویت درمانی انتخاب کنید.
به عنوان مثال افرادی که با مشکل جوش روی بدن مواجه هستند، باید از محصولات مخصوص شستشوی بدن به جای صورت استفاده کنند. در مقابل برای صورت اکثرا از فرم ژل استفاده می شود.
عامل بعدی در جهت انتخاب صحیح، غلظت مناسب است. غلظتی که برای مصرف انتخاب می کنید، تا اندازه زیادی به وضعیت و مقاومت پوست شما بستگی دارد. برخی از افراد می توانند محصولات با درصد بالایی از بنزوئیل پراکسید (تا 10 درصد) را روی پوست خود به خوبی تحمل کنند. این در حالی است که برای عده ای دیگر درصدهای کمتر  مناسب تر خواهد بود.
غلظت مصرفی به محل استفاده از بنزوئیل پراکسید نیز بستگی دارد. از آن جایی که پوست صورت نسبتا حساس است، توصیه می شود ابتدا از غلظت های کمتر (حدود 4 درصد) و یا همان غلظت 10 درصد اما یک شب در میان استفاده شود. این در حالی است که نواحی قفسه سینه و پشت انعطاف پذیر و مقام تر هستند و به همین علت می توانند غلظت های بالاتری را تحمل کنند.
انواع محصولات درمانی حاوی بنزوئیل پراکسید 
- کرم ها و لوسیون های ضد آکنه: به طور معمول یک یا دو بار در روز روی کل ناحیه پوست به عنوان یک اقدام درمانی و پیشگیرانه استفاده می شوند.
- ژل شستشوی صورت و فوم: یک یا دو بار در روز برای کمک به پیشگیری از آکنه و درمان ضایعات موجود استفاده می شوند.
- شوینده‌ها و صابون‌های بدن ضد آکنه: برای افرادی که جوش‌ های متعدد روی سینه، پشت و سایر نواحی بدن دارند محصولی ایده‌آل است.
- ژل: معمولا برای درمان‌ نقطه‌ ای با غلظت‌ های بالاتر تولید می‌ شوند و فقط باید در ناحیه آسیب‌ از آنها استفاده کرد.
عوارض استفاده از بنزوئیل پراکسید روی پوست
در حالی که بنزوئیل پراکسید برای اکثر افراد بی خطر است، می تواند عوارض جانبی مختلفی هم ایجاد کند. ریسک این موضوع به ویژه زمانی که برای اولین بار از محصول استفاده می کنید، بیشتر خواهد بود.
از این رو با یک متخصص پوست و یا داروساز در مورد عوارض جانبی زیر و اقدامات احتیاطی استفاده از بنزوئیل پراکسید برای آکنه مشورت کنید:
- عوارض پوستی
بنزوئیل پراکسید با لایه برداری از پوست برای خلاص شدن از شر سلول های مرده، چربی بیش از حد و باکتری هایی که ممکن است در زیر آن گیر افتاده باشند، عمل می کند.
چنین عمکلردی می تواند منجر به خشکی و همچنین قرمزی و لایه برداری بیش از حد شود. به همین دلیل ممکن است حین مصرف متوجه خارش و سوزش عمومی در محل استفاده شوید. اگر آفتاب سوختگی دارید به هیچ وجه از بنزوئیل پراکسید استفاده نکنید.
- لکه روی لباس و مو
بنزوئیل پراکسید منجر به ایجاد لکه روی لباس و مو می شود. از این رو اطمینان حاصل کنید که پس از هر بار استفاده، دست های خود را به خوبی خواهید شست.
- واکنش های آلرژیک
در حالی که واکنش های آلرژیک ناشی از بنزوئیل پراکسید نادر هستند، اما احتمال وقوع آنها وجود دارد. اگر در نواحی تحت درمان احساس قرمزی و سوزش شدید دارید، فورا استفاده از محصول را متوقف کنید.
لازم به ذکر است در صورت تورم و مشکلات تنفسی، باید سریعا به اورژانس مراجعه شود.
برای مصرف هرگونه دارو و مکمل پیش از هر گونه اقدام با پزشک خود مشورت کنید.                           ",https://www.asriran.com/003VOF
835652,۱۴۰۱/۰۱/۲۸,اقتصادی,یک مسئول: ظرف یک هفته قیمت برنج را به نرخ مصوب برمی‌گردانیم,هم اکنون هیچ کمبودی در بازار برنج ایرانی وجود ندارد و نرخ‌های مصوب همان قیمت‌های قبلی است، به عنوان مثال برنج طارم درجه یک باید حداکثر کیلویی 65 هزار تومان به فروش برسد.,"مدیرکل بازرسی جهاد کشاورزی با بیان این که احتکار و دلال بازی دلیل اصلی افزایش قیمت برنج ایرانی بوده است گفت: با اجرای طرح تشدید مبارزه با احتکار برنج در سراسر کشور قیمت برنج را ظرف یک هفته به نرخ مصوب باز می‌گردانیم.
به گزارش تسنیم، «مسعود امراللهی» افزود: برنجی که هم اکنون در بازار موجود است کشت سال کشاورزان است و این افزایش قیمت غیر منطقی است.
وی گفت: هم اکنون هیچ کمبودی در بازار برنج ایرانی وجود ندارد و نرخ‌های مصوب همان قیمت‌های قبلی است، به عنوان مثال برنج طارم درجه یک باید حداکثر کیلویی 65 هزار تومان به فروش برسد.
امراللهی علت افزایش قیمت برنج در بازار را احتکار دلالان با هدف افزایش قیمت پایه برنج در سال زراعی پیش رو عنوان کرد.
وی تصریح کرد: طرح تشدید مبارزه با احتکار برنج در سراسر کشور کلید خورده و با محتکران برخورد جدی می‌شود و از مردم هم می‌خواهیم گزارشات خود مبنی بر احتکار برنج را با بازرسی جهاد در میان بگذارند.
امراللهی افزود: با اجرای این طرح قیمت برنج را ظرف یک هفته به قیمت مصوب باز می‌گردانیم.                           ",https://www.asriran.com/003VOG
835650,۱۴۰۱/۰۱/۲۸,اقتصادی,بانک مرکزی: رمز پول ملی امسال راه اندازی می‌شود,عضو کابینه دولت سیزدهم تصریح کرد: بانک‌ها براساس تکالیفی که در این قانون دارند، باید سرویس‌ها مورد تاکید را ارائه کنند که اگر ارائه نکنند، مشمول مجازات‌های انضباطی می شوند.,"رئیس کل بانک مرکزی از راه اندازی رمز پول ملی در سالجاری خبر داد.
به گزارش تسنیم، علی صالح‌آبادی رئیس کل بانک مرکزی کشور در حاشیه نشست کمیسون صنایع و معادن مجلس، گفت: در این جلسه گزارشی از برنامه‌ها و فعالیت‌های نظام بانکی ارائه شد.
وی با بیان اینکه اعضای کمیسیون صنایع و معادن مجلس نیز در این جلسه به بیان نقطه نظرات خود پرداختند که مقرر شد در جلسه دیگری این موارد بررسی شود، افزود: مهم‌ترین دغدغه نمایندگان هدایت تسهیلات بانکی به سمت تولید است تا رونق تولید محقق شود.
صالح‌ آبادی اضافه کرد: تا انتهای بهمن ماه سال گذشته نظام بانکی حدود 2500 همت تسهیلات پرداخت کرده که حدود 66 درصد این تسهیلات سرمایه در گردش بنگاه‌های اقتصادی بوده و 11.5 درصد به ایجاد و توسعه بنگاه‌های اقتصادی اختصاص داشته است.
رئیس بانک مرکزی درباره مهلت اجرای قانون صدور چک و ایجاد امکان اطلاع‌­رسانی پیامکی به گیرنده چک جهت اطمینان و اطلاع وی از ثبت چک در سامانه صیاد ، گفت: این پیامک هفته گذشته راه‌اندازی شد و در دسترس عموم مردم قرار گرفت.
عضو کابینه دولت سیزدهم تصریح کرد: بانک‌ها براساس تکالیفی که در این قانون دارند، باید سرویس‌ها مورد تاکید را ارائه کنند که اگر ارائه نکنند، مشمول مجازات‌های انضباطی می شوند.
صالح آبادی همچنین درباره راه‌اندازی رمز پول ملی، توضیح داد: ما در حال پیگیری بحث رمز پول ملی در بانک مرکزی هستیم و ان‌شاالله امسال رمز پول ملی راه اندازی می‌شود. موضوع رمزارزهای جهان روا نیز در ستاد اقتصادی دولت در حال بررسی است.                           ",https://www.asriran.com/003VOE
835649,۱۴۰۱/۰۱/۲۸,حوادث,3 کشته بر اثر تصادف در چهارمحال و بختیاری,فرد مصدوم پس از انجام اقدامات درمانی مناسب جهت انجام اقدامات درمانی تکمیلی توسط کارشناسان فوریت‌های پزشکی اورژانس ایذه به بیمارستان شهدا ایذه انتقال یافت‌.,"مسوول روابط عمومی اورژانس ۱۱۵چهارمحال و بختیاری گفت: در تصادف رانندگی بین کامیون و پژو حدفاصل کارون چهار به سمت دهدز سه نفر فوت کردند.
به گزارش ایرنا از روابط عمومی مرکز اورژانس استان، محسن ابراهیمی افزود: این حادثه رانندگی بعدازظهر امروز بین دو دستگاه خودرو کامیون و پژو درخروجی تونل بعداز کارون چهار، به سمت دهدز رخ داد.
به گفته وی، در این حادثه رانندگی یک نفر مصدوم و سه نفر فوت کردند.
وی اظهار داشت: پس از اطلاع به مرکز دیسپچ اورژانس استان بلافاصله سه دستگاه آمبولانس به محل حادثه اعزام شدند.
ابراهیمی افزود: فرد مصدوم پس از انجام اقدامات درمانی مناسب جهت انجام اقدامات درمانی تکمیلی توسط کارشناسان فوریت‌های پزشکی اورژانس ایذه به بیمارستان شهدا ایذه انتقال یافت‌.                           ",https://www.asriran.com/003VOD
835648,۱۴۰۱/۰۱/۲۸,بین الملل,رهبر موقت اخوان المسلمین مصر به حبس ابد محکوم شد,دولت مصر، اخوان المسلمین را یک «گروه تروریستی» می‌داند و فعالیت‌های آن را پس از کودتای نظامیان علیه دولت محمد مرسی غیر قانونی اعلام کرده است.,"دادگاهی در مصر رهبر موقت اخوان المسلمین این کشور را در پرونده معروف به "" نفوذ به مرزهای شرقی "" به حبس ابد محکوم کرد.
به گزارش ایرنا به نقل از پایگاه خبری «الیوم السابع» مصر، دادگاه کیفری قاهره امروز (یکشنبه) در جریان محاکمه مجدد «محمود عزت» رهبر موقت اخوان المسلمین در پرونده‌ای که در رسانه‌ها به عنوان «نفوذ به مرزهای شرقی» شناخته می‌شود، حکم حبس ابد صادر کرد.
پیشتر رسانه‌های مصری اعلام کرده بودند که قوه قضائیه این کشور حکم اعدام محمود عزت رهبر موقت اخوان المسلمین را تایید کرده است.
شبکه الجزیره قطر ۲۸ آذر سال گذشته گزارش داده بود که دادگاه عالی جنایی امنیت دولتی مصر، حکم اعدام او را در پرونده‌ای که در رسانه‌ها به «نفوذ به مرزهای شرقی» معروف است، به دلیل اتهام وی به همکاری با احزاب خارجی علیه منافع کشور صادر کرده است.
وقایع این پرونده به سال ۲۰۱۱ زمانی که تعدادی از افراد از جمله افراد وابسته به اخوان المسلمین به یورش به زندان «وادی النطرون» و حمله به تعدادی از تاسیسات امنیتی مصر متهم شدند، باز می‌گردد.
دستگاه امنیتی مصر شهریور سال ۱۳۹۹، محمود عزت را چند روز پس از صدور حکم دادگاه دستگیر و روانه زندان کرد.
نیروهای امنیتی مصر محمود عزت را در یکی از آپارتمان‌های مسکونی در منطقه التجمع الخامس در قاهره بازداشت کردند. وزرات کشور مصر عزت را مسوول اصلی تاسیس شاخه نظامی اخوان المسلمین مصر می‌داند. محمود عزت از شخصیت‌های کلیدی و مهم اخوان المسلمین بوده و از او به عنوان «نگهبان دارایی و اسرار گروه»، یاد می‌شود.
پس از بازداشت محمد بدیع، در سال ۲۰۱۳، اخوان المسلمین محمود عزت را به عنوان رهبر موقت این گروه معرفی کرد.
دولت مصر، اخوان المسلمین را یک «گروه تروریستی» می‌داند و فعالیت‌های آن را پس از کودتای نظامیان علیه دولت محمد مرسی غیر قانونی اعلام کرده است.
در چند سال گذشته شمار زیادی از اعضای این حزب بازداشت و زندانی شده‌اند. شماری از رهبران آن در زندان و یا در جریان دادگاه فوت کرده اند.                           ",https://www.asriran.com/003VOC
835647,۱۴۰۱/۰۱/۲۸,بین الملل,سازمان ملل: بسیاری از آوارگان اوکراینی خانه‌ای برای بازگشت ندارند,لهستان همچنان مقصد اصلی پناهندگان اوکراینی است و این کشور تقریباً ۲.۶۹ میلیون پناهنده را پذیرفته است و پس از آن رومانی با حدود ۷۲۰ هزار نفر قرار دارد.,"سازمان ملل متحد هشدار داد بسیاری از آوارگان اوکراینی جایی برای بازگشت ندراند.
به گزارش شفقنا به نقل از گاردین؛ سازمان ملل هشدار داد که بسیاری از پنج میلیون نفری که از اوکراین فرار کرده‌اند، خانه‌ای برای بازگشت نخواهند داشت.
پس از گذشت ۵۳ روز از تهاجم روسیه، طبق گزارش کمیساریای عالی پناهندگان سازمان ملل متحد، تقریباً پنج میلیون اوکراینی کشور را ترک کرده اند. حدود ۹۰ درصد از کسانی که گریختند زن و کودک هستند، اوکراین حکومت نظامی وضع کرده که طی آن مردان ۱۸ تا ۶۰ ساله را از خروج منع کرده است.
در اوایل ماه آوریل، سازمان ملل گزارش داد که بیش از هفت میلیون نفر در داخل کشور آواره شده اند.
لهستان همچنان مقصد اصلی پناهندگان اوکراینی است و این کشور تقریباً ۲.۶۹ میلیون پناهنده را پذیرفته است و پس از آن رومانی با حدود ۷۲۰ هزار نفر قرار دارد.                           ",https://www.asriran.com/003VOB
835646,۱۴۰۱/۰۱/۲۸,بین الملل,دعوت زلنسکی از بایدن برای سفر به اوکراین/ نخست‌وزیر اوکراین: ماریوپل هنوز سقوط نکرده است,زلنسکی گفت: من از بایدن می‌خواهم که به اوکراین بیاید تا متوجه شود آنچه که در حال رخ دادن است، جنگ نیست بلکه کشتار دسته‌جمعی است.,"رئیس‌جمهور اوکراین ضمن دعوت از رئیس‌جمهور آمریکا برای سفر به کی‌یف، گفت: از بایدن می‌خواهم که به اوکراین بیاید تا متوجه شود آنچه در این کشور می‌گذرد، جنگ نیست بلکه نسل‌کشی است.
به گزارش ایسنا، «ولودیمیر زلنسکی»، رئیس‌جمهور اوکراین عصر امروز یکشنبه در سخنانی از رئیس جمهور ایالات متحده خواست به کی‌یف سفر کند تا از نزدیک در جریان تحولات مربوط به حمله نظامی روسیه به اوکراین قرار بگیرد.
زلنسکی گفت: من از بایدن می‌خواهم که به اوکراین بیاید تا متوجه شود آنچه که در حال رخ دادن است، جنگ نیست بلکه کشتار دسته‌جمعی است.
به گزارش الجزیره، رئیس‌جمهور اوکراین تصریح کرد: ما نمی‌توانیم سرزمین‌ را رها کنیم، اما باید با روس‌ها گفت‌وگو کنیم، هرچند با گذشت زمان، فرصت گفت‌وگوها کاهش می‌یابد.
زلنسکی افزود: همه کشورهای جهان باید نگران احتمال استفاده پوتین از سلاح‌های هسته‌ای تاکتیکی در جنگ با اوکراین باشند.
وی ادامه داد: نیروهای روسیه ممکن است به استفاده از سلاح‌های هسته ای یا شیمیایی متوسل شوند زیرا به زندگی مردم اوکراین احترام نمی گذارند.
زلنسکی اضافه کرد: رزمناو روسی مسکوا دیگر وجود ندارد و غرق شدن آن برای ما فاجعه نیست زیرا سلاحی قدرتمند علیه کشورمان محسوب می‌شد.
همزمان «دنیس شمیهال»، نخست‌وزیر اوکراین هم در سخنانی گفت که ماریوپل هنوز سقوط نکرده است و نیروهای اوکراینی هنوز در شهر هستند و تا آخر خواهند جنگید.
نخست وزیر اوکراین تأکید کرد که ما خواهان کمک‌های مالی، مهمات و تحریم های بیشتر علیه روسیه هستیم.
دنیس شمیهال تأکید کرد: اگر روس‌ها نمی‌خواهند مذاکره کنند، تا آخر می‌جنگیم و تسلیم نمی‌شویم.                           ",https://www.asriran.com/003VOA
835640,۱۴۰۱/۰۱/۲۸,بین الملل,شوک کرونایی در شانگ‌های/ مجتمع‌های مسکونی به مراکز قرنطینه تبدیل شدند؛ کرونا در بیست متری محل سکونت مردم (فیلم),شانگ‌های پس از شناسایی اولیه ویروس کرونا در ووهان چین به بزرگترین کانون شیوع ویروس کووید در این کشور تبدیل شده است.,"کد ویدیو  دانلود    فیلم اصلی          
قرنطینه و تعطیلات سراسری کرونا در شانگ‌های چین به یک تنش اساسی و ویژه برای مقامات محلی و کشوری چین تبدیل شده است.
به گزارش عصرایران، در هفته‌های گذشته بسیاری از مردم شانگ‌هایِ 26 میلیون نفری با مشکل دریافت غذا و جدایی از خانواده‌های خود مواجه شدند و صدای اعتراض خود را از رسانه‌های اجتماعی منعکس کردند. آنها از فشار اقتصادی نیز شاکی هستند. 
رویترز نوشت: برخی از شهروندان شانگ‌های از تبدیل برخی از ساختمان‌های اداری و مسکونی به مراکز قرنطینه بیماران و مبتلایان کووید در نزدیکی خانه‌های خود شاکی هستند و به آن اعتراض کردند.تصاویری از درگیری معترضان و نیروهایی با لباس ضد ویروس در شبکه های اجتماعی به نمایش درآمده است.
دو منبع مطلع اعلام کرده اند که شانگ‌های اهداف و شیوه‌های جدیدی را برای مهار گسترش کووید 19 تعیین کرده که به شهر اجازه می‌دهد تا از روز چهارشنبه مقررات سخت‌گیرانه قرنطینه و تعطیلات سراسری را کاهش دهد.
قرنطینه و تعطیلات باعث افزایش ناامیدی عمومی در شانگ‌های شده و بسیاری از مردم این شهر خواهان بازگشت به زندگی عادی است.
براساس الزامات جدید مقامات ملزم به تسریع آزمایش کووید و انتقال موارد مثبت به مراکز قرنطینه هستند.
شهر ""شنزن""  از ماه گذشته اجازه کار مجدد سیستم حمل و نقل عمومی و کار مشاغل را صادر کرد.
شانگ‌های پس از شناسایی اولیه ویروس کرونا در ووهان چین به بزرگترین کانون شیوع ویروس کووید 19 در این کشور تبدیل شده و پس شیوع شدید سویه اومیکرون در اوایل ماه مارس بیش از 320 هزار مبتلا را ثبت کرده است.
 
                            ",https://www.asriran.com/003VO4
835645,۱۴۰۱/۰۱/۲۸,اجتماعی ,رییس سازمان حفاظت محیط زیست: دشمن در حال برنامه‌ریزی برای ایجاد نارضایتی عمومی از بروز ریزگردها در کشور است,رییس سازمان حفاظت محیط زیست: ما تامین حق‌آبه تالاب‌ها و رودخانه‌ها را در سه سناریوی کم آبی، میان آبی و پرآبی به وزارت نیرو ارایه کردیم و این وزارتخانه موظفند برای تامین این حق‌آبه تلاش کنند.,"رییس سازمان حفاظت محیط زیست با بیان اینکه ریزگردها یکی از ۱۱ مخاطره اصلی کشور است، گفت: دشمن در حال برنامه ریزی برای ایجاد نارضایتی عمومی از بروز ریزگردها است.
به گزارش ایسنا علی سلاجقه در دومین جلسه ستاد ملی سیاست گذاری و هماهنگی مدیریت پدیده گرد و غبار که پیش از ظهر امروز (۲۸ فروردین) در سازمان حفاظت محیط زیست برگزار شد، افزود: همه شاخص‌ها حکایت از آن دارد که پدیده تغییر اقلیم در کشور ما اتفاق افتاده است بنابراین ضرورت دارد که کشور با در نظر گرفتن شرایط جدید اداره شود.
وی با بیان اینکه ما در نامه‌ای به رییس جمهوری پیشنهاد کردیم که شورای عالی محیط زیست به شورای عالی محیط زیست و تغییر اقلیم تغییر نام یابد، اظهارکرد: فرهنگ ما وابسته به طبیعت است و بر اثر تغییر طبیعت، فرهنگ هم دچار دگردیسی می‌شود.
رییس سازمان حفاظت محیط زیست پناهندگی محیط زیستی را یکی از پیامدهای تغییرات اقلیمی برشمرد و گفت: متاسفانه مردم در برخی از مناطق کشور به آستانه‌ها رسیده‌اند و مجبورند برای حفظ حیات خود جا به جا شوند.
سلاجقه با تاکید بر ضرورت حل مسایل زیست‌محیطی از جمله موضوعات حق‌آبه‌ها و ریزگردها با کشورهای همسایه تصریح کرد: انتظار مردم از ستاد ملی سیاستگذاری و هماهنگی مدیریت گرد و غبار بسیار بالاست بنابراین باید وظایف دستگاه‌های مختلف عضو این ستاد دقیقا مشخص و عملکرد آن‌ها راستی‌آزمایی شود.
به گفته وی، دشمن در حال برنامه‌ریزی برای ایجاد نارضایتی عمومی از بروز ریزگردها در کشور است.
وزارت نیرو موظف به تامین حق‌آبه تالاب‌ها استرییس سازمان حفاظت محیط زیست با تاکید بر لزوم تامین حق‌آبه تالاب‌ها و رودخانه‌های کشور گفت: ما تامین حق‌آبه تالاب‌ها و رودخانه‌ها را در سه سناریوی کم آبی، میان آبی و پرآبی به وزارت نیرو ارایه کردیم و این وزارتخانه موظفند برای تامین این حق‌آبه تلاش کنند.
وی با اشاره به توانمندی علمی و اطلاعاتی متخصصان ایرانی در زمینه ریزگردها، بر آموزش نیروهای کشورهای همسایه برای مدیریت کانون‌های گرد و غبار در این کشورها تاکید کرد.
سلاجقه با اشاره به تاثیر نامطلوب ریزگردها بر سلامت جامعه گفت: خسارت‌های ناشی از پدیده گرد و غبار ۲۰ فروردین از نظر بهداشتی بسیار عجیب بود.
وی ارزیابی عملیات دستگاه‌های مختلف در زمینه مدیریت ریزگردها را برای پای کار آوردن آن‌ها ضروری دانست و خاطرنشان کرد: متاسفانه جلسه ستاد خیلی دیر تشکیل شده است و می‌بایست علاج واقعه را قبل از وقوع کرد.
به گزارش پایگاه اطلاع رسانی سازمان حفاظت محیط زیست، سلاجقه در پایان گفت: جلسات ستاد می‌بایست از این بعد به‌صورت مستمر و هفتگی برگزار شود.                           ",https://www.asriran.com/003VO9
835644,۱۴۰۱/۰۱/۲۸,اجتماعی ,فروش خانه موروثی ۶۲۰ میلیارد تومانی با سندهای جعلی,در این پرونده، 6 متهم و سرکرده باند در اسفند ماه سال گذشته دستگیر و تمام اسناد و مدارک جعلی از مخفیگاه متهم کشف شد و در ادامه سایر اعضای این باند نیز دستگیر شدند.,"رئیس پلیس آگاهی تهران بزرگ از دستگیری ۶ کلاهبردار حرفه‌ای خبر داد که با اسناد جعلی یک خانه ویلائی را در شمال تهران به خریدار فروخته بودند.
به گزارش تسنیم؛ اواخر دی ماه سال گذشته، زن جوانی به اداره سیزدهم پلیس آگاهی تهران مراجعه کرد و گفت: به من و خواهرم یک قطعه خانه ویلائی به متراز سه هزار متر مربع در قلهک به ارث رسیده است که خارج از کشور زندگی ‌می‌کردیم و مدتی قبل به کشور باز گشته و متوجه شدیم در سال 98، خانه ویلای موروثی با اسناد جعلی فروخته شده است.
با رصد های اطلاعاتی زن جوانی که با مدارک و اسناد جعلی خود را به عنوان مالک خانه ویلایی به خریدار معرفی کرده بود، شناسایی و در یک عملیات پلیسی متهم در مخفیگاهش دستگیر شد و به پلیس آگاهی تهران انتقال یافت.
در این پرونده، 6 متهم و سرکرده باند در اسفند ماه سال گذشته دستگیر و تمام اسناد و مدارک جعلی از مخفیگاه متهم کشف شد و در ادامه سایر اعضای این باند نیز دستگیر شدند.
سردار علیرضا لطفی؛ رئیس پلیس آگاهی تهران بزرگ با اعلام این خبر گفت: کارشناسان ارزش ریالی اموال کلاهبرداری شده را 620 میلیارد تومان اعلام کرده‌اند و متهمان با صدور قرار قانونی برای تحقیقات تکمیلی در اختیار کارآگاهان اداره سیزدهم این پلیس قرار دارند.                           ",https://www.asriran.com/003VO8
835643,۱۴۰۱/۰۱/۲۸,اجتماعی ,اطلاعیه فرودگاه امام خمینی درباره نحوه پذیرش مسافر در روز ۲۹ فروردین ماه,هموطنان می‌توانند جهت اطلاع از زمان انجام امور پروازی خود به سایت www.ikac.ir مراجعه ویا با شماره‌تلفن ۰۲۱۵۱۰۰۱۱۸تماس حاصل کنند.,"نشست و برخاست هواپیماها در شهر فرودگاهی امام‌خمینی (ره) از ساعت ۰۷:۰۰ تا ۱۱:۳۰ روز دوشنبه ۲۹ فروردین انجام نمی‌شود، اما در این بازه زمانی کانترهای پذیرش مسافر فعال بوده و مسافرین پروازها پذیرش می‌شوند .
به گزارش ایرنا از روابط عمومی شرکت شهر فرودگاهی امام خمینی، نشست و برخاست هواپیماها در شهر فرودگاهی امام خمینی (ره) به مناسبت ۲۹ فروردین و مراسم رژه ارتش جمهوری اسلامی فردا دوشنبه از ساعت ۰۷:۰۰ تا ۱۱:۳۰ انجام نمی‌شود.
فرودگاه امام خمینی در این اطلاعیه آورده است: در آستانه فرارسیدن ۲۹ فروردین (روز ارتش) ضمن تبریک این روز به دلاورمردان ارتش جمهوری اسلامی ایرنا به اطلاع مسافرین می‌رساند با عنایت به برگزاری مراسم رژه نیروهای مسلح جمهوری اسلامی ایران در روز ۲۹ فروردین‌ماه در محل حرم مطهر امام خمینی (ره) در نزدیکی آزادراه تهران_ قم نشست و برخاست هواپیماها در شهر فرودگاهی امام‌خمینی (ره) از ساعت ۰۷:۰۰ تا ۱۱:۳۰ انجام نمی‌شود در این بازه زمانی کانترهای پذیرش مسافر فعال بوده و مسافرین پروازها پذیرش می شوند .
در این اطلاعیه آمده است: در این بازه زمانی بر اساس پیش‌بینی‌ها اتوبان تهران_ قم نیز بار ترافیکی سنگینی خواهد داشت از همه هموطنان، مسافران، کارکنان شرکت‌های هواپیمایی مستقر در فرودگاه و کرو پروازی درخواست می‌شود در روز دوشنبه ۲۹ فروردین‌ ماه ۱۴۰۱ ضمن اطمینان از ساعت دقیق پرواز از مسیرهای جایگزین برای رسیدن به شهر فرودگاهی امام خمینی (ره) استفاده کنند.
این اطلاعیه می افزاید: مسافران حداقل سه ساعت قبل‌ از ساعت پرواز در فرودگاه حضور داشته باشند.
هموطنان می‌توانند جهت اطلاع از زمان انجام امور پروازی خود به سایت www.ikac.ir مراجعه ویا با شماره‌تلفن ۰۲۱۵۱۰۰۱۱۸تماس حاصل کنند.                           ",https://www.asriran.com/003VO7
835642,۱۴۰۱/۰۱/۲۸,بین الملل,هشدار اورژانس آذربایجان‌شرقی نسبت به مصرف قارچ‌های طبیعی,تاکنون تعداد پنج نفر از مردم آذربایجان شرقی به دلیل مسمومیت ناشی از مصرف قارچ های سمی به مراکز درمانی و اورژانس مراجعه کرده اند.,"رئیس مرکز اورژانس پیش بیمارستانی و مدیریت حوادث دانشگاه علوم پزشکی تبریز نسبت به استفاده و مصرف قارچهای طبیعی خودرو هشدار داد.
به گزارش ایرنا؛ فرزاد رحمانی روز یکشنبه در جمع خبرنگاران با اشاره به بارش های اخیر در استان و رشد قارچ های سمی در دامن طبیعت، یادآور شد: در این شرایط، خانواده ها و والدین از کودکان خود باید مراقبت جدی نمایند تا از مصرف هرگونه قارچ خودرو در طبیعت، خودداری کنند.
وی به مهیا شدن شرایط رشد قارچ‌های خودرو در فصل بهار اشاره کرد و اظهار داشت: ابتدای هر سال با موجی از مسمومیت‌های اتفاقی ناشی از مصرف خوراکی قارچ‌های خودرو و سمی روبرو می‌شویم و تنها در سال ۱۳۹۶ بیش از یکهزار و ۵۴۰ مورد مراجعه به بیمارستان در اثر مسمومیت با مصرف قارچ‌های سمی در کشور گزارش شده است.
رحمانی ادامه داد: طبق اسناد موجود، مصرف خوراکی قارچ‌های خودرو و سمی منجر به فوت، نارسایی کبد و بستری شدن بسیاری از هموطنان و به خصوص ساکنان و گردشگران در مناطق کوهستانی و مرتعی شده است.
وی با بیان اینکه لزوم اطلاع رسانی در خصوص عدم خوراکی بودن قارچ‌های خودرو از سوی رسانه ها در زمان حاضر بسیار ضروری است، گفت: مردم باید از مصرف قارچ‌های خودرو به خصوص قارچ‌های جمع آوری شده توسط افراد بومی خودداری کرده و جهت حفظ سلامتی خود و خانواده تنها قارچ‌هایی را که توسط مراکز مجاز و در بسته بندی های دارای مجوز را خریداری و مصرف کنند.
رحمانی افزود: شناسایی انواع خوراکی قارچ از انواع سمی آن تنها بر اساس خصوصیات ظاهری مانند شکل، رنگ، بو، قوام و مزه مشکل بوده و توسط متخصصان و کارشناسان مجرب قارچ شناسی و گیاه‌شناسی امکان‌پذیر است و نباید به توصیه‌های برخی از افراد در تشخیص انواع سمی از انواع خوراکی قارچ توجه کرد.
به گفته وی تاکنون تعداد پنج نفر از مردم آذربایجان شرقی به دلیل مسمومیت ناشی از مصرف قارچ های سمی به مراکز درمانی و اورژانس مراجعه کرده اند.                           ",https://www.asriran.com/003VO6
835641,۱۴۰۱/۰۱/۲۸,اجتماعی ,جزئیات طرح ترافیک خبرنگاری/ رسانه‌ها درخواست خود را به مرکز ارتباطات ارسال کنند,فرآیند صدور مجوز طرح ترافیک خبرنگاری در سامانه تهران من پس از اعلام نهایی مرکز ارتباطات در خصوص سهمیه هر رسانه و اسامی خبرنگاران مجاز، توسط معاونت محترم حمل و نقل و ترافیک و به روال هرساله در سامانه تهران من صورت خواهد پذیرفت.,"سخنگو و رییس مرکز ارتباطات و امور بین‌الملل شهرداری تهران، درباره وضعیت مجوز ورود به طرح ترافیک و کارت بلیت خبرنگاران، گفت: با دستور شهردار تهران و با همراهی معاونت حمل و نقل و ترافیک، مسئولیت صدور مجوز طرح ترافیک و کارت بلیت خبرنگاری از امسال به مرکز ارتباطات و امور بین‌الملل شهرداری تهران واگذار شد.
به گزارش ایسنا، عبدالمطهر محمدخانی در این باره افزود: لازم است که رسانه‌های متقاضی، کلیه مکاتبات در این خصوص اعم از نامه‌های درخواست سهمیه طرح ترافیک و کارت بلیت خبرنگاران و لیست خبرنگاران مورد نظر خود را به مرکز ارتباطات و امور بین‌الملل شهرداری تهران ارسال کنند.
وی گفت: ثبت‌نام در سامانه تهران من و ارسال مدرک توسط خبرنگاران و روزنامه‌نگاران محترم در این سامانه به روال هرساله انجام می‌پذیرد و تغییری در این بخش صورت نگرفته است.
رئیس مرکز ارتباطات و امور بین الملل شهرداری پایتخت با اشاره به محدودیت‌ها و سقف مشخص صدور مجوز طرح ترافیک خبرنگاری، گفت: کمیته تسهیم مجوز طرح ترافیک در مرکز ارتباطات با حضور نماینده شورای شهر به عنوان عضو ناظر، نماینده معاونت حمل‌ونقل و ترافیک و نماینده معاونت مطبوعاتی وزارت ارشاد تشکیل خواهد شد تا نسبت به اختصاص سهمیه هر رسانه طبق شاخص‌های شفاف و تخصصی، اقدام شود.
وی با تأکید بر اینکه صدور مجوز طرح ترافیک خبرنگاری بر اساس اولویت حرفه‌ای رسانه‌ها و شاخص‌های استاندارد بررسی می‌شود، گفت: از جمله این شاخص‌ها می‌توان به قدمت و فراگیری رسانه، پرمخاطب بودن، تعدد سرویس‌های خبری، موضوعی و تخصصی و تعداد خبرنگاران رسمی و ثبت شده رسانه متقاضی در سامانه معاونت مطبوعاتی اشاره کرد.
محمدخانی در پایان افزود: فرآیند صدور مجوز طرح ترافیک خبرنگاری در سامانه تهران من پس از اعلام نهایی مرکز ارتباطات در خصوص سهمیه هر رسانه و اسامی خبرنگاران مجاز، توسط معاونت محترم حمل و نقل و ترافیک و به روال هرساله در سامانه تهران من صورت خواهد پذیرفت.
بر اساس گزارش سایت شهر، طبق اعلام معاونت حمل و نقل و ترافیک مهلت ثبت‌نام طرح ترافیک و کارت بلیت خبرنگاری تا ۱۰ اردیبهشت ۱۴۰۱ تمدید شده است.                           ",https://www.asriran.com/003VO5
835639,۱۴۰۱/۰۱/۲۸,بین الملل,در قرن صلح و آگاهی؛ جنایت جنگی و جنایت علیه بشریت چیست؟,کنوانسیون‌ها و مقررات بین المللی مختلفی در این خصوص در حقوق بین الملل وجود دارد که شامل کنواسیون‌های لاهه، اساسنامه رم (اساس تشکیل دادگاه بین المللی کیفری)، کنوانسیون ژنو و ... می‌شود.,"عصر ایران؛ ابوالفضل مجیدی* –  جنایت جنگی و نقض فاحش حقوق بشر به مجموعه اقداماتی گفته می‌شود که نقض قانون‌ها و آداب و رسوم جنگی باشد و رفتار‌های غیرمسالمت آمیز دولت‌ها با ملت‌ها باشد و در بیان ساده‌تر جنایت جنگی را کشتار هدفمند غیرنظامیان و تخریب عمدی اهداف غیرنظامی با بکارگیری سلاح جنگی اعم از تسلیحات ممنوعه، متعارف و غیر متعارف گفته می‌شود و جنایت علیه بشریت را کشتار و سرکوب هدفمند مردم غیرنظامی یک منطقه یا کشور گفته می‌شود. (جنایت نسل کشی؛ جنایات علیه بشریت؛ جرائم جنگی؛ جرم تجاوز.)
کنوانسیون‌ها و مقررات بین المللی مختلفی در این خصوص در حقوق بین الملل وجود دارد که شامل کنواسیون‌های لاهه، اساسنامه رم (اساس تشکیل دادگاه بین المللی کیفری)، کنوانسیون ژنو و ... می‌شود.
پایه و بنیان تشکیل سازمان ملل متحد، اساسنامه آن است که به تایید همه اعضای آن رسیده است. از مهمترین اصول و مقاصد ملل متحد طبق ماده ۱ آن؛ ""حفظ صلح و امنیت بین المللی و بدین منظور به عمل آوردن اقدامات دسته جمعی موثر برای جلوگیری و برطرف کردن تهدیدات علیه صلح و متوقف ساختن هرگونه عمل تجاوز یا سایر کار‌های ناقض صلح و... ""
همچنین طبق ماده ۲ منشور ملل متحد اعضا متعهد می‌شوند که ""کلیه اعضا در روابط بین المللی خود از تهدید به زور یا استفاده از آن علیه تمامیت ارضی یا استقلال سیاسی هر کشوری یا از هر روش دیگری که با مقاصد ملل متحد مغایرت داشته باشد خودداری می‌کند. "" و آنکه طبق بند ۷ ماده ۲ آن ""هیچ یک از مقررات مندرج در این منشور، ملل متحد را مجاز نمی‌دارد در اموری که ذاتا جزو صلاحیت‌های داخلی هر کشوری است دخالت کند و اعضا را نیز ملزم نمی‌کند که چنین موضوعاتی را تابع مقررات این منشور قرار دهند""
در شرایط عضویت کشور‌ها در سازمان ملل نیز بر این مهم تاکید گردیده است که کشور‌های شیفته صلح که تعهدات مندرج در این منشور را بپذیرند و به نظر و تشخیص سازمان قادر و مایل به اجرای آن باشند می‌توانند به عضویت ملل متحد درآیند. (بند ۱-۴ منشور ملل متحد) از سویی دیگر طبق ماده ۶ نیز ""هر عضو ملل متحد که در تخطی از اصول مندرج در این منشور اصرار ورزد ممکن است به وسیله مجمع عمومی بنابر توصیه شورای امنیت از سازمان اخراج گردد. ""
طبق بند یک ماده ۲۴ مسئولیت اعضای شورای امنیت سازمان ملل متحد تامین صلح و امنیت جهان است. ""به منظور تامین اقدام سریع و موثر از طرف ملل متحد اعضای آن مسئولیت اولیه حفظ صلح و امنیت بین‌المللی را به شورای امنیت واگذار می‌نمایند و موافقت می‌کنند که شورای امنیت در اجرای وظایفی که به موجب این مسئولیت بر عهده دارد از طرف آن‌ها اقدام نماید. ""
لذا اگر کشوری خود عضو سازمان ملل متحد باشد و مرتکب نقض مکرر مفاد منشور ملل متحد گردد که خود را پایبند به آن‌ها اعلام داشته است، در وهله اول اعتماد عمومی نسبت به وی سلب و ساقط می‌گردد، زیرا رفتار وی موید دو رویی و دورغگویی وی است و در وهله بعدی می‌بایست نسبت به برخورد لازم حقوقی و قانونی با آن اقدام گردد.
از سویی دیگر طبق مفاد کنوانسیون ژنو که مفادی را برای زمان جنگ وضع کرده‌است و از افرادی که دیگر در جنگ نیستند حفاظت و حمایت می‌کند تاکید گردیده است ""در جنگ نبایستی به افرادی که در جنگ شرکت نداشته‌اند یا مجروحان و کسانی که اسلحه خودرا به زمین گذاشته‌اند با تبعیض برخورد یا خلاف اصولی غیر از اصول انسانیت رفتار کرد و مورد تعدی و کشتار قرار داد. ""
کنوانسیون‌ها و معاهدات بین المللی مختلفی از جمله کنوانسیون راجع به ممنوعیت‌ها و محدودیت‌های کاربرد برخی از سلاح‌های متعارف با آثار و درد و رنج فراوان ۱۹۸۰، کنوانسیون ۱۹۷۲ خلع سلاح زیستی، پیمان منع استفاده از بمب‌های خوشه‌ای، اعلامیه جهانی حقوق بشر، میثاقین بین المللی حقوق مدنی و سیاسی و حقوق اقتصادی، اجتماعی و فرهنگی بیان کننده تعهدات دولت‌ها در قبال دیگر کشور‌ها و مردم خود است و تخطی از آن‌ها ابعاد مصداقی رفتار‌های مجرمانه جنایات جنگی و جنایت علیه بشریت می‌باشند و همگی بر عدم انجام رفتار‌های غیرمسالمت آمیز و سرکوب گرانه با بشریت و عدم بکارگیری از تسلیحات نظامی توسط کشور‌های متخاصم و متجاوز در جنگ‌ها خصوصا علیه غیرنظامیان و اهداف غیرنظامی تاکید و اصرار دارد؛ لذا آنچه مشخص است هر گونه اقدام و رفتاری که مشمول رفتار‌های مجرمانه فوق گردد از نظر جامعه جهانی و ملل متحد محکوم است و می‌بایست به اشد مجازات در قوانین بین المللی تعقیب و مجازات گردد.
تجاوز و حمله به خاک کشوری مستقل از سوی کشوری دیگر، کشتار غیرنظامیان، هدف قراردادن منازل مسکونی و کارخانه‌های صنعتی، ربودن اهالی و ساکنان محلی و منطقه ای، ساقط نمودن هواپیمای مسافری، سرکوب مستمر و هدفمند اعتراضات مسالمت آمیز و ... نیز از مصادیق رفتار‌های جنایت جنگی و جنایت علیه بشریت است.طبق مفاد اساسنامه رم مصوب ۱۹۹۸ میلادی که مبنی تشکیل دادگاه بین المللی کیفری می‌باشد؛ اساس و دغدغه تشکیل دادگاه مذکور طبق مقدمه آن بر مبنای زیر تشکیل گردید؛ 
""کشور‌های عضو اساسنامه با آگاهی از اینکه همه مردم با پیوند‌های مشترک متحد هستند، فرهنگ‌های آن‌ها در یک میراث مشترک جمع می‌شوند و نگران این هستند که این موزائیک ظریف ممکن است در هر زمان خرد شود، با توجه به اینکه در طول این قرن (قرن بیستم) میلیون‌ها کودک، زن و مرد قربانی قساوت‌های غیرقابل تصور شده اند که عمیقاً وجدان بشریت را شوکه می‌کنند، با درک اینکه این جنایات سنگین صلح، امنیت و رفاه جهان را تهدید می‌کند، با تأیید اینکه جدی‌ترین جنایات دغدغه جامعه جهانی به طور کلی نباید مجازات نماند و مجازات مؤثر آن‌ها باید با اتخاذ تدابیری در سطح ملی و تقویت همکاری‌های بین المللی تضمین شود، مصمم برای پایان دادن به مصونیت از مجازات عاملان این جنایات و در نتیجه مشارکت در پیشگیری از این جنایات، با یادآوری اینکه وظیفه هر کشور است که صلاحیت کیفری خود را نسبت به افراد مسئول جرایم بین المللی اعمال کند، با تأیید مجدد اهداف و اصول منشور سازمان ملل متحد، و بویژه اینکه همه کشور‌ها باید از تهدید یا استفاده از زور علیه تمامیت ارضی یا استقلال سیاسی هر کشور خودداری کنند، یا به هر روش دیگری مغایر با اهداف آن باشند.
سازمان ملل، در این رابطه با تأکید بر اینکه هیچ چیزی در این اساسنامه به منزله مجاز شدن هر کشور عضو برای مداخله در درگیری مسلحانه یا در امور داخلی هر کشوری نخواهد بود، با توجه به این اهداف و به خاطر نسل‌های فعلی و آینده، ایجاد یک دادگاه مستقل کیفری بین المللی دائم در رابطه با سیستم سازمان ملل متحد، با صلاحیت رسیدگی به جدی‌ترین جنایات مورد توجه جامعه جهانی به طور کلی، با تأکید بر اینکه دادگاه بین المللی جزایی که براساس این اساسنامه تأسیس شده است مکمل صلاحیت‌های کیفری ملی است مصمم است تا احترام ماندگار و اجرای عدالت بین المللی را تضمین کند""
در ماده ۵ اساسنامه مذکور اشاره‌ای به جرایم مهم بین الملل گردیده است که شامل جنایت نسل کشی؛ جنایات علیه بشریت؛ جرائم جنگی؛ جرم تجاوز می‌باشد.
جای تامل و سوال است که در قرنی که به عنوان صلح و دوستی و آگاهی بشریت است، رفتار‌هایی که منجر به وقوع جرایم جنگی و جرایم علیه بشریت گردد چه جایگاهی دارد؟ کدام ملت و مردمی هستند که با اینگونه رفتارها، همسو و همراه دولت‌های خود باشند؟ آیا مرز‌ها و تقسیم بندی‌های موجود بین المللی بعد از جنگ‌های جهانی و منازعات منطقه‌ای تثبیت نگردیده اند؟ مردم اراضی مختلف در اقصی نقاط جهان با توجه به شرایط موجود خود به دنبال رشد و پیشرفت کشور و منطقه خود هستند، آیا همچنان باید نگران رفتار‌های قرون وسطی و قرن جاهلیت بشریت باشند؟
برخورد با اقدامات خودسرانه و مغایر حقوق بین الملل و صلح جهانی از سوی مقامات و دولت‌های مجرم به جرایم بین المللی می‌بایست با جدیت در دستور کار نهاد‌ها و سازمان‌های بین المللی قرار گیرد و سازمان‌های مردم نهاد، رسانه‌ها و عموم مردم می‌بایست تعقیب متخلفان و مجرمان را از دولت‌ها و سازمان‌های بین المللی مطالبه نمایند تا جهانی عاری از رفتار‌های مجرمانه علیه بشریت برقرار گردد.
*نویسنده، حقوقدان و پژوهشگر حقوق بین الملل                           ",https://www.asriran.com/003VO3
835638,۱۴۰۱/۰۱/۲۸,اقتصادی,وزیر راه: ساخت واحدهای طرح نهضت ملی مسکن تا مردادماه به ۲ میلیون واحد می‌رسد,به زودی تا مردادماه ۲میلیون واحد مسکونی طرح نهضت ملی مسکن‌ شروع شده در کشور خواهیم داشت. با این کار در دو بخش دو میلیونی موفق خواهیم شد تا در دولت سیزدهم به تعهدات خود در خصوص ساخت مسکن عمل کنیم.,"وزیر راه و شهرسازی با اعلام اینکه ساخت واحدهای مسکونی طرح نهضت ملی مسکن تا مردادماه به ۲ میلیون واحد می‌رسد، گفت: هم‌اکنون عملیات اجرایی یک میلیون واحد مسکونی طرح نهضت ملی مسکن آغاز شده که در مراحل مختلف از فوندانسیون تا نازک کاری است.
به گزارش ایرنا از پایگاه خبری وزارت راه و شهرسازی، «رستم قاسمی» امروز ۲۸ فروردین در نشستی که با مدیران کل راه و شهرسازی در خصوص روند تکمیل واحدهای طرح نهضت ملی مسکن در مرکز تحقیقات راه، مسکن و شهرسازی برگزار شد، اظهار داشت: اجرای طرح نهضت ملی مسکن یکی از موضوعات مهم دولت سیزدهم است که در اجرای آن تعیین تکلیف زمین‌ها برای اجرای طرح حائز اهمیت است و مدیران کل راه و شهرسازی باید نسبت به آن اهتمام داشته باشند.
وی پالایش متقاضیان ثبت‌نام شده و همچنین ساخت واحدهای مسکونی را از دیگر اقداماتی برشمرد که در اجرای طرح نهضت ملی مسکن حائز اهمیت است و افزود: متقاضیان مسکن بیش از ۵ میلیون نفر در سامانه ثمن ثبت‌نام کردند که ۳ میلیون و ۳۲۰ هزار نفر از آنها واجد شرایط شناخته شدند و از طریق ستاد به کارتابل استان‌ها معرفی شدند تا پالایش نهایی شوند.
ضرب‌الاجل ۱۰ روزه برای ثبت اراضی و پروژه‌های آغاز شده طرح نهضت ملی مسکن
وزیر راه و شهرسازی خطاب به مدیران کل راه و شهرسازی استان‌ها گفت: استان‌ها در پالایش ها نهایت تلاش خود را به کار بگیرند تا کمترین سخت‌گیری را برای متقاضیان مسکن داشته باشند.
عضو کابینه دولت سیزدهم با یادآوری اینکه از ۴ میلیون واحد مسکونی طرح نهضت ملی مسکن، ۸۰۰ هزار واحد روستایی و ۳ میلیون و ۲۰۰ هزار واحد شهری است، اعلام کرد: مدیران کل راه و شهرسازی حداکثر ۱۰ روز زمان دارند تا زمین‌های تعیین تکلیف شده و پروژه‌های آغاز شده را در سامانه وارد کنند.
قاسمی بخش دیگری از سخنان خود به تاکید رییس‌جمهوری و مکاتبه خود با استانداران اشاره کرد و ادامه داد: در تاکید رییس‌جمهوری، سایر دستگاه‌ها مکلف هستند تا اراضی مازاد خود را به اجرای طرح نهضت ملی مسکن تخصیص بدهند.
وی همچنین تاکید کرد: صندوق ملی مسکن امکانی است که باید از آن بهره‌مندی لازم انجام بگیرد، زیرا تمامی سود اقساط برگشتی مسکن مهر و سایر اعتبارات بخش مسکن به این صندوق واریز می‌شود که می‌تواند در تولید مسکن مورد استفاده قرار بگیرد و هزینه بشود.
روند اجرای طرح نهضت ملی مسکن روند مناسب است
قاسمی در حاشیه این نشست و در گفت‌وگو با خبرنگاران در خصوص روند تکمیل واحدهای طرح نهضت ملی مسکن، با اشاره به اینکه جلسات حضوری ماهانه و جلسات هفتگی ویدئوکنفرانسی با مدیران کل راه و شهرسازی استان‌ها در خصوص میزان پیشرفت پروژه‌های نهضت ملی مسکن انجام می‌شود، گفت: یکی از اهداف مهم دولت و مجلس ، اجرای طرح نهضت ملی مسکن است که گزارش‌هایی که مدیران کل راه و شهرسازی در خصوص تامین زمین و پیشرفت پروژه‌ها ارایه کردند حاکی از آن است که روند اجرای طرح نهضت ملی مسکن روند مناسبی است.
عضو کابینه دولت سیزدهم توضیح داد: برنامه وزارت راه و شهرسازی اجرای طرح نهضت ملی مسکن در دو بخش دو میلیونی است تا بتوان در پایان دولت سیزدهم وعده دولت را در خصوص مسکن به مرحله عمل رساند. امروز نیز با مدیران کل راه و شهرسازی توافق کردیم که حداکثر تا مردادماه عملیات اجرایی شدن ساخت ۲ میلیون واحد مسکونی در سراسر کشور آغاز شود.
ساخت یک میلیون واحد مسکونی طرح نهضت ملی مسکن آغاز شده است
قاسمی با اشاره به اینکه هم‌اکنون حدود یک میلیون واحد مسکونی طرح نهضت ملی مسکن آغاز شده است که در مراحل مختلف از فوندانسیون تا مراحل نازک کاری هستند، بیان کرد: در برنامه است تا از مردادماه به بعد افتتاح پروژه‌های طرح نهضت ملی مسکن در دستور کار قرار بگیرد.
وی در خصوص بیشترین اجرای واحدهای مسکونی طرح نهضت ملی مسکن نیز گفت: طبیعتا در بین استان‌ها، استان تهران، خراسان رضوی و استان‌هایی که جمعیت بیشتری دارند، نیازهای بیشتری به مسکن دارند و تعداد واحدهای در حال اجرا و متقاضیان نیز در این استان‌ها با جمعیت بالا بیشتر است.
وزیر راه و شهرسازی افزود: امروز با تمامی استان‌ها در خصوص موضوع زمین و ساخت گفت‌وگو کردیم. به زودی تا مردادماه ۲میلیون واحد مسکونی طرح نهضت ملی مسکن‌ شروع شده در کشور خواهیم داشت. با این کار در دو بخش دو میلیونی موفق خواهیم شد تا در دولت سیزدهم به تعهدات خود در خصوص ساخت مسکن عمل کنیم.
مذاکره با کشورهای دیگر برای صنعتی‌سازی
قاسمی در پاسخ به شایعاتی از کُند بودن مراحل ساخت طرح نهضت ملی مسکن، تصریح کرد: روند اجرای طرح نهضت ملی مسکن روند مناسبی دارد و به رغم آنکه سوابق ساخت مسکن مهر در کشور بوده است، ما در دولت سیزدهم و کمتر از ۸ ماه حدود یک میلیون واحد مسکونی را در دست اجرا داریم.
وی در خصوص نتیجه مذاکراتی که با سایر کشورها انجام شده نیز، توضیح داد: مذاکرات با کشورهای دیگر در دست اجراست. این مذاکرات بیشتر برای آوردن کارخانجات صنعتی‌سازی است که هنوز به نتیجه نهایی نرسیدیم.                           ",https://www.asriran.com/003VO2
835637,۱۴۰۱/۰۱/۲۸,ورزشی,نکونام: یک تیم متفاوت با تاکتیک متفاوت برای بازی فردا پیش بینی کرده ایم,ما برنامه ریزی کاملی برای این مسابقات داریم و نمی خواهیم تیم دوم گروه باشیم. تمام تیم ها دوست دارند تیم اول گروه باشد و ما نیز همه تمرکز خود را بر روی این مساله گذاشته ایم که بتوانیم حداکثر امتیاز های گروه را کسب کنیم.,"سرمربی تیم فوتبال فولاد خوزستان گفت: آسیا از فردا برای ما آغاز می‌شود.
به گزارش ایسنا، جواد نکونام در نشست خبری پیش از بازی فردا تیمش مقابل فوتبال آخال، اظهارکرد: بخش دوم بازی های لیگ قهرمانان آسیا از فردا برای ما آغاز می شود. همه تمرکز ما روی بازی فرداست. گروه ما گروه سختی است و همه تیم های گروه تیم های سخت و خوبی هستند. در بازی فردا دو تیم شناخت بیشتری از هم دارند.
وی ادامه داد: بر روی تیم ها و بازیکنان قطعا آنالیز بهتری داریم اما بازی فردا قطعا نسبت به بازی گذشته در دور قبل سخت‌تر خواهد بود. شرایط و حساسیت بازی ها را می دانیم و نیاز داریم فردا با تمرکز کامل بازی کنیم.
سرمربی تیم فوتبال فولاد ایران گفت: باید از اشتباهات بازی قبل استفاده کنیم تا در نهایت بتوانیم به ۳ امتیاز بازی برسیم. تیم آخال فردا با تمام قدرت بازی خواهد کرد تا بتواند بازی را ببرد و به جایگاه خوبی در جدول برسد و این وظیفه ما را سخت خواهد کرد.
نکونام عنوان کرد: در این جام باید بتوان به پیروزی رسید. در دو بازی اول علی رغم شایستگی هایی که داشتیم نتوانستیم بازی را ببریم اما در بازی سوم در لحظات پایانی بازی را پیروز شدیم. آنچه که مهم است پیروزی در هر بازی است و این مساله برای ما بسیار اهمیت دارد و حیاتی است.
وی افزود: ما برنامه ریزی کاملی برای این مسابقات داریم و نمی خواهیم تیم دوم گروه باشیم. تمام تیم ها دوست دارند تیم اول گروه باشد و ما نیز همه تمرکز خود را بر روی این مساله گذاشته ایم که بتوانیم حداکثر امتیاز های گروه را کسب کنیم.
سرمربی تیم فوتبال فولاد ایران بیان کرد: برای صعود از گروه باید حداکثر تمرکز را در هر بازی داشته باشیم و حداکثر امتیازی را که می توانیم در هر بازی کسب کنیم. به جایگاه فعلی خود در جدول توجه نمی کنیم و برای هدفمان که از روز اول مشخص است می جنگیم.
نکونام عنوان کرد: بازی فردا قطعا یک بازی متفاوت است. مهم این است که ما روز آخر وقتی همه بازی ها به پایان می رسد چه جایگاهی در جدول داریم. هر بازی برای خود اهمیت خاص دارد و از الان نمی‌توانیم در خصوص یک بازی صحبت کنیم. هدف ما کاملا مشخص است و امیدواریم در آخرین بازی بتوانیم موفقیت خود را جشن بگیریم اما قبل از آن نیاز داریم که در هر بازی با همه تمرکز و انرژی بازی کنیم.
وی ادامه داد: برای بازی فردا با توجه به اینکه دو تیم شناخت بیشتری از هم دارند، قطعا یک تیم متفاوت با تاکتیک متفاوت برای بازی فردا پیش بینی کرده ایم تا بتوانیم به تیم حریف برتری پیدا کنیم. تیم حرف هم قطعا تغییراتی خواهد داشت و ما آمادگی این تغییرات را داریم‌ اما همه تمرکز ما روی تیم خودمان و عملکرد و بازیکنان خودمان است. فردا کاملا با تغییر تاکتیک و تغییر سیستم بازی را آغاز خواهیم کرد.
سرمربی تیم فوتبال فولاد گفت: قطعا از نظر روحی، روانی و فیزیکی بازیکنان خسته خواهند شد و در این خصوص ریکاوری تیم از اهمیت بالایی برخوردار است. ما سعی کرده ایم تیم را از نظر روحی و روانی و فیزیکی تیم را برای این بازی آماده کنیم.                           ",https://www.asriran.com/003VO1
835636,۱۴۰۱/۰۱/۲۸,فرهنگی/هنری,خبرهای جدید درباره شورای صنفی نمایش و اکران عید فطر,برخی مسئولیت‌های شورای صنفی در شورای جدید انجام خواهد گرفت در صورتی که پیش‌تر هم یک شورای بالادستی برای اکران ایجاد شده بود ولی کارکردی مستمر نداشت.,"سخنگوی شورای راهبردی اکران ضمن تعریف وظایف شورای صنفی نمایش، با بیان اینکه فیلم‌های متقاضی اکران عید فطر تا 30 فروردین باید درخواست خود را ارائه کنند، گفت: برای اکران فیلم‌ها، یک قرارداد تیپ مابین پخش‌کنندگان و سینماداران تنظیم شده و برای اکران‌های جدید، ثبت قراداد درشورای راهبردی اکران انجام می‌شود.
به گزارش ایسنا، اخیرا شورایی با نام شورای راهبردی اکران برای رسیدگی به وضعیت اکران تشکیل شد که شائبه تعطیلی شورای صنفی نمایش را به وجود آورد. در این باره رییس انجمن سینماداران بیان کرد که «دوره فعالیت اعضای فعلی شورای صنفی نمایش به پایان رسیده و باید اعضای جدید انتخاب و معرفی شوند، اما برای شورای راهبردی اکران، رئیس سازمان سینمایی از رؤسای انجمن‌های پخش‌کنندگان، تهیه‌کنندگان، سینماداران و کارگردانان دعوت کرده تا برای تصمیم گیری‌های کلی سینمایی کشور جلساتی با حضور مدیر عامل خانه سینما، معاون نظارت و ارزشیابی و مدیر کل نمایش به صورت مداوم برگزار کنند، بنابراین شورای صنفی نمایش نیز به همین شکل باقی می‌ماند و نمایندگان جدید باید معرفی شوند.»
البته در جدیدترین گزارشی که از شورای راهبردی اکران منتشر شده، مشخص است که برخی مسئولیت‌های شورای صنفی در شورای جدید انجام خواهد گرفت در صورتی که پیش‌تر هم یک شورای بالادستی برای اکران ایجاد شده بود ولی کارکردی مستمر نداشت.
حال اداره کل روابط عمومی سازمان سینمایی اعلام کرده است، رییس کانون پخش کنندگان سینما و سخنگوی شورای راهبردی اکران که به تازگی توسط سازمان سینمایی برای برنامه ریزی‌های کلان اکران و نمایش در سال ۱۴۰۱ تشکیل شده از آخرین مصوبات و فعالیت‌های این شورا خبر داد.
علی سرتیپی در این رابطه گفته است: جلسات شورای راهبردی اکران خوشبختانه، با اهتمام، جدیت و مسوولیت پذیری تمامی اعضا و حضور شخص رییس سازمان سینمایی بطور منظم برگزار می شود و طی جلسات فشرده روزهای گذشته در گام اول موفق به تنظیم یک قرار داد مشترک و جامع و به اصطلاح ( قرارداد تیپ) مابین پخش کنندگان و سینماداران شدیم که مبنای اصلی رابطه میان پخش کننده و صاحب سینما قلمداد میشود و این قرارداد در سامانه سمفا بارگذاری شده ومبنای اصلی کار خواهد بود.
وی افزود: درگام بعدی تدوین آیین نامه اجرایی اکران که بر اساس آن شورای صنفی بعنوان ناظر بر حسن اجرای قرارداد فوق الذکر و رسیدگی به امور اکران و در واقع به مثابه یک دبیرخانه هوشمند عمل خواهد کرد، تشکیل می شود و این مساله در دستور کار قرار دارد.
رییس کانون پخش کنندگان سینما و سخنگوی شورای راهبردی اکران در باره اکران عید فطر هم گفت: مقرر شده تا پخش کنندگان نهایتا، تا ۳۰ فروردین فیلمهای دارای پروانه نمایش معتبر مورد نظر را جهت اکران عید فطر و اکران ۲ و۳ عید نوروز به دبیرخانه کانون پخش اعلام نمایند تا در جلسه شورای راهبردی اکران و براساس نظر سینماهای سرگروه و پخش کنندگان، مقدمات عقد قرارداد و ثبت فیلم های عید فطر و اکران۲ و۳ نوروز انجام شود.
سرتیپی در پایان اشاره کرد: با جو و فضای خوب و تعامل قابل توجهی که در جلسات شورای راهبردی اکران می بینم و با توجه به شرایط خاص و سختی که در اکران ۱۴۰۱ بواسطه حجم فیلم های درصف اکران مواجهیم ،شاهد نمایش پر رونق و در عین حال توام با عدالتی برای سینمای ایران باشیم.                           ",https://www.asriran.com/003VO0
835635,۱۴۰۱/۰۱/۲۸,اجتماعی ,بازداشت سارق تلفن همراه در متروی تهران,رییس پلیس پیشگیری تهران: متهم ۲۵ ساله در تحقیقات اولیه به جرم معترف و در ادامه تحقیقات پلیسی، مال باختگان اموال کشف شده و تلفن های همراه در اختیار آنان قرار گرفت.,"رییس پلیس پیشگیری تهران بزرگ از دستگیری سارق ایستگاه‌های مترو پایتخت خبر داد و گفت: از متهم سه دستگاه تلفن همراه سرقتی کشف و متهم به کش‌روی تلفن‌های همراه از غرفه‌های مترو اعتراف کرد.
به گزارش ایرنا از پلیس تهران، سرهنگ «جلیل موقوفه ای» اظهارداشت: عملیات کلانتری شهرزیبا حین گشت زنی در محله شهر زیبا به فردی که با روئیت ماموران تغییر مسیر داده مشکوک می شوند و برای بررسی موضوع به متهم مراجعه می کنند.
وی با بیان اینکه متهم با مشاهده ماموران با سرعت از محل متواری می شود افزود: طرح مهار متهم اجرا و ماموران در یک تعقیب و گریز موفق شدند متهم را دستگیر و در بررسی اولیه از سه دستگاه تلفن همراه سرقتی از وی کشف شد.
رییس پلیس پیشگیری تهران ادامه داد: متهم ۲۵ ساله در تحقیقات اولیه به جرم معترف و در ادامه تحقیقات پلیسی، مال باختگان اموال کشف شده و تلفن های همراه در اختیار آنان قرار گرفت.
وی با اشاره به سوابق متهم در سرقت و حبس در زندان خاطرنشان کرد: تحقیقات بیشتر برای کشف جرایم احتمالی متهم و شناسایی مال باختگان ادامه دارد.                           ",https://www.asriran.com/003VNz
835634,۱۴۰۱/۰۱/۲۸,اقتصادی,رئیس سازمان تنظیم مقررات: گرانی بسته های اینترنت حداقلی خواهد بود,رئیس سازمان تنظیم مقررات و ارتباطات رادیویی درباره زمان تغییر تعرفه تلفن ثابت هم گفت: این موضوع، چون مصوبه کمیسیون تنظیم مقررات بوده، نیازمند مصوبه ستاد تنظیم بازار است و هر زمان که ستاد تنظیم بازار مصوب کرد، انجام می‌شود.,"رئیس سازمان تنظیم مقررات و ارتباطات رادیویی با بیان این که اپراتور‌ها برخی بسته‌های ارزان‌قیمت خود را که زیر قیمت کف، ارائه می‌کرده‌اند، حذف کرده‌اند گفت: برای افزایش قیمت بسته‌ها، مقررات سختگیرانه‌ای در نظر می‌گیریم و حداقل افزایش را تأیید می‌کنیم.
به گزارش تسنیم، صادق عباسی شاهکوه در پاسخ به سؤالی مبنی بر اینکه اگر قیمت بسته‌های اینترنتی تغییر کرده است، چرا اپراتور‌ها به‌صورت شفاف اطلاع‌رسانی نمی‌کنند، افزود: البته ما در سازمان تنظیم مقررات و ارتباطات رادیوئی بیانیه‌ای دادیم و شفاف اعلام کردیم، این در حالی است که مصوبه جدیدی نبوده است که بخواهیم اطلاع‌رسانی کنیم، اما بااین‌وجود اطلاع‌رسانی کردیم.
وی گفت: درباره بسته‌های اینترنتی، هم اکنون با حذف بسته‌های ارزان‌قیمت مواجهیم، اما بسته گران قیمتی ارائه نشده است. البته قبول داریم که حذف همین بسته‌های ارزان‌قیمت هم هزینه مردم را افزایش می‌دهد.
عباسی شاهکوه افزود: مصوبات کمیسیون تنظیم مقررات برای بخش خصوصی است و باید آزادی عمل به آن‌ها بدهیم که بتوانند رقابت کنند. برای حذف بسته‌ها نیز این موضوع باید به تأیید ما برسد، اما برای افزایش قیمت بسته‌ها، مقررات سختگیرانه‌ای در نظر می‌گیریم و ما حداقل افزایش را تأیید می‌کنیم.
وی گفت: بسته‌هایی هم که حذف شده غالباً بسته‌هایی است که زیر کف قیمت ارائه می‌شده است و قانوناً از همان ابتدا هم نباید این بسته‌ها عرضه می‌شد.
بسته های اینترنت زیر کف قیمت‏، بازار رقابت را به هم می‌زند
معاون وزیر ارتباطات افزود: اگر اپراتوری بخواهد بالاتر از سقف قیمت‌گذاری کند، بلافاصله می‌خواهیم به زیر قیمت سقف برگرداند، اما اگر پایین‌تر از قیمت مصوب کف، بخواهند قیمت‌گذاری کنند، نمی‌گوییم بالای کف قیمت بروند، اما، چون قیمت زیر کف، بازار رقابت را به هم می‌زند از آن‌ها می‌خواهیم، حالا که زیر کف قیمت داده‌اند، سه سال این قیمت را ادامه دهند.
عباسی شاهکوه گفت: در واقع اعمال این سه سال به‌نوعی تنبیه اپراتور‌ها بوده است که هم اکنون زمان این تنبیه به پایان رسیده است و ما شاهد بودیم برخی اپراتور‌ها بسته‌های زیر کف را از فهرست بسته‌های خود حذف کردند.
وی گفت: در مسیر بررسی‌ها یکی از اپراتور‌های ثابت یک مورد تأییدیه ما را رعایت نکرد که بلافاصله به قیمت سابق برگرداندیم و بقیه تغییرات در چهارچوب مصوبه بوده است.
رئیس سازمان تنظیم مقررات و ارتباطات رادیویی درباره زمان تغییر تعرفه تلفن ثابت هم گفت: این موضوع، چون مصوبه کمیسیون تنظیم مقررات بوده، نیازمند مصوبه ستاد تنظیم بازار است و هر زمان که ستاد تنظیم بازار مصوب کرد، انجام می‌شود.                           ",https://www.asriran.com/003VNy
835633,۱۴۰۱/۰۱/۲۸,اجتماعی ,کاردار سوئد به وزارت امور خارجه احضار شد,کاردار سوئد در پاسخ ضمن ابراز تاسف از وقوع این حادثه در کشورش، گفت مراتب را فورا به مقامات کشور متبوعش منتقل می‌کند.,"در پی حوادث چند روز اخیر در سوئد که با آتش زدن قرآن کریم توسط رهبر یک فرقه راست افراطی همراه بود، کاردار سوئد در تهران در غیاب سفیر آن کشور توسط رئیس اداره سوم غرب اروپای وزارت امور خارجه احضار شد.
به گزارش تسنیم،‌ در پی حوادث چند روز اخیر در سوئد که با آتش زدن قرآن کریم توسط راسموس پالودن، رهبر یک فرقه راست افراطی در شهر لینکوپینگ همراه بود، کاردار سوئد در تهران در غیاب سفیر آن کشور توسط رئیس اداره سوم غرب اروپای وزارت امور خارجه احضار و مراتب اعتراض شدید جمهوری اسلامی ایران نسبت به اقدام موهن فرد یاد شده که متاسفانه به بهانه آزادی بیان با حمایت پلیس سوئد صورت گرفت، به وی ابلاغ شد.
رئیس اداره سوم غرب اروپای وزارت امور خارجه ضمن محکوم کردن این اقدام هتاکانه در ماه مبارک‌ رمضان، مسئولیت دولت سوئد در این باره را متذکر گردید و خواستار اقدام فوری و قاطع دولت این کشور برای پایان بخشیدن به جسارت به ساحت قرآن کریم و تضمین عدم تکرار آن در آینده شد.
وی توهین به مقدسات بیش از دو میلیارد مسلمان جهان و جریحه دار کردن احساسات آنان را بدترین سوء استفاده متصور از آزادی بیان دانست و گفت این حادثه تاسف بار که تحت حفاظت پلیس سوئد انجام شده، تصویر سوئد را نزد مسلمانان جهان مخدوش می‌کند.
کاردار سوئد در پاسخ ضمن ابراز تاسف از وقوع این حادثه در کشورش، گفت مراتب را فورا به مقامات کشور متبوعش منتقل می‌کند.                           ",https://www.asriran.com/003VNx
835631,۱۴۰۱/۰۱/۲۸,ورزشی,لقب جدید پورتو برای طارمی پس از درخشش در بازی شب گذشته (فیلم),باشگاه پورتو در واکنش به درخشش طارمی در بازی مقابل پورتیموننزه لقبی جدید به او داد.,"کد ویدیو  دانلود    فیلم اصلی          
بامداد امروز تیم فوتبال پورتو مقابل پورتیموننزه به برتری ۷ بر صفر رسید و توانست یک قدم دیگر به قهرمانی نزدیک‌تر شود. در این مسابقه طارمی از ۷ گل روی ۴ گل تاثیرگذار بود و توانست هت‌تریک کند و یک پاس گل بدهد.
صفحه رسمی باشگاه پورتو دقایقی پیش کلیپی از هت‌تریک طارمی از زاویه‌ای دیگر را منتشر کرد و در زیر آن نوشت: پادشاه طارمی
                            ",https://www.asriran.com/003VNv
835632,۱۴۰۱/۰۱/۲۸,اقتصادی,کمیسیون مبارزە با قاچاق کالا و ارز کردستان: ٨۰ درصد قاچاق کشور از مبادی رسمی انجام می‌شود,این ذهنیت کە قاچاق کل کشور از طریق کولبری صورت می‌گیرد، کاملا غیرمنطقی و غیرقابل قبول است.,"دبیر کمیسیون مبارزە با قاچاق کالا و ارز کردستان گفت: ٨۰ درصد قاچاق کشور از مبادی رسمی یعنی از گمرکات انجام می‌شود.
به گزارش ایسنا؛ علی خداویسی امروز (۲۸فروردین) در نشستی مطبوعاتی با خبرنگاران اظهار کرد: در صورت نظارت مستمر بر گمرکات و فعال شدن سامانەها و اجرای دقیق دستورالعمل‌های ستاد مرکزی، دیگر شاهد قاچاق در کشور نخواهیم بود.
وی عنوان کرد: این ذهنیت کە قاچاق کل کشور از طریق کولبری صورت می‌گیرد، کاملا غیرمنطقی و غیرقابل قبول است.
خداویسی با اشارە بە اینکە میزان قاچاق در کردستان نسبت بە استان‌های دیگر بسیار کم‌تر است، گفت: برخلاف آنچە کە رسانەها اعلام می‌کنند کە کردستان استانی قاچاق‌خیز است و کار مردمان آن قاچاق است، این ذهنیت دربارە استان کردستان صدق نخواهد کرد.
خداویسی در بحث کشف ماینرها در سال گذشتە ادامە داد: در سال گذشتە قریب به ۲ هزار دستگاە ماینر در استان کشف و ضبط شدە است.
وی ادامە داد: بیشترین سعی کمیسیون قاچاق در سال ۱٤۰۰ اجرای دستورالعمل شناسایی اموال و فعال شدن سامانە جامع اموال‌ها بە صورت عملیاتی است.
خداویسی یادآور شد: یکی از مباحثی کە در استان با آن روبەرو هستیم، بحث قاچاق دام است کە بە شدت با آن برخورد می‌کنیم.
وی در خصوص قاچاق جوجە یک روزە بە کشور عراق افزود: برخلاف تصور و بزرگنمایی‌ رسانە‌های مجازی؛ دلیل گرانی مرغ قاچاق جوجە نیست.
خداویسی اظهار کرد: منکر آن نیستیم کە قاچاق جوجە یک روزە در استان انجام شدە است؛ اما نمی‌توان گفت کە قاچاق جوجە در کردستان عامل گرانی مرغ است.
وی در خصوص قاچاق دام گفت: بحث گرانی گوشت کە گاها شاهد آن هستیم ربطی بە قاچاق دام در استان ندارد و میزان قاچاق دام کردستان در مقایسە با استان‌های دیگر بسیار ناچیز است.
خداویسی در خصوص آمار قاچاق دام در کردستان بیان کرد: در سال گذشتە قریب بە ۱٦ هزار و ۹۰۰ راس دام سبک و سنگین در استان کردستان کشف و ضبط شدە است.
وی در خصوص پلاک‌کوبی دام‌ها خاطرنشان کرد: از زمان اجرای این طرح تا بە امروز ٤۰ درصد از جامعە آماری دامی استان پلاک‌کوبی شدە است کە بسیار مطلوب استان نیست.
خداویسی در خصوص تعیین تکلیف اموال تملیکی گفت: روش‌های امحاء کالای قاچاق بە هیچ‌وجە قابل قبول نیست و این نوع از امحاء علاوە بر وارد کردن خسارت بە محیط زیست، آسیب‌های جدی بسیاری را بە دنبال خواهد داشت و باید نوع و چگونگی امحاء را باید تغییر داد و امحاء کالاهای قاچاق باید بە صورت علمی انجام شود.
وی تصریح کرد: یکی از اولویت‌های کمیسیون مبارزە با قاچاق کالا و ارز در کردستان برخورد با دانه‌درشت‌ها و قاچاق‌های سازمان‌یافته است.
خداویسی در ادامە از تشکیل قرارگاه استانی مبارزه با قاچاق اقلام اساسی در سه حوزه لوازم خانگی، کالاهای سلامت‌محور و دخانیات در استان خبر داد.
وی با تاکید بر اینکە در حوزە مبارزە با قاچاق پیشگیری مهم‌تر از مقابلە است، گفت: کمیسیون مبارزە با قاچاق کالا و ارز از عملکرد دستگاەهای فرهنگی بە شدت ناراضی هستند.
دبیر کمیسیون مبارزە با قاچاق کالا و ارز کردستان با اشارە بە اینکە اشتغالزایی برای کولبران سبب کاهش قاچاق در استان خواهد شد؛ عنوان کرد: زمانی می‌توان از کولبران انتظار داشت کە زمینە معیشت و اشتغال آنان فراهم باشد.
علی‌خداویسی در ادامە سخنان خود خاطرنشان کرد: در سال گذشته بیش از ۲۹ میلیون و ۸۴۱ هزار نخ سیگار، ۱۲ هزار و ۸۴۱ دستگاه لوازم خانگی قاچاق، ۸ هزار و ۱۴۴ دستگاه لوازم صوتی تصویری، بیش از ۲۰۰ هزار صوت البسه قاچاق، ۲ هزار و ۴۹ دستگاه ماینر، یک میلیون و ۶۵۰ هزار قطعه جوجه، ۱٦ هزار و ۹۶۰ راس دام سبک و سنگین و بیش از ۵۱ کیلوگرم طلای قاچاق کشف و ضبط شدە است.                           ",https://www.asriran.com/003VNw
835619,۱۴۰۱/۰۱/۲۸,اجتماعی ,کارنامۀ 6‌ ماهۀ شهرداری تهران در دورۀ جدید؛ گزارش کارهای روتین به‌جای پروژه‌های چشم‌گیر/ فیلی هوا نشد!,اگر در چند سال اخیر در شهرداری تهران کار فوق‌العاده مانند دوران کرباسچی یا قالیباف نمی‌توان انجام داد یک دلیل روشن دارد: «تقریبا تمام درآمد شهرداری تهران صرف حقوق و مزایای پرسنل می شود و مجال شروع یک طرح بزرگ را نمی‌دهد».,"عصر ایران؛ مهرداد خدیر- روزنامۀ ارگان شهرداری تهران به مناسبت شش‌ماهه شدن صدارت آقای علیرضا زاکانی، دیروز چراغانی کرد و کارنامۀ اقدامات کلان در 200 روز نخست را با شکل و عدد پیش چشم شهروندان نشاند.
  ابتدا تصور می‌شد یکی از حرفه‌ای‌ترین و پرامکانات‌ترین روزنامه‌های ایران که به رغم کاهش فاحش درآمد آگهی به خاطر ظهور و حضور رقبای اینترنتی همچنان سرپاست تیمی از روزنامه‌نگاران حوزه های اجتماعی و شهری و فرهنگی و محیط زیست را مأمور کرده و گزارش حاصل اطلاعات مدیران و نظر کارشناسان است.
  با مراجعه به صفحۀ سوم اما مشخص می‌شود که تمام اطلاعات برگرفته از سخنان شهردار تهران در برنامۀ تلویزیونی «صف اول» شبکه خبر در پنج شنبه شب است و مثلا اگر آقای زاکانی به جای این که بگوید «5500 تن حجم زبالۀ روزانه 4 هزار میلیارد تومان قیمت دارد» می گفت « 735 تن حجم زبالۀ روزانه 6500 میلیارد تومان قیمت دارد» همین دومی را به عنوان گزاره قطعی نقل می کردند. نقل البته باید عین جمله باشد اما کارنامه باید از زبان دیگران و همراه ارزیابی باشد و این نهایتا گزارش شهردار به مردم است و جای گزارش روزنامه را نمی‌گیرد. چون گزارش روزنامه با معیارهای روزنامه‌نگاری تهیه می‌شود و جنبۀ تبلیغی ندارد.
   در این نوشته البته قصد ندارم جنبه‌های رسانه‌ای را بررسم و دأب ما هم نقد رسانه‌های دیگر نیست و در این فقره هم چون شهرداری مد نظر است به تبلیغ ارگان آن اشاره می‌شود.

  به گفتۀ آقای زاکانی بودجۀ مصوب سال گذشته 37 هزار میلیارد تومان بوده و در نیمۀ دوم سال 22 هزار میلیارد تومان کسب شده و توضیح داده‌اند 175 اتوبوس جدید خریداری شده، 1250 هکتار بوستان جنگلی اضافه شده، 2500 تاکسی فعال شدند و 180 هزار واحد مسکونی در دستور ساخت قرار گرفتند. عدد 180 هزار در صفحۀ اول چشمک می‌زند و وقتی به متن مراجعه می کنیم می بینیم آقای زاکانی گفته «با وزیر راه و شهر سازی تفاهم نامه امضا کرده‌ایم و در قالب 180 هزار واحدی که سالانه وعده کرده‌ایم قرار دارد.»
   
  این یادداشت در پی آن نیست که در ارقام و اعداد ارایه شده تشکیک کند. هر چند در یک فقره بلافاصله پس از آن که اعلام شد 7000 معتاد متجاهر سامان‌دهی شدند ( تصویر بالا: آیتم ششم از راست) فرمانده انتظامی تهران بزرگ به عکس اعلام کرد 7000 معتاد متجاهر رها شده در تهران داریم! برخی هم بدون مستند خاص بیشتر جنبۀ تبلیغاتی دارد مثل 1000 برنامۀ فرهنگی مسجد‌محور و 250 اَبَر پرچم یا 11هزار پرچم بزرگراهی و اهدای 50 هزار پرچم به مردم.
  سه موضوع دیگر مد نظر است:
  اول: هر سازمانی یک رشته کار روتین دارد که باید انجام دهد. با این حساب، وقتی در 6 ماه 22 هزار میلیارد تومان کسب کرده‌اند لابد برای انجام وظایف مصرحی بوده که برخی ذاتی هر نهادی است. مثلا وزیر آموزش و پرورش نمی‌تواند هر چند ماه یک بار گزارش دهد که معلمان این تعداد صفحه را تدریس کردند. اما اگر کار فوق‌العاده و چشم گیری انجام شد یا ابتکار مقام جدید بود روی آن مانور می‌دهند هر چند بعضی وقت‌ها کار دست طرف می‌دهد. مثل وزیر آموزش و پرورش دولت روحانی که می خواست با مافیای کنکور دست و پنجه نرم کند اما خودش کله پا شد و با مزه این که می‌خواست آموزش و پرورش را از ایستگاه قبل دانشگاه خارج کند و رفت و معاون دانشگاه آزاد شد!
   دوم: در میان شهرداران پس از انقلاب دو نام بیشتر در ذهن‌ها مانده است. اولی کرباسچی به خاطر تغییر فضای شهری و دومی قالیباف و هر دو البته به خاطر اَبَرپروژه‌ها. حالا شاید یک عده کامنت بگذارند که آقای نجفی را ننوشتی یا پیروز حناچی را از قلم انداختی اما اتفاق شوک‌آور اولی در دورۀ مسؤولیت شهرداری نبود و دست دومی هم مثل کرباسچی و قالیباف باز نبود.
   نام کرباسچی با فرهنگسرا و فروشگاه شهروند و بزرگراه و پارک گره خورده و قالیباف با پل طبیعت و تونل نیایش و مردم دیگر جزییات را نمی‌گویند که مثلا در دوره کرباسچی (68 تا 78) این قدر هزار تن آسفالت ریختند و در دورۀ قالیباف (84 تا 96) این تعداد معبر اصلاح مهندسی شد. چون اینها را وظایف روزانه می دانند. بلکه ابر پروژه‌ها یا چشم‌گیرها و دندان‌گیرها توجه ها را جلب می‌کنند.
    اصطلاحا از فیل‌هایی که هوا کرده اند، گفته می‌شود: این که کشتارگاه را به فرهنگسرا تبدیل کنی یا اتوبان صدر را دو طبقه کنی مصداق فیل هوا کردن است. این نویسنده البته صدرِ یک طبقه را دوست‌تر می‌داشت جدا این که شنیده بودجه تمام شده بسیار بیش از برآوردها بوده ولی به اینها کاری ندارم. غرض، اشاره به پروژه‌های چشم‌گیر است که سر زبان‌ها می‌افتد. مثلا می‌گویند برج میلاد در دورۀ کرباسچی شروع شد و قالیباف تمام کرد. اما کی 10 سال دیگر می‌گوید در سال 1400 زاکانی 50 هزار پرچم به مردم هدیه داد؟ اصلا چرا 50 هزار و 60 هزار نه؟!
  یا در کارنامۀ آقای زاکانی آمده شب چهارشنبه‌سوری هزار نفر داوطلب به کار گرفته شدند تا فوتی نداشته باشیم (درتهران). دست‌شان درد نکند ولی 10 سال دیگر کسی به این هم اشاره نمی‌کند.
   هر شهردار تهران را با کارهای خاصی می‌شناسند که قبل‌تر نبوده و تحولی ایجاد کرده باشد. برای همین فقط نام این‌ها باقی مانده است. مثلا نیک‌پی به خاطر بزرگراه شاهنشاهی (مدرس) و پارک وی (چمران). البته بخشی از شهرت او به خاطر اعدام با حکم شیخ صادق خلخالی در همین فروردین ماه هم هست!
   یا اولین شهردار پس از انقلاب (محمد توسلی) به دلیل طرح ترافیک (همچنان بعد 43 سال، از آن به عنوان ""طرح"" یاد ‌ ‌می‌شود!) یا خطوط ویژه اتوبوس‌رانی و جالب این که هیچ یک هم هزینۀ خاصی در برنداشت مثل یک‌طرفه کردن دو خیابان  عباس‌آباد و تخت‌طاووس ( که بعدتر نام‌شان شد دکتر بهشتی و استاد مطهری) و در بهبود آمد و شد بسیار مؤثر افتاد کما این که بعدی‌ها دست به آنها نزدند بلکه توسعه دادند تا جایی که خط ویژه به جاهای دیگر سرایت کرد و محدودۀ ممنوعۀ آلودگی هوا هم ایجاد شد و محدودۀ ممنوعۀ ترافیک در دل آن قرار گرفت. (مهندس توسلی البته در صدد ادامۀ پروژۀ شهستان پهلوی هم بود تا ""داون تاون"" یا ""هستۀ مرکزی"" شهر تهران شود اما مستلزم احیای مترو بود و مخالفت کردند و شهستان هم منتفی و قرار شد مصلا در آن ساخته شود).
  برای این که بدانیم چقدر در بودجه محدود بودند کافی است اشاره شود شهردار بعدی مرحوم محمد نبی حبیبی ذوق می‌کرد که سرانجام توانسته سیستم حمل زباله را از نیمۀ دوم دهۀ 60 به بعد از گاری به وانت نیسان بدل کند و به همین منوال می‌گذشت تا نوبت به کرباسچی رسید که به شهر خسته و خاکستری و با دیوارهای پرشعار و یادآور حال و هوای جنگ، رنگ پاشید، نمایشگاه گل به راه انداخت، فرهنگ‌سرا ساخت و همین روزنامۀ همشهری رقیب روزنامه‌های عبوس شد و قس علی‌هذا.
   قالیباف هم با نگاه کارگاهی رو به ساخت و ساز و مشخصا تونل آورد و از کمبود بودجه هم نمی نالید و گفته شد هزینه‌ها را با مجوز ساخت در منطقه 22 و تأسیس بانک شهر پوشش می‌دهد.
   به اینها می‌گویند پروژه و ابرپروژه وگرنه حمل روزانۀ زباله و آسفالت و جدول کاری که امور روتین است. اشتباه نشود. ‌   نمی‌گویم بی‌ارزش. کافی است چهار روز شمال باشید تا قدر انتقال روزانه و مرتب زباله‌های تهران را بدانید. پیروز حناچی شهردار سابق تهران نیز در گفت و‌گو با همان ویژه نامه نوروزی روزنامۀ اطلاعات کارنامۀ خود را ارایه داده بود: «افزودن 3500 هکتار به مساحت بهشت زهرا، کاشت 3500 اصله درخت با بن 12 ساله، احداث 100 بازارچه میوه و تره بار و مانند آن». ‌اما از دورۀ او هم بیشتر دوچرخه ها و آرامش و منش شخصی او در خاطر مانده است.
   چه می خواهم بگویم؟ زاکانی مثل کرباسچی یا قالیباف یا حناچی عمل کند؟ نه! چرا که داستان چیز دیگری است؛ همان نکته سوم: اگر در چند سال اخیر در شهرداری تهران کار فوق‌العاده مانند دوران کرباسچی یا قالیباف نمی‌توان انجام داد یک دلیل روشن دارد: همان نکته‌ای که شهردار پیشین ( حناچی) هم گفته بود: «تقریبا تمام درآمد شهرداری تهران صرف حقوق و مزایای پرسنل می شود و مجال شروع یک طرح بزرگ را نمی‌دهد».
   داستان همین است. شهردار تهران چه زاکانی باشد چه حناچی بیشتر رییس سازمان شهرداری تهران است و هم و غم اصلی او باید تأمین حقوق و مزایا باشد تا طرح و اجرای پروژه‌های کلان شهری. کما این که آقای زاکانی در تلویزیون گفت و همشهری به عنوان گزارش و نه خبر نقل کرد:  روز اول معاون مالی آمد و به من گفت: ابتدای ماه باید 2350 میلیارد تومان آماده کنیم. بودجه ای که از پرونده های ساخت وساز تأمین می‌شد.
   به عبارت دیگر گسترش عمودی شهر و محرومیت روز افزون مردم از چشم‌اندازهای طبیعی برای تأمین هزینه‌های یک دستگاه عریض و طویل است که قرار بود صرفا خدماتی باشد و خدماتی- اجتماعی شد و با نگاه کارگاهی هزینه‌های آن فزونی گرفت و حالا تبلیغات در آن حرف اول را می‌زند. چه تبلیغات گسترده ایدیولوژیک در سطح شهر و چه تبلیغ و بزرگ‌نمایی کارهای روزمره در ارگان تبلیغانی آن.
   از این رو می توان گفت کاش دو پرسش خاص با شهردار تهران در میان گذاشته می‌شد:
 
   اول این که گفته شده در سال جاری 55 هزار میلیارد تومان جذب می‌شود. از این 55 هزار میلیارد تومان چه میزان به پروژ‌های ماندگار شهری اختصاص می‌یابد؟ منظور از ماندگار روشن است. کارهایی که دهه ها شهروندان به آن می‌بالند مثل موزه هنرهای معاصر، فرهنگسرای نیاوران یا باغ کتاب. وگرنه اگر پولی بیاد و خرج شود ماندگار به حساب نمی‌آید.
 
   دوم این که تکلیف بدهی چه می شود و چقدر است؟
   با این هم باید منصف بود و دیگر نمی‌توان انتظار داشت شهردار کنونی بوستان بزرگ و آزاد راه و تونل احداث کند. بلکه با کارهایی که نمی کند ارزیابی می‌شود. کما این که پیروز حناچی هم در توضیح موفقیت‌های خود گفته بود: «جلوی تخریب باغات را گرفتیم، وابستگی شهرداری به منابع ناپایدار را کم کردیم و قلمرو عمومی را توسعه دادیم.»
   کاش آقای زاکانی هم به جای صرف عوارض مردم در تبلیغاتی که وظیفه سازمان‌های دیگر است یک کار خاص انجام دهد. قلمروهای عمومی را افزایش دهد وگرنه می‌دانیم این سازمان چنان بدهکار است شهردار سابق اعلام کرد روزانه تنها 17 میلیارد تومان بابت سود بانکی تسهیلات دریافتی می‌پرداختند.
   با روزی 17 میلیارد تومان چه کارها که نمی‌توان کرد اما وقتی مدام تسهیلات بگیری تا هزینه ها را تأمین کنی چاره ای جز این باقی نمی‌ماند.
   طبیعی است که شهرداری تهران هم نیروهای متخصص و زحمت‌کش و اداری دارد و مثل خیلی جاهای دیگر افرادی هم احیاناً تحمیل شده‌اند اما به هر حال همه هم‌وطنیم و هر که از جایی حقوق می‌گیرد. غرض خدشه به آنان نیست که چه بسا برخی در حال خواندن این متن باشند بلکه بیان نکته‌ای دیگر مد نظر است.
   اتفاقی که افتاده این است که در بعضی سازمان‌ها مانند آموزش و پرورش و شهرداری و خیلی جاهای دیگر هزینه‌ها و بودجه جاری مجالی برای کارهای دیگر باقی نمی‌گذارد. اگر روزگاری شهرداری یک نهاد خدماتی بود که به مردم شهر خدمات می‌داد حالا شهروندان عوارض می‌دهند تا این سازمان بتواند حقوق نیروهای خود را تأمین کند و سود وام‌های دریافتی را بپردازد و از حجم بدهی‌های خود بکاهد و چاره ای جز اکتفا به تبلیغات به جای کلید زدن ابرپروژه‌ها باقی نمی‌ماند. هم در قالب تابلوهای شهری و هم استخراج عدد و رقم از مصاحبۀ شهردار و ارایه به عنوان کارنامه.
  با این همه غرض این نیست که گفته شود از شهردار کنونی تهران جز امور جاری و تأمین حقوق و مزایای کارکنان و پاره‌ای اقدامات تبلیغی برای جلب نظر لایه های مذهبی جامعه -در شهری که از در و دیوار آن فرهنگ غربی می‌بارد- کاری برنمی‌آید. بله، فیل فیزیکی نمی‌تواند هوا کند ولی چون شخص شهردار خود را با شعار ضد فساد شناسانده اگر بتواتد این سازمان را پاکیزه‌تر کند نقطۀ مثبت به حساب می‌آید هر چند که مانور زیاد روی آن چه بسا نیروها را برنجاند  و احساس اهانت کنند و به همین خاطر در گزارش بالا آیتم تشکیل 350 پرونده تخلف به عنوان یکی از موارد 24 گانه ذکر شده و اصطلاحا گل‌درشت به آن نپرداخته‌اند.
 
                            ",https://www.asriran.com/003VNj
835629,۱۴۰۱/۰۱/۲۸,بین الملل,اولین پرواز مستقیم بین تل‌آویو و شرم‌الشیخ مصر,پروازهای مستقیم بین تل آویو و قاهره که در سال ۱۹۷۹ توافق نامه صلح امضا کردند، به سال‌ها قبل باز می‌گردد.,"اولین پرواز مستقیم بین تل‌آویو و شرم‌الشیخ مصر امروز (یکشنبه) انجام شد.

به گزارش ایسنا، پلیس اسرائیل در بیانیه‌ای اعلام کرد که «پرواز ۵۱۹۳ ساعت هفت صبح به وقت گرینویچ از فرودگاه بن گوریون به سمت شرم الشیخ پرواز کرد».
به گزارش خبرگزاری فرانسه، این پروازها پس از دو سفر نفتالی بنت، نخست وزیر اسرائیل به قاهره و دیدار او با عبدالفتاح السیسی، رئیس جمهور مصر صورت گرفته است.
پروازهای مستقیم بین تل آویو و قاهره که در سال ۱۹۷۹ توافق نامه صلح امضا کردند، به سال‌ها قبل باز می‌گردد.
                           ",https://www.asriran.com/003VNt
835627,۱۴۰۱/۰۱/۲۸,فرهنگی/هنری,پیکاسو در آسیا هر روز محبوب‌تر می‌شود,سوژه تابلو نقاشی «مردی با قاب»‌ سوژه‌ای است که «پیکاسو» بارها از او نقاشی کرده است. این سوژه از علاقه «پیکاسو»‌ به شخصیتی که در نقاشی‌های قرن هفدهم هلندی بسیار دیده می‌شد نشأت گرفته است.,"با ادامه افزایش محبوبیت «پابلو پیکاسو»‌ در آسیا اقیانوسیه دو اثر هنری از این هنرمند در حراجی به مزایده گذاشته می‌شوند.
به گزارش ایسنا،‌ دو حراجی مشهور «کریستیز» و «ساتبیز» از برنامه حراج دو پرتره که توسط «پابلو پیکاسو»‌ نقاش اسپانیایی خلق شده است، خبر دادند.
با وجود افزایش روند محبوبیت آثار این هنرمند در آسیا و اقیانوسیه این دو تابلو نقاشی در بهار امسال در حراجی آثار هنر مدرن هنگ کنگ چکش خواهند خورد.
تابلو نقاشی که با عنوان «مردی در قاب»‌ شناخته می‌شود و به سال ۱۹۶۹ تعلق دارد با قیمت تقریبی ۱۹ میلیون دلار در حراجی کریستیز هنگ کنگ ارائه خواهد شد.

دیگر اثر این هنرمند که به‌زودی در مزایده به فروش گذاشته می‌شود پرتره زنی به نام «دورا مار»‌ است که به سال ۱۹۳۹ تعلق دارد. ارزش تقریبی این اثر حدود ۱۷.۶ میلیون دلار برآورد شده است. این نقاشی زنی با موهای تیره و چشمان درشت را به تصویر می‌کشد.
سوژه تابلو نقاشی «مردی با قاب»‌ سوژه‌ای است که «پیکاسو» بارها از او نقاشی کرده است. این سوژه از علاقه «پیکاسو»‌ به شخصیتی که در نقاشی‌های قرن هفدهم هلندی بسیار دیده می‌شد نشأت گرفته است.
«دورا مار» یک عکاس سورئال است که در برخی از آثار فاصله دهه ۳۰ تا ۴۰ میلادی «پیکاسو»‌ به چشم می‌خورد و حتی تصاویری از او حین نقاشی کردن نیز به ثبت رسانده است.
مدیر آثار هنری مدرن ساتبیز در آسیا معتقد است، علاقه به آثار «پیکاسو»‌ به بیشترین میزان تاکنون رسیده است.                           ",https://www.asriran.com/003VNr
835625,۱۴۰۱/۰۱/۲۸,سیاسی,آیا شمارش معکوس فروپاشی مذاکرات وین آغاز شده است؟,"در شرایط کنونی شاهدیم که لحن آمریکایی‌ها در مورد ایران به سمتی است که ""ایران هراسی"" و متهم کردنِ ایران در قالب مذاکرات اتمی وین را جا بیندازند و مثلا بگویند که این ایران بود که با لجاجت‌های خود اجازه نداد یک توافق حاصل شود.","روند ""مذاکرات اتمی وین"" وارد دوره‌ای از رکود و سکون شده است. در این راستا، بسیاری از جریان‌های سیاسی و رسانه‌ای بین المللی تاکید دارند که تهران و واشینگتن به طور خاص در مساله خارج کردن نامِ ""سپاه پاسداران انقلاب اسلامی"" از فهرست سازمان‌های تروریستی آمریکا به مشکل خورده اند و دولت ""جو بایدن"" تحت فشار‌های شدید داخلی در آمریکا، از اراده و قدرت کافی جهت معکوس سازیِ اقدام ترامپ در گنجاندن نام سپاه پاسداران انقلاب اسلامی در فهرست سازمان‌های تروریستی آمریکا برخوردار نیست.
موضوعی که بر اساس آنچه تاکنون از روند مذاکرات به بیرون درز کرده، در زمره آخرین مسائل موردِ اختلاف در قالب مذاکرات اتمی وین است. در این چهارچوب در مدت اخیر، برخی منابع رسمی سیاسی نظیر ""آنتونی بلینکن"" وزیر خارجه آمریکا و همچنین شماری از رسانه‌های مطرح بین المللی، از متوقف شدن جریان مذاکرات خبر می‌دهند و در مورد چشم انداز دستیابی به یک توافق در آینده نیز ابراز خوشبینی نمی‌کنند.
با این حال، برخی دیگر از جریان‌های رسانه‌ای بر فعال بودن تحرکات میانجی‌گران بین المللی بویژه اروپایی‌ها جهت رفع چالش‌های موجود در مسیر مذاکرت وین تاکید دارند. با این همه، فضای کلی مذاکرات نشان می‌دهد که تا حدی ایران و آمریکا از جو دستیابی به یک توافق، حداقل در شرایط کنونی دور شده اند.
در این راستا، به طور خاص یک سوال اساسی مطرح می‌شود: چه شد که مذاکرات به این نقطه رسید؟ آیا مذاکرات درآستانه فروپاشی است؟ و اگر فروپاشی مذاکراتِ وین اتفاق بیفتد، تبعات و پیامد‌های آن برای کشورمان چه خواهد بود؟ از این رو، فرارو در گفتگو با ""سید جلال ساداتیان"" سفیر سابق کشورمان در انگستان و کارشناس حوزه سیاست خارجی، به بررسی پرسش‌های مذکور پرداخته است. مشروح گفتگو با سید جلال ساداتیان را در ادامه مطالعه فرمایید.
برخی منابع رسانه‌ای و سیاسی از رکودِ قابل توجه در روند ""مذاکرات هسته‌ای وین"" خبر می‌دهند. ""آنتونی بلینکن"" وزیر خارجه آمریکا نیز اخیرا در مصاحبه‌ای نسبت به حصول توافق هسته‌ای با ایران در قالب مذاکرات اتمی وین ابراز ناامیدی کرده است. آیا جو حاکم بر فضای مذاکرات تا این حد منفی است یا خیر، مواضعِ افرادی نظیر بلینکن را بایستی صرفا در چهارچوب مواضع اعلامیِ یک دیپلمات ارزیابی کرد که اهداف دیگری را دنبال می‌کند؟مطلب اساسی این است که از سمت ایران، اطلاع رسانی خوبی در مورد مذاکرات اتمی وین صورت نمی‌گیرد. نباید فراموش کنیم که عمده فضای رسانه‌ای بین المللی، در اختیار غرب و به طور خاص آمریکایی‌ها است و در این چهارچوب، آن‌ها به خوبی می‌توانند به افکار عمومی بین المللی در مورد موضوعات مختلف شکل بدهند. در جهان کنونی، مولفه ""افکار عمومی"" مساله‌ای کاملا مهم و تاثیرگذار است.
در این چهارچوب، مردمِ ما نیز حق دارند که بدانند چه روندی طی شده و به کجا رسیده است. این مساله یِ اطلاع رسانی از سوی مسوولان امر در کشورمان بسیار مهم است، زیرا در خلا رویکرد فعال دیپلماسی رسانه ایِ ما، دیگران سواستفاده می‌کنند و سعی می‌کنند که به افکار عمومی بویژه نوعِ نگاه مردم ما به مساله‌ای نظیر مذاکرات هسته‌ای وین شکل دهند. در این راستا حتی بعضا اخیرا شاهد بوده ایم که نمایندگان مجلس هم از تیم مذاکراتی کنونیِ کشورمان گلایه دارند که این تیم، آن‌ها را در جریان مسائل مرتبط با مذاکرات قرار نمی‌دهد.
در این رابطه به طور خاص برخی نمایندگان مجلس شورای اسلامی از عدم ارائه گزارش از سوی تیم مذاکره کننده به کمیسیون امنیت ملی و سیاست خارجی مجلس گله کرده اند که این مساله خود جای تامل دارد. در این رابطه بر اساس آنچه به صورت پراکنده در مورد معادله اتمی ایران گفته می‌شود، به طور خاص به این نکته اشاره می‌گردد که تا ۹۸ درصد، توافق اتمی حاصل شده است و تنها ۲ درصد باقی مانده است.
در این چهارچوب باید پرسید که آیا واقعا چنین است؟ جای تعجب است که تیم مذاکراتی کشورمان نتواند ۲ درصد باقی مانده را حل کند و از وارد آمدن آسیب به منافع مردم و ایجاد مسائل خسارت بار دیگری که شاید برای کشورمان پیش بیاد، جلوگیری نماید. از سویی به نظر من حتی اکر تیم مذاکره کننده کنونیِ کشورمان، تیم قبلی مذاکره را قبول نداشته اند، حداقل باید با توجه به شرایط جاری در فضای بین المللی، حداکثر استفاده را در راستای منافع ملی کشورمان داشته باشند.
در مدت اخیر به دلیل وقوع ""جنگ اوکراین"" و وضع تحریم‌های گسترده از سوی آمریکا و اروپا علیه روسیه، ما فرصت‌های زیادی داشتیم تا حتی وارد بازار اروپا شویم و بتوانیم بخشی از انرژی و دیگر نیازمندی‌های آن‌ها را تامین کنیم. حالا در این فضا بار دیگر برمی گردیم به این نکته که گفته می‌شود تنها ۲ درصد راه جهت حصول توافق باقی مانده است: آیا واقعا درست است که ما این همه دستارود را صرفا به دلیل ۲ درصد اختلاف از دست بدهیم و به صورت روزانه به منافع اقتصادی کشورمان خسارت وارد کنیم؟ شاید در این نقطه باید صورتِ سوال را تغییر دهیم و بپرسیم که شاید اساسا داستان چیز دیگری است؟ در این رابطه من به تیم مذاکره کننده کشورمان نقد دارم که چرا به مردم و نخبگان توضیح نمی‌دهند که کجایِ کار لنگ است؟
 

ظاهرا نقطه اصلی اختلافات در شرایط کنونی، اصرارِ ایران بر خارج کردن نام ""سپاه پاسداران انقلاب اسلامی"" از لیست سازمان‌های تروریستی آمریکا و عدم موافقت واشینگتن با این مساله است.بله در این رابطه اجمالا تاکید می‌شود که ایران مواکدا تاکید بر خارج کردن نام سپاه پاسداران انقلاب اسلامی از فهرست سازمان‌های تروریستی آمریکا دارد. بسیار خوب، ما هم علاقه‌مند نیستیم که سپاه بیش از این در تحریم قرار بگیرد. با این حال باید پرسید که کدام تحریم‌ها و به چه شکلی؟ چرا تیم مذاکراتیِ ایران نمی‌تواند توضیح دهد که کدام بخش از تحریم‌های سپاه قابل برداشته شدن است و کدام بخش‌ها قابل برداشته شدن نیست و یا کدام بخش‌ها به تدریج قابل رفع شدن هستند؟
اینکه ما به صورت کلی می‌گوییم که سپاه پاسداران نباید تحریم باشد درست است. اساسا از ابتدا هم اشتباه بوده که سپاه پاسداران در فهرست سازمان‌های تروریستی آمریکا قرار گیرد. اما چه کسی این کار را انجام داد؟ ""دونالد ترامپ"" به دلیل توان منطقه‌ای و تحرکات موشکی این نهادِ ایرانی دست به این اقدام زد.
اساسا ترامپ کار‌های اشتباه زیادی علیه ایران انجام داد که خارج کردن دولت آمریکا از توافق ""برجام"" و وضع تحریم‌های گسترده علیه کشورمان، مهمترین آن‌ها بود. با این حال، سوال اینجاست که تیم مذاکراتی کنونی کشورمان با چه تمهیدی پیش رفته که تاکنون نتوانسته این مساله را حل کند و اساسا تدبیر مناسب را در این رابطه از خود نشان دهد؟
از طرفی برخی مسائل در مورد نقش روسیه در تعیین برخی خط‌مشی‌ها در چهارچوب مذاکرات وین نیز مطرح می‌شود که همگیِ این‌ها نوعی وضع گنگ و مبهم را در مورد فضای کلی مذاکرات ایجاد کرده است. حقیقتا خوب است تیم مذاکراتی کشورمان در این رابطه توضیحات لازم را بدهند و ابهامات را تا جای ممکن رفع کنند. حداقل اگر چنینی نکنند، طرف‌های غربی از ظرفیت‌های رسانه‌ای خود استفاده می‌کنند و در برخی موارد به نابحق، مطالبی را مطرح می‌سازند که کمترین خسارت آن ها، آسیب رسیدن به نوعی نگرشِ افکار عمومی کشورمان در مورد ماهیت و مسائل مطروحه در چهارچوب مذاکرات اتمی وین است.
برخی تحلیلگران بر این باورند که رسانه‌ای شدنِ مساله کشمکش ایران و آمریکا در مورد ضرورت خارج کردن نام سپاه پاسداران انقلاب اسلامی از فهرست سازمان‌های تروریستی آمریکا، موجب ایجاد نوعی رکود و بن‌بست در مذاکرات شد. آیا شما با این تفسیر موافقید؟خیر من به هیچ وجه با این مساله موافق نیستم. باید توجه داشته باشیم که اصلِ موضوع که از سوی رسانه‌ها اعلام نشده که بعدا بخواهد ایجاد تحریک کند. آمریکایی‌ها قبل از اینکه دولت جدید این کشور وارد گفتگو شود، دو شرط را در مذاکره با ایران تعیین کردند: ۱: نفوذ منطقه‌ای ایران و ۲: بُرد موشکی ایران نیز باید در کنار موضوع هسته‌ای تهران مورد بحث و مذاکره قرار بگیرد. این به چه معناست؟ بُرد موشکی و توان منطقه‌ای ما تا حد زیادی با مدیریت سپاه پاسداران انقلاب اسلامی به پیش می‌رود.
از این رو، آمریکایی‌ها از ابتدا بر مساله سپاه پاسداران انقلاب اسلامی تاکید داشتند. موضوعاتی که از همان ابتدا از سوی ایران رد شدند. از این رو، اینکه گفته می‌شود که با رسانه‌ای شدن مساله خارج کردن نام سپاه پاسداران انقلاب اسلامی از فهرست سازمان‌های تروریستی آمریکا بود که این موضوع عملا به یک بن بست در قالب مذاکرات تبدیل شد (به دلیل تشدید فشار‌ها علیه بویژه دولت بایدن و حیثیتی شدن مساله)، اساسا از دیدِ من یک نکته انحرافی است. حتی اگر این موضوع رسانه‌ای هم شده باشد، خودِ غربی‌ها این کار را کرده اند. مشکل اصلی من این است که تیم مذاکراتی ما چه تمهیدی داشته که نتوانسته مانع از رسیدنِ کار به نقطه نامناسبِ کنونی شود؟
به نظر من ما در ماه‌های اخیر فرصت‌های زیادی را سوزانده ایم. این در حالی است که اگر در همان دولت قبل به توافق رسیده بودیم، الان در حالِ بهره برداری از برخی مزایای توافق بویژه پس از حمله روسیه به اوکراین بودیم. مجموع این‌ها موجب شده تا مردم کشورمان فشار‌های زیادی را متحمل شوند. نکته اصلی من این است که تیم مذاکراتی ما باید تمهیدات لازم را می‌اندیشید تا کار به بن‌بست نخورد. البته که به دلیل عدم اطلاع رسانی مناسب، بسیاری از ما از ماهیت روند مذاکرات اطلاعی نداریم و نمی‌توانیم به صورت دقیق‌تر در این رابطه اظهار نظر کنیم و حتی ما هم در فضایی مبهم قرار داریم. درست در همین فضا است که افراد نظیر ""آنتونی بلینکن"" و دیگر مقام‌های غربی می‌آیند و تفسیر خاص خود در مورد روند مذاکرات را به گوشِ میلیون‌ها نفر می‌رسانند.
مهمترین پیامدِ عدم احیای توافق برجام و فروپاشی مذاکرات وین را برای کشورمان چه می‌دانید؟باید توجه داشت که تحولات مرتبط با جنگ اوکراین موجب شدند تا نزدیکی که میان اروپا و آمریکایِ بایدن تا حدی ایجاد شده بود، با سرعتی قابل توجه تقویت و مستحکم شود. در نتیجه، به نظر من اگر غرب در معادله برجام به نتیجه نرسد، آن کار و زمزمه‌ای که ترامپ انجام می‌داد که بتواند ""مکانیسم ماشه"" را علیه کشورمان فعال کند، به صورت جدی در دستورکار خود قرار خواهد داد.
این بدان معناست که شش قطعنامه شورای امنیت علیه کشورمان که توسط قطعامه ۲۲۳۱ بواسطه توافق برجام ملغی اثر شدند، بار دیگر علیه ایران احیا خواهند شد. اگر چنین اتفاقی رخ دهد، فضای کنونی که ما از آن بهره‌مندیم و می‌توانیم با تحمل حتی حدی از ضرر، منابع انرژی خود بویژه نفت را به دیگر کشور‌های جهان با استفاده از مکانیسم‌های مختلف بفروشیم، دیگر در شرایط جدیدِ ایجاد شده (در آینده) قادر به پیشبرد این دستورکار هم نخواهیم بود. چرا؟ دلیل اصلی این مساله این است که وقتی به موجب قطعنامه‌های سازمان ملل متحد، ذیل فصل هفتم و ماده ۴۱، ما تحت تحریم‌های سازمان ملل و شورای امنیت قرار گیریم، همه کشور‌های جهان موظف به تبعیت از آن هستند، این در حالی است که تحریم‌های دولت ترامپ و رعایت آن‌ها توسط دیگر کشور‌ها الزامی نبود و فقط آن‌هایی که از آمریکا ترس داشتند خود را ملزم به تبعیت از این تحریم‌ها می‌دانستند.
به بیان دیگر، آن‌هایی که حمایت از ایران برایشان صَرف نمی‌کرد نیز به نوعی جانب ترامپ و تحریم‌های وی علیه ایران را می‌گرفتند (البته از نظر اقتصادی، زیرا از حیث سیاسی، بسیاری از متحدان آمریکایی‌ها نیز لزوما تایید کننده راه و روش دولت ترامپ در قبال ایران نبودند). در این رابطه حتی شاهد بودیم که در یک جلسه شورای امنیت که خودِ ترامپ نیز در آن حضور داشت، نماینده وقت آمریکا در سازمان ملل متحد (نیکی هیلی) به قدری به دلیل عدمِ حمایت کشور‌های دیگرِ شورای امنیت از موضع آمریکا در برابر ایران موجب عصبانیتِ ترامپ شد که رئیس جمهور وقت آمریکا در فاصله کمی، وی را از دولت خود کنار گذاشت. در آن نشست، فقط خودِ ترامپ بود که در مساله ایران موضعش را تایید می‌کرد و هیچ کشور دیگری با وی همراهی نداشت.
با این حال، در شرایط فعلی ما شاهد یکچنین شرایطی نیستیم. امروز اگر توافقی حاصل نشود و مشکلات نیز حل نگردد، هیچ بعید نیست که کشور‌های اروپایی و دیگر اعضای شورای امنیت با آمریکا همراهی کنند و ""مکانیسم ماشه"" را علیه ایران فعال کنند و البته نیازی هم به اتفاق آرا در این رابطه ندارند. در نتیجه، فشار‌ها علیه ایران به نحو قابل ملاحظه‌ای افزابیش می‌یابد. این فضا و جو محتمل است واحتمالش نیز کم نیست.
در شرایط کنونی نیز شاهدیم که لحن آمریکایی در مورد ایران به سمتی است که ایران هراسی و متهم کردن ایران در قالب مذاکرات اتمی وین را جا بیندازند و مثلا بگویند که این ایران بوده که با لجاجت‌های خود اجازه نداده یک توافق حاصل شود. لحن مصاحبه اخیر ""آنتونی بلینکن"" راجع به ایران نیز دقیقا همینگونه بود. مساله‌ای که به طور خاص باید با هوشیاری در تهران رصد شود و سناریو‌های آتی نیز در این رابطه، با دقت مطالعه و بررسی گردند.                           ",https://www.asriran.com/003VNp
835615,۱۴۰۱/۰۱/۲۸,بین الملل,موشکی که روس ها جدی نگرفتند و برایشان دردسرساز شد!/ نپتون چه ویژگی هایی دارد؟ (+عکس),موشک نپتون پیش از الحاق شبه جزیره کریمه به خاک روسیه در حال توسعه بود، اما این اقدام روس ها به تسریع توسعه و تولید این موشک توسط دفتر طراحی لوچ (Luch Design Bureau) منجر شد.,"عصر ایران؛ مجله تصویری سلاح - پس از الحاق شبه جزیره کریمه به خاک روسیه در سال 2014، اوکراین در آن زمان از جدیدترین پروژه نظامی خود که یک موشک کروز ضد کشتی به نام ""نپتون"" بود، رونمایی کرد.
اگرچه نپتون در آن زمان توجه چندانی را به سوی خود جلب نکرد، اما اکنون و پس از اعلام ارتش اوکراین مبنی بر استفاده از این موشک برای هدف قرار دادن رزم‌ناو کلیدی ""موسکوا""، در کانون توجه قرار گرفته است. ناو جنگی موسکوا سرگروه ناوگان دریای سیاه روسیه بود.

این حمله و غرق شدن رزم‌ناو موسکوا دستاورد بزرگی برای اوکراین نه تنها در زمینه تلاش های جنگی این کشور، بلکه برای صنعت تسلیحات تولید داخل محسوب می شود، حتی در شرایطی که اوکراین برای مقابله با ارتش روسیه به سلاح های اهدایی متحدان غربی متکی است.
از زمان حمله روسیه در 24 فوریه، سلاح های ساخت کشورهای دیگر روانه اوکراین شده اند. اما اوکراین خود یک صادرکننده مهم سلاح محسوب می شود و سابقه ای طولانی در زمینه ساخت موشک ها و راکت ها دارد که به دوران اتحاد جماهیر شوروی باز می گردد. روسیه زمانی یک بازار کلیدی برای صادرات سلاح های ساخت اوکراین بود.

پس از انفجار و آتش سوزی در رزم‌ناو موسکوا که آسیب دیدگی شدید آن را به همراه داشت، این کشتی هنگام یدک‌کشی غرق شده است. به گفته یک مقام ارشد دفاعی آمریکا، اصابت دو موشک نپتون به رزم‌ناو موسکوا موجب انفجار و آسیب دیدن آن شده بود.
اما دولت روسیه فقط به بروز آتش سوزی و انفجار در عرشه رزم‌ناو موسکوا اشاره داشته و اعلام کرده است که این ناو جنگی هنگام بکسل شدن به سمت بندر به دلیل شرایط نامساعد آب و هوایی و از دست رفتن توازن کشتی غرق شده است.
رزم‌ناو 12 هزار و 500 تنی موسکوا مهم‌ترین کشتی جنگی روسیه در دریای سیاه محسوب می شد که توانایی حمل 16 موشک کروز دوربرد را داشت و به طور معمول حدود 500 خدمه در آن حضور داشتند.

موشک نپتون چیست؟ 
آر‌کی-360ام‌تی نپتون، یک موشک کروز ضد کشتی است که می تواند اهدافی در فاصله 300 کیلومتری را منهدم کند.
این موشک مجهز به پیشرانه با 16 فوت (5 متر) طول می تواند با سرعت 560 مایل بر ساعت (900 کیلومتر بر ساعت) و در ارتفاعات بین 9 تا 30 فوت (3 تا 9 متر) از سطح حرکت کند.
موشک های نپتون قابلیت نصب روی کشتی، در خشکی و پرتابگرهای هوایی را دارند و به طور رسمی از آگوست 2020 توسط نیروهای مسلح اوکراین به کار گرفته شده اند.

موشک نپتون با وزن 870 کیلوگرم و کلاهک جنگی 150 کیلوگرمی، توانایی منهدم کردن اهدافی تا 5000 تن را با استفاده از سامانه هدایت راداری دارد.
موشک نپتون پیش از الحاق شبه جزیره کریمه به خاک روسیه در حال توسعه بود، اما این اقدام روس ها به تسریع توسعه و تولید این موشک توسط دفتر طراحی لوچ (Luch Design Bureau) منجر شد. این شبه جزیره پایگاه اصلی نیروی دریایی اوکراین و سامانه های دفاعی ساحلی دوران شوروی بود که زمانی از خاک اوکراین در برابر حملات از جانب دریای سیاه محافظت می کردند.


                            ",https://www.asriran.com/003VNf
835624,۱۴۰۱/۰۱/۲۸,سیاست خارجی,احضار کاردار سوئد در ایران در پی اهانت به قرآن در این کشور,کاردار سوئد در تهران در غیاب سفیر آن کشور توسط رییس اداره سوم غرب اروپای وزارت امور خارجه احضار شد.,"در پی حوادث چند روز اخیر در سوئد که با آتش زدن قرآن کریم توسط راسموس پالودن، رهبر یک فرقه راست افراطی در شهر لینکوپینگ همراه بود، کاردار سوئد در تهران در غیاب سفیر آن کشور توسط رییس اداره سوم غرب اروپای وزارت امور خارجه احضار و مراتب اعتراض شدید جمهوری اسلامی ایران نسبت به اقدام موهن فرد یاد شده که متاسفانه به بهانه آزادی بیان با حمایت پلیس سوئد صورت گرفت، به وی ابلاغ شد.
به گزارش ایسنا، رییس اداره سوم غرب اروپای وزارت امور خارجه ضمن محکوم کردن این اقدام هتاکانه در ماه مبارک‌ رمضان، مسئولیت دولت سوئد در این باره را متذکر گردید و خواستار اقدام فوری و قاطع دولت این کشور برای پایان بخشیدن به جسارت به ساحت قرآن کریم و تضمین عدم تکرار آن در آینده شد.
وی توهین به مقدسات بیش از دو میلیارد مسلمان جهان و جریحه دار کردن احساسات آنان را بدترین سوء استفاده متصور از آزادی بیان دانست و گفت این حادثه تاسف بار که تحت حفاظت پلیس سوئد انجام شده، تصویر سوئد را نزد مسلمانان جهان مخدوش می کند.
کاردار سوئد در پاسخ ضمن ابراز تاسف از وقوع این حادثه در کشورش، گفت مراتب را فورا به مقامات کشور متبوعش منتقل می کند.                           ",https://www.asriran.com/003VNo
835621,۱۴۰۱/۰۱/۲۸,اجتماعی ,رئیس سازمان تعزیرات:نیازی به احضار واحد صنفی متخلف در شعبه نیست,مردم به محض تماس با ۱۳۵، لینکی به صورت پیامک دریافت می‌کنند تا شکایات خود را ثبت کنند البته مردم حتماً باید فاکتور خرید خودشان و پروانه کسب واحد صنفی ر ا نیز بارگزاری کنند.,"معاون وزیر دادگستری و رئیس سازمان تعزیرات حکومتی در مراسم افتتاح سامانه برخط 135، گفت: با توجه به اصلاح آیین‌نامه نیازی به احضار واحد صنفی متخلف در شعبه نیست و به محض ارجاع شکایت به شعبه مورد نظر رسیدگی انجام شده و حکم صادر شده از طریق پیامک به واحد صنفی اعلام می‌شود. به گزارش اداره کل روابط عمومی و تشریفات سازمان تعزیرات حکومتی، نشست خبری افتتاح سامانه برخط (موبایلی) طرح و پیگیری شکایات تعزیرات سامانه 135 سازمان تعزیرات حکومتی، در محل این سازمان برگزار ‌شد.
احمد اصانلو در این مراسم اظهار داشت: در مدت ۲۰۰ روز فعالیت در سازمان تعزیرات حکومتی، هشت راهبرد طراحی شده که دو راهبرد از آنها مربوط به تسهیل دسترسی مردم و هوشمندسازی فرآیندهای تعزیرات بوده است و اقدامات خوبی در این راستا انجام شده است.
وی افزود: امروز در راستای رویکرد دولت مردمی و انقلابی سیزدهم و تاکید ریاست محترم جمهوری مبنی بر بیان شفاف، صریح و صادقانه با مردم به برخی چالش‌های سازمان تعزیرات حکومتی اشاره می‌کنم.
اصانلو یادآور شد: با تصویب قانون نظام صنفی در سال 1392 و قانون حمایت از حقوق مصرف‌کنندگان، از مجموع چهار حلقه رسیدگی به بازار یعنی نظارت، کشف تخلف، بازرسی و رسیدگی فقط حلقه رسیدگی به تخلف به سازمان تعزیرات محول شده است؛ در حالی که تا قبل از تصویب قانون نظام صنفی، وظیفه نظارت، بازرسی، کشف تخلف و رسیدگی به تخلف همه بر عهده سازمان تعزیرات حکومتی بود اما با تصویب این قوانین سه وظیفه ابتدایی برعهده بازرسان اتاق اصناف و سازمان صمت گذاشته شد اخیراً نیز با تصویب قانون انتزاع نظارت بر بخش کشاورزی به جهاد کشاورزی محول شده است و در نتیجه این واگذاری وظایف، ماهیت شبه قضایی تعزیرات تقویت شد.
وی تصریح کرد: اما انتظارات مردم و برخی نمایندگان از تعزیرات حکومتی منطبق بر وظایفی است که قبل از اصلاح قوانین و زمان داشتن 4 مأموریت نظارت، بازرسی، کشف تخلف و رسیدگی‌ را به عهده داشته است و بر همین اساس انفعال در بازار را منتسب به تعزیرات می‌کنند.
معاون وزیر دادگستری به دومین چالش سازمان تعزیرات حکومتی اشاره کرد و گفت: با اصلاح قانون نظام صنفی اساساً رسیدگی به برخی تخلفات از سازمان تعزیرات حکومتی سلب شده است به عنوان نمونه تخلفات با بیش از یک میلیون تومان جریمه به هیات صنفی محول شده است که تعزیرات یکی از اعضای این هیات است بنابراین تعزیرات امکان اقدام اساسی و اثرگذار را ندارد.
وی به کمبودها و کاستی‌های سازمان تعزیرات حکومتی اشاره کرد و گفت: اکنون ۴۹ درصد شهرستان‌ها اساساً فاقد اداره تعزیرات حکومتی هستند همچنین از مجموع ۲۸۰ شهرستان دارای اداره کل تعزیرات حکومتی، ۱۰۰ شهرستان فاقد رئیس شعبه و نیروی دفتری هستند.
اصانلو گفت: اکنون ۷۰ درصد اماکن تعزیرات در شهرستان‌ها، استیجاری است و به لحاظ امکانات حمل و نقل برای برگزاری گشت‌ها این شرایط میراث گذشتگان است و اکنون قرار است تعزیرات حکومتی با عده و عده‌ای که دارد اقدامات تحولی انجام دهد.
رئیس سازمان تعزیرات حکومتی افزود: همه اقدامات ما در مدت ۲۰۰ روز این بود که به دنبال جذب نیرو، تأسیس شعب و امکانات بودیم و اینها مصادیقی است از وضعیتی که دولت قبل برای ما بر جای گذاشته و گرانی‌های امروز و تورم موجود ناشی از تورمی است که مربوط به گذشته و دولت قبل است و از آنها به ما به ارث رسیده است.
اصانلو گفت: اکنون حدود ۳۲۰ رئیس شعبه در سراسر کشور داریم و در تهران ۴۵ شعبه فعال است و این روسای شعب قرار است به تخلفات بازاری، قاچاق و حوزه بهداشت رسیدگی کنند.
رئیس سازمان تعزیرات حکومتی درباره میزان پرونده‌های وارده به تعزیرات در مدت ۲۰۰ روز فعالیت دولت سیزدهم افزود: در این بازه زمانی، ۳۶۰ هزار و ۲۴۳ پرونده به تعزیرات حکومتی ارجاع شده که به ۳۴۶ هزار پرونده رسیدگی شده است.
وی ادامه داد: همچنین در این مدت ۱۴۲ هزار و ۵۴۷ گشت‌ مشترک با همکاری سایر نهادهای نظارتی برگزار شده و در نوروز ۵۵ هزار گشت‌ مشترک برای نظارت بر بازار داشتیم.
وی خاطرنشان کرد: فقط روسای شعبه می‌توانند در گشت‌ مشترک حضور داشته باشند و به پرونده‌ها رسیدگی کنند که این نشان‌دهنده کار جهادی آن‌ها است اما مگر با تعداد ۳۲۰ رئیس شعبه به چند واحد صنفی می‌توان رسیدگی کرد؟ بنابراین چاره‌ای نیست جز اینکه در کنار اصلاح ساختارها و جذب نیرو از فناوری‌های نوین استفاده کنیم‌.
معاون وزیر دادگستری با بیان اینکه قبل از به‌روزرسانی سامانه ۱۳۵ با محدودیت‌های آیین‌نامه‌ای روبرو شدیم که خوشبختانه آیین‌نامه توسط هیئت دولت اصلاح شد، افزود: قبل از اصلاح سامانه، دسترسی مردم به سازمان تعزیرات ساده نبود و امکان پیگیری شکایات هم وجود نداشت اما در سامانه جدید این مشکلات رفع شده و با رونمایی سامانه جدید قرار است به محض اینکه شکایات وارد سامانه شود به شعبه رسیدگی‌کننده ارجاع و همه اقدامات و رسیدگی‌ها از طریق پیامک به شاکی اطلاع داده شود.
اصانلو اظهار داشت: مردم به محض تماس با ۱۳۵، لینکی به صورت پیامک دریافت می‌کنند تا شکایات خود را ثبت کنند البته مردم حتماً باید فاکتور خرید خودشان و پروانه کسب واحد صنفی ر ا نیز بارگزاری کنند.
وی یادآور شد: براساس قانون نظام صنفی، پروانه کسب واحدهای صنفی باید در مکانی که قابل رؤیت برای مشتریان باشد نصب شود.
رئیس سازمان تعزیرات بیان کرد: با توجه به اصلاح آیین‌نامه نیازی به احضار واحد صنفی متخلف در شعبه نیست و به محض ارجاع شکایت به شعبه مورد نظر رسیدگی انجام شده و حکم صادر شده از طریق پیامک به واحد صنفی اعلام می‌شود و واحد صنفی اگر اعتراضی داشت می‌تواند تقاضای تجدیدنظر کند پس تفاوت ایجاد شده عدم نیاز به حضور واحد صنفی است.
برنامه ما در آینده این است باشگاه ناظرین مردمی را در همین سامانه ایجاد کنیم تا مردم بتوانند به عنوان بازرس ما به تنظیم بازار کمک کنند و قطعاً مشوقی هم برای مردم درنظر گرفته می‌شود در نهایت هدف اصلی ما این است که دست متخلفان و گرانفروشان را از جیب مردم کوتاه کنیم.
اصانلو گفت: در فاز بعدی این سامانه، باشگاه ناظران مردمی ایجاد می‌شود و از ظرفیت مردمی برای رسیدگی به بازار و تنظیم بازار بهره‌برداری خواهد شد و مشوق‌هایی در این راستا در نظر گرفته شده است.
رئیس سازمان تعزیرات حکومتی اظهار داشت: با استفاده از سامانه‌های نوین در نظارت بر بازار بنا داریم دست سودجویان را از جیب مردم کوتاه کنیم.
گفتنی است، در این مراسم معاون توسعه مدیریت و منابع، سرپرست معاونت اجتماعی و پیشگیری از وقوع تخلفات و جمعی از مدیران ستادی سازمان تعزیرات حکومتی حضور داشتند.                           ",https://www.asriran.com/003VNl
835622,۱۴۰۱/۰۱/۲۸,ورزشی,واکنش فردوسی‌پور به درخشش دوباره طارمی در پرتغال,,"به گزارش خبر ورزشی عادل فردوسی پور درباره موفقیتهای مهدی طارمی گفت:
به نظر من مهدی طاری از تاثیرگذارترین بازیکنان پورتو و لیگ پرتغال است و از موفقیت سیر نمی‌شود که همین مسئله خیلی مهم است و می‌تواند باعث حضور او در تیم‌های بزرگتر شود.
مهدی طارمی واقعاً ماهرانه پنالتی می‌گیرد و گلزن بسیار خوبی است.
هت‌تریک کردن در یکی از لیگ‌های خوب اروپایی کار بزرگی بود که مهدی طارمی انجام داد و امیدوارم درخشش این بازیکن تا رقابتهای جام جهانی و حتی در خود جام جهانی ادامه داشته باشد.                           ",https://www.asriran.com/003VNm
835620,۱۴۰۱/۰۱/۲۸,اقتصادی,آماده باش مديران سايپا براي توليد 650 هزار دستگاه خودرو در سال جاري/ مديران سايپا از مديريت كارخانه اي خارج شوند,يكي از موضوعاتي كه مديران گروه بايد به آن توجه كنند توليد اقتصادي است و همان گونه كه اواخر سال گذشته عنوان شد توليد اقتصادي خودروهاي كوييك و شاهين براي سال جاري دنبال خواهد شد,"مديرعامل گروه خودروسازي سايپا از مديران گروه اين مجموعه خواست كه براي توليد 650 هزار دستگاه خودرو براي سال جاري آماده شوند و تمام هم و غم خود را براي تحقق و اجرايي شدن 8 فرمان ابلاغ شده رئيس جمهور بگذارند.
به گزارش سايپانيوز، محمدعلي تيموري در نشست با مديران گروه خودروسازي سايپا از تك تك آنها خواست كه در راستاي تحقق 8 فرمان ابلاغ شده از سوي رئيس جمهور، آماده شوند و برنامه ريزي مناسبي داشته باشند تا در سال جاري، توليد هدف گذاري شده، محقق شود.
او با بيان اينكه تا پايان سال جاري خودروسازان بايستي يك ميليون و 650 هزار دستگاه خودرو توليد كنند و تحقق عدد كمتر قابل قبول نيست، گفت: ضرورت دارد مديران گروه خودروسازي سايپا در توليد 650 هزار دستگاه خودرو كه سهم اين مجموعه است به طور كامل مشاركت داشته باشند و برنامه ها به گونه اي تنظيم شود كه رشد توليد بيشتر از هدف گذاري ياد شده باشد.
مديرعامل گروه خودروسازي سايپا تصريح كرد: يكي از موضوعاتي كه مديران گروه بايد به آن توجه كنند توليد اقتصادي است و همان گونه كه اواخر سال گذشته عنوان شد توليد اقتصادي خودروهاي كوييك و شاهين براي سال جاري دنبال خواهد شد؛ براي اينكه توليد اقتصادي محقق شود تمام شركت هاي گروه بايد بتوانند از مديريت كارخانه اي خارج شوند و نقش مديرعامل داشته باشند.
او با بيان اينكه براي اولين بار و با هدف چابك سازي گروه خودروسازي سايپا، تمام اختيارات به شركت هاي گروه تفويض مي شود، تصريح كرد: مجموعه هايی كه در قالب هلدينگ هستند، بايد به سمت شركت داري حركت كنند و ديگر وابسته به سايپا نباشند، استقلال در تصميم گيري، عمل و مباحث مالي باعث خواهد شد كه گروه سريعتر به اهداف ترسيم شده و به خصوص 8 فرمان ابلاغ شده از سوي رئيس جمهور برسد.
مديرعامل گروه خودروسازي سايپا گفت: در سال جاري شركت هاي گروه خودروسازي سايپا به دو روش مورد ارزيابي قرار خواهند گرفت يك بخش مربوط به نظام طرح ريزي بودجه و ديگري نظام دانش بنيان شدن شركت ها است.
او با تاكيد بر اينكه گروه بايد به نظام بودجه ريزي تسلط داشته باشد و با تكيه به اين مهم برنامه ريزي كند، گفت: اگر شركت ها مديريت مالي درست داشته باشند و اعتبارات مناسب از بانك ها دريافت كنند، مي توان توليد بيش از 650 هزار دستگاه خودرو در سال جاري را دنبال كرد.
تيموري با بيان اينكه ضرورت دارد، شركت هاي گروه خودروسازي سايپا مشكلات و چالش هاي خود را با سهامداران حل و فصل كنند، افزود: مبحث ديگري كه از شركت هاي گروه مي خواهيم دانش بنيان شدن است، چرا كه اين موضوع معيار ارتقا است.
مديرعامل گروه خودروسازي سايپا با بيان اينكه فرآيند دانش بنيان شدن يك تا سه سال زمان مي برد و اين امر هيچ ايرادي ندارد، تصريح كرد: هر شركتي كه در اين مسير گام بردارد رشد مي كند و در درجه بندي مجموعه بسيار اهميت دارد در اين ميان اگر شركتي برنامه دانش بنيان نداشته باشد درجه اش قطعا تنزل خواهد يافت.                           ",https://www.asriran.com/003VNk
835613,۱۴۰۱/۰۱/۲۸,اقتصادی,"آغاز فروش فوری خودرو"" شاهین ""بدون قرعه كشي (+قیمت و جدول فروش)",فروش فوق العاده شاهين.جي از ساعت 10 صبح روز سه شنبه (30 فروردين ماه) آغاز مي شود و فرآيند ثبت نام تا تكميل ظرفيت ادامه دارد.,"سايپا در پاسخ به تعداد قابل توجه متقاضيان براي خريد خودرو اقتصادي شاهين، فروش فوق العاده اين محصول را از 30 فروردين ماه و بدون انجام قرعه كشي، آغاز مي كند.
به گزارش عصر ایران گروه خودروسازي سايپا اعلام کرد در راستاي آرامش بخشي به بازار خودرو و كاهش التهاب هاي موجود، عرضه خودرو شاهين بدون انجام قرعه كشي را آغاز مي كند.

فروش فوق العاده شاهين.جي از ساعت 10 صبح روز سه شنبه (30 فروردين ماه) آغاز مي شود و فرآيند ثبت نام تا تكميل ظرفيت ادامه دارد.
متقاضيان اين خودرو مي توانند با مراجعه به آدرس اینترنتی saipa.iranecar.com فرآیند ثبت نام در طرح مذکور را انجام دهند. بر این اساس زمان تحویل اين خودرو حداكثر90 روزه در نظر گرفته شده است و در صورت تاخير احتمالي در تحويل خودرو بر اساس قرارداد معادل 36 درصد سود سالانه (3درصد ماهانه) خسارت تاخير به صورت روز شمار محاسبه و پرداخت مي شود.
جدول فروش به شرح زیر است:
                           ",https://www.asriran.com/003VNd
835616,۱۴۰۱/۰۱/۲۸,سیاسی,درخواست برخی نمایندگان از رئیس جمهور برای حذف عوارض بر محصولات صادرات محور,با توجه به این وضعیت تعدادی از نمایندگان به موضوع عوارض بر محصولات صادرات محور واکنش نشان داده و از رئیس جمهور خواستند که به طور مستقیم ورود کند و جلوی ابلاغ و اجرای این بخشنامه را بگیرد.,"عضو ناظر مجلس در شورای عالی بورس وضع عوارض به محصولات صادرات محور را مغایر با سیاست های کلان اقتصاد مقاومتی دانست و گفت که تعدادی از نمایندگان از رئیس جمهور خواستار ورود به این موضوع شدند تا جلوی ابلاغ یا اجرای این بخشنامه گرفته شود.
محسن علیزاده در گفت وگو با ایسنا اظهار کرد: هفته گذشته بخشنامه ای توسط وزارت صنعت، معدن و تجارت درباره وضع عوارض به محصولات صادرات محور ابلاغ شد که بلافاصله با واکنش اهالی بازار سرمایه، سازمان بورس و اوراق بهادار مواجه شد.
وی ادامه داد: در این بخشنامه مقرر شده که محصولات تولیدی صادرات محور که بازار خارجی دارند عوارضی برای صادرات پرداخت کنند موضوعی که با سیاست های کلان اقتصاد مقاومتی مغایرت دارد و حتی می تواند آسیب جدی به بازار سرمایه وارد کند. دلیل توجیهی دوستان این است که به دلیل تنش در کشورهای روسیه و اوکراین این امکان وجود دارد که محصولاتی از جمله فولاد و سیمان در کشورها قیمت بالا داشته باشند و محصولات صادراتی ما نتواند نیاز داخل را تأمین کند و بیشتر صادر شود به همین دلیل عوارضی بر آن وضع کردند.
این عضو کمیسیون اقتصادی مجلس خاطر نشان کرد: به نظر می رسد این موضوع آسیبی به بازار سرمایه وارد کند. مثلا یکی از شرکت ها در طول یک سال گذشته بیش از هزار میلیارد از سود سهامداران را ضرر کرده است. با توجه به این وضعیت تعدادی از نمایندگان به موضوع عوارض بر محصولات صادرات محور واکنش نشان داده و از رئیس جمهور خواستند که به طور مستقیم ورود کند و جلوی ابلاغ و اجرای این بخشنامه را بگیرد.
علیزاده ادامه داد: هر چند دوستان در وزارت صمت اعلام کردند این بخشنامه کوتاه مدت و برای دو ماه اجرا می شود اما همین مدت هم آثار زیانبار خود را بر بازار سرمایه به جای می گذارد. مجلس از همه ابزارهای نظارتی خود برای کنترل بازار سرمایه استفاده می کند لذا مقرر شده جلساتی به همراه برخی از نمایندگان در کمیسیون اقتصادی و با حضور کارشناسان وزارت صمت تشکیل شده که هم دلایل توجهی آن ها با بشنویم و ما هم دلایل خود را برای لغو این مصوبه بیان کنیم.
وی در پایان گفت: ان شاءالله بعد از برگزاری این نشست دوستان در وزارت صمت متقاعد می شوند که این بخشنامه را لغو کنند.                           ",https://www.asriran.com/003VNg
835614,۱۴۰۱/۰۱/۲۸,علمی,نقش یک پروتئین در ابتلا به کروناویروس,"کروناویروس از مکانیسم‌های متعددی برای سرکوب کردن تولید ""اینترفرون‌ها""(IFNs) در مراحل ابتدایی عفونت استفاده می‌کند.","بررسی جدید پژوهشگران آمریکایی، بینش‌های جدیدی را در مورد ابتلا به کروناویروس ارائه می‌دهد.
به گزارش ایسنا و به نقل از نیوز مدیکال نت، ابتلا به ""کروناویروس سندروم حاد تنفسی ۲""(SARS-CoV-2) که به بروز بیماری همه‌گیر کووید-۱۹ منجر شده است، می‌تواند نشانه‌های بالینی گوناگونی را ایجاد کند؛ از بیماری بدون علامت و خفیف گرفته تا پیامدهای بحرانی و حتی کشنده. بیماری‌زایی کووید-۱۹ مستقیما با تخریب سلول‌های اپیتلیال ریه مرتبط است که می‌تواند به دلیل اثرات سیتوپاتیک ویروسی و همچنین، آسیب‌شناسی ایمنی باشد.
بررسی پژوهشگران ""دانشگاه کالیفرنیا، برکلی""(UC Berkeley) که پیشتر روی افرادی انجام شد که بر اثر ابتلا به کووید-۱۹ جان باختند، سه نشانه از عفونت بحرانی ناشی از کروناویروس را گزارش کرد که ترومبوز شدید ریه، آسیب وسیع آلوئولی، و بدشکلی پنوموسیت‌ها را شامل می‌شد. مورد آخر که در اثر همجوشی سلولی ایجاد می‌شود، در ماکاک‌های آلوده به کروناویروس و عفونت‌های آزمایشگاهی نیز گزارش شده است. بنابراین، همجوشی سلولی، نقش مهمی در بیماری‌زایی کروناویروس بر عهده دارد.
پروتئین خوشه‌ای کروناویروس، مسئول ایجاد همجوشی سلولی است. پروتئین خوشه‌ای پس از جدا شدن، به گیرنده ""آنزیم ۲ مبدل آنژیوتانسین""(ACE2) که روی سطح سلول قرار دارد، می‌پیوندد تا غشای ویروسی را با غشای پلاسمایی سلول میزبان ادغام کند. پس از آن، آران‌ای ویروس برای تکثیر شدن، در سیتوپلاسم سلول میزبان آزاد می‌شود.
کروناویروس از مکانیسم‌های متعددی برای سرکوب کردن تولید ""اینترفرون‌ها""(IFNs) در مراحل ابتدایی عفونت استفاده می‌کند. چندین پژوهش نشان داده‌اند که ابتلا به کروناویروس، به تولید مقادیر کمی از اینترفرون‌های نوع یک و مقادیر بالایی از سیتوکین‌های التهابی منجر می‌شود. این در حالی است که برخی دیگر نشان داده‌اند که ابتلا به کروناویروس می‌تواند به تولید مقادیر زیادی از اینترفرون‌ نیز منجر شود. این نتایج نشان می‌دهند به‌ رغم اینکه ویروس از مسیرهای ایمنی ذاتی خاصی فرار می‌کند، سلول‌ها می‌توانند ابتلا به کروناویروس را حس کنند و به ایجاد پاسخ اینترفرون‌ بیانجامند.
افراد آلوده به کروناویروس می‌توانند از محافظت توسط اینترفرون‌ها، به ویژه اینترفرون‌های نوع یک و سه بهره‌مند شوند. با وجود این، تولید بلندمدت اینترفرون‌ها می‌تواند به اختلال در بازسازی سلول‌های اپیتلیال ریه منجر شود.
تولید اینترفرون‌های نوع یک و سه با شناسایی الگوهای مولکولی مرتبط با پاتوژن و توسط ""گیرنده‌های شناسایی الگو""(PRRs) القا می‌شود. کروناویروس به عنوان یک ویروس آر.ان‌.ای، توسط حسگرهای آر.ان‌.ای ویروسی در سلول‌های آلوده شناسایی می‌شود.
این پژوهش بررسی می‌کند که چگونه فعالسازی پروتئین ""cGAS"" و محرک ""STING"" می‌تواند پاسخ اینترفرون‌ نوع یک را در برابر ابتلا به کروناویروس القا کند.
این پژوهش شامل سنجش‌های همجوشی سلولی به واسطه پروتئین خوشه‌ای بود که در آن سلول‌های مورد نظر روی سلول‌های اهداکننده بارگذاری شدند. پس از آن، همجوشی سلولی به واسطه پروتئین خوشه‌ای و تولید اینترفرون‌ با استفاده از عوامل بازدارنده مانند ""RVKR"" یا ""BaflA1"" مهار شد.
توالی‌یابی با استفاده از آر.ان‌.ای ویروسی و سپس بررسی داده‌های آن و تحلیل واکنش زنجیره‌ای پلیمراز بی‌درنگ""(RT-qPCR) انجام شد. این پژوهش نشان داد که کاهش cGAS یا STING، به کاهش بیان اینترفرون‌ و همچنین فسفوریلاسیون اینترفرون‌ سه و STING می‌انجامد. علاوه بر این، فعال‌سازی cGAS-STING، به برش پروتئین خوشه‌ای بستگی داشت و در جهش‌های پروتئین خوشه‌ای که برش در آنها امکانپذیر نیست، رخ نداد.
آمیختگی سلول به سلول، به افزایش بیان ۴۲۹ ژن و کاهش بیان ۳۸۲ ژن منجر شد. بیشتر ژن‌های افزایش‌یافته، با پیری سلولی و پاسخ‌ به آسیب DNA مرتبط بودند. علاوه بر این، حضور ریزهسته‌ها در سلول‌های همجوشی ناشی از پروتئین خوشه‌ای مشاهده شد اما در سلول‌های همجوشی که پروتئین‌های خوشه‌ای جهش یافته را بیان می‌کنند، مشاهده نشد.
این نکته قابل توجه است که cGAS در ریزهسته‌ سلول‌ها، با فعال شدن اینترفرون‌ سه همراه بود. بیان پروتئین خوشه‌ای در سلول‌های آلوده، با استفاده از ""VSV-SARS-CoV-2"" که حامل پروتئین خوشه‌ای کروناویروس بود، تأیید شد. علاوه بر این، فعال شدن cGAS و آسیب DNA طی روند ابتلا به VSV-SARS-CoV-2 مشاهده شد.
پژوهش کنونی روی هم رفته نشان می‌دهد که ابتلا به کروناویروس، به دلیل تشکیل ریزهسته‌ها در سلول آلوده، به فعال شدن cGAS و STING منجر می‌شود. هم cGAS و هم STING می‌توانند اینترفرون‌ها و سیتوکین‌ها را فعال کنند که در نهایت با آسیب رساندن به سلول‌های اپیتلیال ریه، شدت بیماری را افزایش می‌دهد.
این پژوهش، در مجله ""Science Signaling"" به چاپ رسید.                           ",https://www.asriran.com/003VNe
835617,۱۴۰۱/۰۱/۲۸,اقتصادی,قیمت دلار و لیر در بازار آزاد تهران و ترکیه,,امروز هر دلار آمریکا در بازار غیررسمی و شبکه دلالی تهران بین 27600 تا 27850 تومان خرید و فروش شد. لیر ترکیه هم در بازه قیمتی 1890 تا 1930 تومان معامله شد. در صرافی های شهر استانبول ترکیه نیز هر دلار آمریکا بین 14.3 تا 15.1 لیر خرید و فروش شد.                           ,https://www.asriran.com/003VNh
835611,۱۴۰۱/۰۱/۲۸,اقتصادی,آغاز فروش فوق العاده 4 محصول سايپا (+جدول فروش),حداکثر زمان تحویل محصولات ياد شده در فروش فوق العاده، ٩٠ روزه است.,"گروه خودروسازي سايپا در راستای پاسخگویی به درخواست های متقاضیان خرید محصولات، فروش فوق العاده 4 محصول خود را از فردا صبح آغاز مي کند.
به گزارش عصر ایران، گروه خودروسازي سايپا فروش فوق العاده 4 محصول ساينا S، كوييك با گيربكس معمولي، تيبا sx و وانت 151 را از ساعت ۹ صبح تاریخ 29 فروردين ماه به مدت دو روز و به صورت شبانه روز آغاز مي كند.
حداکثر زمان تحویل محصولات ياد شده در فروش فوق العاده، ٩٠ روزه است.
بر این اساس متقاضيان با مراجعه به آدرس اینترنتی saipa.iranecar.com می توانند در این طرح فروش ثبت نام کنند و در فرآیند قرعه کشی قرار گیرند.
فهرست انتخاب شدگان نهايي از طريق سايت فروش اينترنتي سايپا ظرف مدت يك روز پس از اتمام قرعه كشي اعلام خواهد شد. همچنين پس از اعلام نتایج قرعه کشی، منتخبان فروش فوق‌العاده باید در مدت سه روز نسبت به واریز کامل وجه اقدام کنند.
جدول فروش به شرح زیر است:
                           ",https://www.asriran.com/003VNb
835612,۱۴۰۱/۰۱/۲۸,اجتماعی ,فردا و پس فردا تا 10 درجه هوا در این مناطق کشور سردتر می شود,,"کارشناس سازمان هواشناسی از وزش باد بسیار شدید، رعد و برق، تگرگ و رگبار باران تا روز سه‌شنبه در بیش از ۱۰ استان کشور خبر داد.
به گزارش برنا؛ گودرزی، بیشینه دمای هوای امروز تهران را ۲۰ درجه سانتی‌گراد اعلام و گفت: وزش باد شدید و رگبار پراکنده در روز جاری برای پایتخت انتظار می‌رود.
«فریبا گودرزی» امروز (یکشنبه) درباره وضعیت آب و هوای کشور گفت: امروز در خراسان رضوی، خراسان جنوبی، خراسان شمالی، گلستان، سمنان، ارتفاعات و دامنه‌های استان تهران و البرز شاهد رگبار باران و وزش باد شدید خواهیم بود.
وی افزود: سامانه بارشی فردا (دوشنبه، ۲۹ فروردین‌ماه) نیز در شمال‌شرق و شرق کشور و بخش‌هایی از جنوب‌شرق فعال خواهد بود.[yektanet.com]
گودرزی با اشاره به کاهش محسوس دما در کشور، خاطرنشان‌کرد: از امروز تا سه‌شنبه بارش برف در ارتفاعات البرز دور از انتظار نیست.بیشتر بخوانید
کیفیت هوای تهران قابل قبول استهشدار سطح نارنجی سازمان هواشناسی نسبت به وزش شدید باد و گرد و خاک در 4 استان کشور
وی بیان‌داشت: روزهای دوشنبه و سه‌شنبه در شرق و شمال‌شرق کشور کاهش هشت تا ۱۰ درجه‌ای دما پیش‌بینی می‌شود و روزهای سه‌شنبه و چهارشنبه در سواحل خزر مجدد افزایش محسوس دما خواهیم داشت.
کارشناس سازمان هواشناسی ادامه‌داد: روز سه‌شنبه در استان‌های خراسان رضوی و خراسان جنوبی بارش پیش‌بینی می‌شود و سامانه بارشی به‌تدریج از شمال‌شرق خارج خواهد شد.
به گفته وی، از امروز تا سه‌شنبه، وزش باد شدید موقت و خیزش گرد و خاک در جنوب کشور پیش‌بینی می‌شود.
                            ",https://www.asriran.com/003VNc
835610,۱۴۰۱/۰۱/۲۸,بین الملل,عراق کاردار سوئد را احضار کرد/ اعتراض به آتش زدن قرآن در سوئد,وزارت خارجه عراق مراتب اعتراض رسمی خود را نسبت به اقدام چندین فرد تندرو در آتش زدن نسخه‌ای از قرآن کریم ابراز و تاکید کرد که این اقدام احساسات مسلمانان را تحریک کرده است.,"وزارت خارجه عراق امروز (یکشنبه) کاردار سفارت سوئد در این کشور را احضار کرد.
به گزارش ایسنا، به نقل از سومریه نیوز، وزارت خارجه عراق رسما اعتراض خود را نسبت به آتش زدن نسخه‌ای از قرآن کریم در سوئد ابزار کرد و در این راستا کاردار سفارت سوئد در بغداد را احضار نمود.
وزارت خارجه عراق مراتب اعتراض رسمی خود را نسبت به اقدام چندین فرد تندرو در آتش زدن نسخه‌ای از قرآن کریم ابراز و تاکید کرد که این اقدام احساسات مسلمانان را تحریک کرده است.                           ",https://www.asriran.com/003VNa
835609,۱۴۰۱/۰۱/۲۸,سیاسی,«مسعود بصیری» مدیرکل روابط عمومی شورای نگهبان شد,,"آیت الله احمد جنتی با صدور حکمی «مسعود بصیری» را به عنوان مدیرکل روابط عمومی شورای نگهبان منصوب کرد.
به گزارش خبرگزاری مهر، مراسم معارفه «مسعود بصیری» مدیرکل جدید روابط عمومی شورای نگهبان و تکریم حسن سالار سرپرست سابق این اداره کل، ظهر امروز (یکشنبه) برگزار شد.
در ابتدای این مراسم سیامک ره‌پیک عضو حقوقدان و قائم مقام دبیر شورای نگهبان در سخنانی ضمن تبریک میلاد با سعادت امام حسن مجتبی(ع) با اشاره به روایتی از پیامبر اکرم (ص) مبنی بر اینکه اگر فرد کریمی از قومی نزد شما آمد، او را تکریم کنید، ولو اینکه مخالف شما باشد، گفت: معنای این روایت آن است که اگر کسی را پیدا کردید که کریم است و کرامت دارد، این صفت آنقدر گرامی و باارزش است که باید او را تکریم کرد و شاید به معنایی، حتی اگر آن فرد از مسلمانان هم نبود، تکریم او لازم باشد.
وی در بخش دیگری از سخنانش با اشاره به وظیفه روابط عمومی در نهادها و دستگاه‌ها، اظهار داشت: کار اصلی روابط عمومی، مدیریت افکار عمومی است، با این قید که افکار عمومی شامل نخبگان، گروه‌های مرجع، عامه مردم و حتی افکار عمومی داخل نهاد یا سازمان نیز می‌شود و اگر روابط عمومی بتواند این افکار عمومی را خوب شناخته و روی آن تاثیر بگذارد، وظیفه خود را به خوبی انجام داده است.
قائم مقام دبیر شورای نگهبان تصریح کرد: در شورای نگهبان نیز مانند سایر دستگاه‌ها، افکار عمومی درون سازمانی و افکار عمومی هدف (خارج از سازمان) هر کدام ویژگی‌های خاص خودشان را دارند و باید ضمن شناخت اقتضائات، توجه ویژه‌ای در شناخت این مقوله و کار روی آن صورت بگیرد.
ره‌پیک همچنین با تاکید بر اینکه باید از ظرفیت‌های مختلف در راستای ارتقای هر چه بیشتر روابط عمومی شورای نگهبان استفاده کرد، گفت: سخنگوی شورای نگهبان اعلام کننده مواضع و دیدگاه‌های رسمی شورای نگهبان است و روابط عمومی وظیفه دارد که هماهنگی و پشتیبانی لازم را از ایشان داشته باشد.
وی در پایان سخنانش ضمن قدردانی از زحمات سرپرست سابق روابط عمومی شورای نگهبان، برای مسعود بصیری به عنوان مدیرکل جدید روابط عمومی شورای نگهبان آرزوی توفیق کرد.
باید نظرات و دیدگاه‌های شورای نگهبان را به افکار عمومی برسانیم
همچنین در ادامه این جلسه، محمد حسن صادقی مقدم معاون اجرایی و امور انتخابات شورای نگهبان نیز ضمن تبریک میلاد امام مجتبی(ع)، در سخنانی با بیان اینکه مجموعه شورای نگهبان یک مجموعه انقلابی و ولایی است، تصریح کرد: باید تمام توان و انرژی همکارانم در روابط عمومی در مسیر اهداف و وظایف مدنظر بکار گرفته شود تا ان‌شاء‌الله بتوانیم عملکرد خوبی در این حوزه داشته باشیم.
معاون اجرایی و امور انتخابات شورای نگهبان تصریح کرد: روابط عمومی نمایش وضعیت هر دستگاه و در واقع پیشانی آن دستگاه است؛ باید تلاش کنیم نظرات و دیدگاه‌های شورای نگهبان را به انحاء مختلف به نخبگان و افکار عمومی برسانیم و در واقع هر کس در هر جایگاهی قرار دارد، باید در جهاد تبیین مشارکت کند.
صادقی مقدم در پایان سخنانش با بیان اینکه سخنگو و روابط عمومی شورای نگهبان «زبانِ‌گویای شورای نگهبان» هستند، از زحمات سرپرست سابق روابط عمومی شورای نگهبان قدردانی کرد.
جایگاه شورای نگهبان در افکار عمومی ارتقاء یابد
در ادامه این مراسم، هادی طحان نظیف عضو حقوقدان و سخنگوی شورای نگهبان نیز با تبریک فرارسیدن میلاد امام حسن(ع)، با بیان اینکه بنده هم به نوبه خودم از زحمات سرپرست سابق روابط عمومی شورای نگهبان تشکر می‌کنم، گفت: سرپرست سابق روابط عمومی در انجام وظایفش، خالصانه و مخلصانه تلاش کرد و امیدوارم این زحمات و تلاش‌ها ذخیره آخرت او شود.
وی همچنین اظهار داشت: جناب بصیری مدیرکل جدید روابط عمومی شورای نگهبان از بدنه رسانه‌ای کشور بوده و در این بستر رشد کرده است. وی رسانه را خوب می‌شناسد و ارتباطات خوبی در حوزه تعاملات رسانه‌ای دارد و می‌تواند کمک قابل توجهی به بخش رسانه‌ای شورای نگهبان کند. او چهره‌ای مقبول میان اهالی رسانه است و اشراف خوبی نسبت به مباحث رسانه‌ای کشور دارد.
سخنگوی شورای نگهبان خاطر نشان کرد: اینها ویژگی‌های خوبی است و امیدواریم با این سوابق و ویژگی‌ها، عملکرد مطلوبی را در دوره ایشان در روابط عمومی شورای نگهبان شاهد باشیم.
طحان نظیف در ادامه با توجه به جایگاه خطیر شورای نگهبان در صیانت از شرع و قانون، بر تشریح رویکردهای تخصصی شورای نگهبان و تبیین نظرات این شورا در خصوص مصوبات و سایر موضوعات در قالب‌های رسانه‌ای نوین تاکید کرد.
وی با توجه به تاکیدات رهبر معظم انقلاب اسلامی نسبت به مقوله «جهاد تبیین»، افزود: هر کس در هر جایی که هست باید در این جهاد مشارکت داشته باشد؛ این امر وظیفه ما را در شورای نگهبان سنگین‌تر می‌کند و ما باید وظایف‌مان را بهتر از قبل انجام دهیم.
سخنگوی شورای نگهبان همچنین ابراز امیدواری کرد که با ارتباط موثر، مستمر و متعهدانه در حوزه رسانه، جایگاه شورای نگهبان در افکار عمومی بیش از پیش ارتقاء یابد.
در پایان این مراسم، حکم آیت الله جنتی دبیر شورای نگهبان در انتصاب مسعود بصیری به عنوان مدیرکل جدید روابط عمومی شورای نگهبان قرائت و این حکم توسط دکتر ره پیک قائم مقام دبیر شورای نگهبان به وی اعطا شد.
مسعود بصیری مدیرکل جدید روابط عمومی شورای نگهبان، سابقه ۲۰ سال حضور مستمر در بخش‌های مختلف رسانه‌ای و فرهنگی کشور را دارد.
از جمله این سوابق می‌توان به مسئولیت سازمان بسیج رسانه، مدیر دفتر تهران روزنامه قدس، سردبیر قدس آنلاین، رئیس اداره اخبار آستان قدس و نایب رئیس انجمن روزنامه نگاران مسلمان اشاره کرد.                           ",https://www.asriran.com/003VNZ
835608,۱۴۰۱/۰۱/۲۸,محیط زیست,اینفوگرافیک / وضعیت تأمل‌برانگیز مخازن سدهای اطراف تهران,حجم کل حوضه آبریز سدها در مجموع ۴۶۳ میلیون متر مکعب است که نسبت به سال گذشته ۳۶ درصد کاهش داشته است,"براساس آخرین اعلام شرکت آب و فاضلاب استان تهران استان تا تاریخ ۲۴ فروردین ۱۴۰۱ حجم کل حوضه آبریز سدها در مجموع ۴۶۳ میلیون متر مکعب است که نسبت به سال گذشته ۳۶ درصد کاهش داشته است، و در بخش ورودی حوضه آبریز سدها در سال ۱۴۰۰ ۱۳۶/۶ مترمکعب بر ثانیه بوده و با کاهش ۲۹ درصدی همراه بوده و به عدد ۹۸/۶ مترمکعب بر ثانیه رسیده است.
گرافیک: پدرام آقایی
منبع داده‌ها: شرکت آب و فاضلاب استان تهران
                           ",https://www.asriran.com/003VNY
835606,۱۴۰۱/۰۱/۲۸,علمی,جوهر زیستی جایگزین غضروف انسان؟,ما در زمینه رشد مجدد بافت سالم در مناطق آسیب دیده با چالش‌های مختلفی روبرو هستیم. به عنوان مثال، ماده چاپ شده باید ساختار بسیار خاصی داشته باشد که با نمونه طبیعی خود قابل مقایسه باشد.,"رشد و جایگزینی بافت غضروف آسیب دیده با کمک فناوری چاپ ۴ بعدی همان چیزی است که اخیرا یک گروه از محققان ""موسسه لایب‌نیتس برای مواد تعاملی"" و ""دانشگاه فنی آخن"" در تلاش برای دستیابی آن هستند.
به گزارش ایسنا و به نقل از آی او، محققان اخیرا اظهار کرده‌اند جوهر زیستی می‌تواند جایگزین غضروف انسان شود و در همین راستا نیز در حال انجام کارهایی برای اثبات این موضوع هستند. محققان دانشگاه فنی آخن برای توسعه جوهر زیستی که بتواند جایگزین غضروف انسان شود یک کمک مالی پنج ساله به مبلغ حدود ۱۰ میلیون یورو از بنیاد ورنر زیمنس(Werner Siemens Foundation) دریافت خواهند کرد تا طی پروژه ""TriggerINK""(یک جوهر زیستی با مواد خاص) را توسعه دهند.
بدن انسان از تعداد بی‌شماری بافت با ساختارهای متفاوت و گاهی بسیار پیچیده تشکیل شده است. اگر این بافت‌ها آسیب ببینند، علم پزشکی در بازگرداندن عملکرد آنها با چالش‌های بزرگی مواجه می‌شود. اگرچه روش‌هایی برای ترمیم غضروف در زانو وجود دارد، اما چنین راه‌هایی به راه حلی طولانی مدت برای جایگزینی بافت آسیب دیده و بازیابی عملکرد آن منجر نمی‌شود.
هدف محققان این مطالعه توسعه یک فناوری جایگزین برای جایگزینی بافت است. ""لارا د لاپورت""، ""استفان هچ""، ""آندریاس هرمان"" و ""ماتیاس وسلینگ"" از محققان این مطالعه بودند. طی این پروژه که TriggerINK نام دارد از اصل نوآورانه چاپ ۴ بعدی استفاده می‌شود که برای آن نیز یک جوهر زیستی ویژه در حال طراحی است.
چاپ ۴ بعدی فناوری توسعه یافته چاپ سه بعدی است. در چاپ سه بعدی استاندارد، لایه به لایه یک ماده اغلب روی هم قرار می‌گیرد و ساختاری سه بعدی همانند یک مکعب ایجاد می‌کند. فاکتور اضافی که نام این فناوری را به چاپ چهار بعدی تغییر می‌دهد ""زمان"" است.
محققان گفتند: ما اجزای خاصی را در جوهر ترکیب می‌کنیم که در زمان‌های بسیار خاص به محرک‌های خارجی واکنش نشان می‌دهند. به عنوان مثال هنگام ماندن در مکعب، حرکت مواد چاپ شده با نور امکانپذیر است و اجزای زیست فعال می‌توانند در صورت تقاضا با امواج فراصوت آزاد شوند.
محققان این مطالعه اکنون قصد دارند از TriggerINK برای ایجاد روش جدیدی برای جایگزینی بافت آسیب دیده بدن استفاده کنند و آن چاپ ساختارهای ۴ بعدی در زخم است.
برای آزمایش این فناوری، محققان غضروف مفصل زانو را انتخاب کردند.
محققان اظهار کردند: ما در زمینه رشد مجدد بافت سالم در مناطق آسیب دیده با چالش‌های مختلفی روبرو هستیم. به عنوان مثال، ماده چاپ شده باید ساختار بسیار خاصی داشته باشد که با نمونه طبیعی خود قابل مقایسه باشد.
ایده TriggerINK شامل مراحلی است که در طول فرآیند چاپ به آرامی در یکدیگر قرار می‌گیرند. در این فرآیند، ویژگی‌های مختلفی از جوهر زیستی آشکار می‌شود. محققان برای توسعه این جوهر زیستی از یک فناوری به نام ""ANISOGEL"" که توسط ""لارا د لاپورت"" برای رشد هدایت شده سلول‌های عصبی توسعه داده، استفاده خواهند کرد. علاوه بر این، جوهر زیستی حاوی فاکتورهای رشد محصور شده و عوامل تعدیل کننده ایمنی خواهد بود. پروفسور آندریاس هرمان گفت: این فاکتورها می‌توانند در صورت نیاز توسط امواج فراصوت آزاد شوند و در کل برای حمایت از روند بهبودی در نظر گرفته شده‌اند.                           ",https://www.asriran.com/003VNW
835605,۱۴۰۱/۰۱/۲۸,اجتماعی ,ثروتمندترین روستای چین را بشناسید (فیلم),دهکده خواشی (Huaxi) به دلیل معماری خاص و امکانات فراوان، ثروتمندترین منطقه روستایی چین به شمار می‌آید.,کد ویدیو  دانلود    فیلم اصلی                                     ,https://www.asriran.com/003VNV
835607,۱۴۰۱/۰۱/۲۸,سیاسی,نامه تند نمایندگان حامی صیانت به قالیباف: این حجم از تخلف، به هیچ وجه قابل پذیرش نیست!,این حجم از تخلف در خصوص یک طرح آن هم دو سال بعد از شروع به کار مجلس و ریاست جنابعالی، به هیچ وجه قابل پذیرش نیست.,"ایرنا نوشت:تعدادی از نمایندگان مجلس در نامه‌ای به رییس مجلس شورای اسلامی تاکید کردند: ادامه فعالیت کمیسیون صیانت قانونی است و هرگونه تصمیم در خصوص طرح موسوم به صیانت باید در صحن علنی مجلس اتخاذ شود.
   تعدادی از نمایندگان در نامه‌ای به رییس مجلس شورای اسلامی در مورد حواشی جلسه غیر علنی بررسی«طرح صیانت» تاکید کردند: مجلس تاکنون هیچ تصمیم معتبری در خصوص اعمال تبصره ۲ ماده ۱۶۷ بر کمیسیون مشترک نداشته است. لذا ادامه فعالیت آن کمیسیون کاملا قانونی بوده و هر گونه تصمیمی در خصوص طرح موسوم به صیانت، می‌بایست بر اساس ماده ۱۶۷ آیین‌نامه داخلی یا تبصره‌های ذیل آن انجام شود.
  متن کامل این نامه به شرح زیر است:
  جناب آقای قالیباف   رئیس محترم مجلس شورای اسلامی
   سلام علیکم
   حواشی بوجود آمده در خصوص جلسه غیررسمی مورخ ۲۲ فروردین ماه سال جاری، لازم نموده که مجموعه‌ای از تذکرات به منظور دفاع از شان قانونی و قانونمندی مجلس شورای اسلامی به استحضار برسد:
  ۱- برخی از اعضای هیات رییسه نتیجه رأی‌گیری تاریخ صدرالاشاره را بعنوان نظر رسمی مجلس شورای اسلامی بیان کرده اند. براساس دستور جلسه ابلاغی هیات رئیسه و صورت مذاکرات منتشره از رأی‌گیری‌های صحن در تاریخ مذکور، موضوع رأی‌گیری «رأی‌گیری استمزاجی در خصوص ابقاء کمیسیون اصل ۸۵» بوده است. فارغ از اینکه جلسه مذکور وفق هیچ کدام از مواد قانون آیین نامه داخلی مجلس برگزار نشده (که در بندهای بعد شرح داده می‌شود) اساسا «رأی‌گیری استمزاجی» وجاهت قانونی نداشته و نمی تواند ملاک عمل هیات رئیسه قرار گیرد.
  ۲- استفاده از ظرفیت‌های اصل ۸۵ قانون اساسی به‌طور شفاف در مبحث چهارم قانون آیین نامه داخلی مجلس ذکر شده است. خاتمه طرح‌ها و لوایحی که براساس چنین اصلی مورد بررسی قرار می‌گیرند وفق ماده ۱۶۷ آیین نامه داخلی و به دو صورت انجام می‌شود؛ یا براساس صدر ماده ۱۶۷ خروجی کمیسیون مورد تایید صحن قرار گرفته و بعد از تعیین مدت زمان به شورای محترم نگهبان ارجاع می‌شود و یا وفق تبصره ۲ ماده ۱۶۷ فعالیت کمیسیون خاتمه می‌یابد. لذا اساسا موضوع « رأی‌گیری برای ابقاء کمیسیون اصل ۸۵» بلاوجه است چون پیش از این در جلسه ۶ مردادماه ۱۴۰۰ در این خصوص رأی‌گیری شده و به تصویب رسیده است.
   ۳ - مسئولیت هیات رئیسه مجلس در بررسی عملکرد کمیسیون‌های داخلی مجلس مشخص و غیرقابل تفسیر است.
   اگر منظور هیات رئیسه از «ابقاء کمیسیون اصل ۸۵» اعمال تبصره ۲ ماده ۱۶۷ است، هیچکدام از مقدمات مندرج در آن تبصره اجرا نشده و رأی‌گیری در خصوص این مسئله خلاف صریح آیین نامه داخلی مجلس انجام شده است.
   ۴- گزارش ارائه شده از سوی رئیس محترم کمیسیون مشترک می‌بایست وفق ماده ۱۰۰ آیین نامه داخلی، بیست و چهار ساعت قبل از تشکیل جلسه چاپ و در اختیار نمایندگان قرار می‌گرفت. براساس تبصره‌های ذیل این ماده، ارائه گزارش باید به درخواست حداقل ۵۰ نفر از نمایندگان انجام می‌شد که این مورد نیز رعایت نشده است.
  ۵- چنانچه هیات رئیسه جلسه‌ای که در تاریخ ۲۲ فروردین ماه تشکیل شده را مصداق «جلسه غیرعلنی» می‌داند، متذکر می‌گردد که هیچکدام از اجرای ماده ۱۰۲ آیین نامه داخلی رعایت نشده و رأی‌گیری آن جلسه فاقد اعتبار است.
  ۶- حتی اگر جلسه ۲۲ فروردین مجلس را رسمی دانسته و رأی‌گیری در این جلسه را معتبر بدانیم (که قطعا چنین امری خلاف آیین نامه داخلی است) تعداد حاضرین در هنگام رأی‌گیری ۲۴۱ نفر و آرای مخالف با موضوع رأی‌گیری ۱۲۰ نفر اعلام شده است، ولی براساس ماده ۱۱۵ آیین نامه داخلی «مصوبات مجلس در جلسه رسمی و با رای موافق اکثریت مطلق حاضران که بیش از نصف نمایندگان حاضر است» معتبر می‌باشد. بطور کلی آرای مکتسبه در این جلسه با هیچ کدام از موارد مندرج در ماده ۱۱۷ آیین نامه داخلی مطابقت ندارد. به عبارتی موضوع جلسه مذکور نتوانسته است اکثریت مطلق هیچکدام از موافقان و مخالفان را کسب نماید و بر همین اساس موضوع جلسه به تصویب نرسیده و بررسی طرح براساس تصمیم جلسه ۶ مردادماه ۱۴۰۰ ادامه می‌یابد.
  ۷- ادعای برخی همکاران در خصوص «اتمام مدت سه ماهه بررسی طرح در کمیسیون مشترک» بیش از همه چیز موجب تعجب شده است. آن چنان که قانون تصریح کرده است «ترتیب رسیدگی این قبیل طرح‌ها و لوایح در کمیسیون همان ترتیب رسیدگی و تصویب در مجلس خواهد بود» و هیچ کدام از مواد آیین‌نامه داخلی سقفی برای بررسی طرح‌ها و لوازح تعیین نکرده است.
۸- به استناد بند ۴ ماده قانون تدوین و تنقیح قوانین و مقررات کشور، تشخیص معاونت حقوقی مجلس در خصوص مغایرت مصوبات کمیسیون‌ها با آیین نامه داخلی مجلس «مانع از طی مراحل تصویب طرح‌ها و لوایح نخواهد شد»، ولی متأسفانه شاهدیم که نامه معاونت حقوقی نه تنها به عنوان مستمسکی برای لغو تصمیم نمایندگان قرار گرفته، بلکه از تشکیل جلسات کمیسیون مشترک نیز ممانعت به عمل آنده است.
این در حالی است که پخش مستقیم جلسات کمیسیون مشترک و رأی‌گیری علنی نمایندگان محترم موید عدم تخلف یا مغایرت تصویب طرح تنظیم مقررات خدمات فضای مجازی با آیین‌نامه داخلی کمیسیون مشترک بوده و تشخیص معاونت حقوقی فاقد وجاهت است.
در پایان متذکر می‌گردد که این حجم از تخلف در خصوص یک طرح آن هم دو سال بعد از شروع به کار مجلس و ریاست جنابعالی، به هیچ وجه قابل پذیرش نیست و انتظار می‌رفت که هیأت رئیسه بر اساس بند ۱۱ ماده ۲۲ نسبت به «حفظ شأن و منزلت و اقتدار مجلس و دفاع از حقوق و جایگاه قانونی نمایندگان» اقدام نماید. لذا ضمن محفوظ دانستن اجرای ماده ۲۳ و ۲۴ آیین‌نامه داخلی مجلس، موارد ذیل به عنوان درخواست رسمی و مطالبه جدی امضاء‌کنندگان جهت امعان نظر و اقدام مقتضی ایفاد می‌گردد:
الف: مجلس تاکنون هیچ تصمیم معتبری در خصوص اعمال تبصره ۲ ماده ۱۶۷ بر کمیسیون مشترک نداشته است. لذا ادامه فعالیت آن کمیسیون کاملا قانونی بوده و هر گونه تصمیمی در خصوص طرح موسوم به صیانت، می‌بایست بر اساس ماده ۱۶۷ آیین‌نامه داخلی یا تبصره‌های ذیل آن انجام شود.
ب- تذکر لازم به اعضای خاطی هیأت رئیسه مجلس داده شود و تضمین لازم در خصوص عدم تکرار چنین برخوردهای غیرمسئولانه‌ای اخذ گردد.
ج- نقش پررنگ مشاوره‌های غلط و مداخلات نابجای معاونت حقوقی در انبوه تخلفات صورت پذیرفته غیرقابل اغماض و مغایر با تبصره ماده یک قانون تدوین و تنقیح قوانین و مقررات کشور است. ردپای ایشان در تمامی حواشی اخیرا پیدا بوده و نامه‌نگاری‌ها و اظهارنظرهای رسانه‌ای ایشان همواره بر ابهام در مسائل افزوده است. از آنجا که انتصاب ایشان جزو وظایف رئیس مجلس به شمار می‌رود،‌ شایسته است که نسبت به ادامه همکاری معاون فعلی تجدید نظر نمایید.
* حالا که نامه نماینده های حامی طرح به قالیباف را خواندید، خواندن مطلب کوتاه سردبیر عصر ایران خطاب به مجلسی ها را هم پیشنهاد می کنیم:  کوتاه با مجلسی ها: یک نکته شرعی و قانونی درباره ""طرح صیانت""                           ",https://www.asriran.com/003VNX
835601,۱۴۰۱/۰۱/۲۸,عمومی,تصادف وحشتناک یک خودرو با گوزن وسط جنگل (فیلم),یک خودرو با گوزنی در جاده تصادف کرد. /خبرفوری,کد ویدیو  دانلود    فیلم اصلی                                     ,https://www.asriran.com/003VNR
835603,۱۴۰۱/۰۱/۲۸,بین الملل,کمک اتحادیه اروپا به اوکراین / ۵۰ میلیون یوروی دیگر,این کمک‌های بشردوستانه جدید صرف نیازهای ضروری مانند خدمات درمانی اضطراری، پناه دادن به آوارگان و دسترسی به آب خواهد شد.,"اتحادیه اروپا ۵۰ میلیون یورو دیگر برای کمک‌های بشردوستانه به اوکراین اختصاص داد که از کل این مقدار، پنج میلیون یورو مخصوص پروژه‌هایی در کشور مولدوای، همسایه اوکراین است.
به گزارش ایسنا، « یانز لنارچیچ»، مسئول مدیریت بحران اتحادیه اروپا عنوان داشت: این کمک‌های بشردوستانه جدید صرف نیازهای ضروری مانند خدمات درمانی اضطراری، پناه دادن به آوارگان و دسترسی به آب خواهد شد.
وی افزود: میلیون‌ها نفر در مناطق جنگی به این کمک‌ها نیاز دارند. ما باید درخصوص ""حمله بیشتر روسیه به اوکراین"" خود را آماده کنیم.
با تخصیص این کمک ۵۰ میلیون یورویی، میزان کمک‌های بشردوستانه اتحادیه اروپا به اوکراین در مجموع به حدود ۱۴۳ میلیون یورو رسیده است.                           ",https://www.asriran.com/003VNT
835604,۱۴۰۱/۰۱/۲۸,حوادث,مرد آمریکایی مادربزرگ زنده خود را ماه‌ها درون فریزر قرار داد!,,"طبق گزارش پلیس آمریکا روز جمعه جسد پیرزنی ۸۲ ساله در خانه خود کشف شد که توسط نوه‌اش ماه‌ها درون فریزر خانه قرار داده شده بود.
به گزارش خبرنگار اجتماعی خبرگزاری تسنیم؛ طبق گفته پلیس آمریکا یک مرد 29 ساله در شهرستان ""فلوید"" در ایالت ""جورجیا"" پس از اینکه مادربزرگ 82 ساله خود را در کیسه‌های پلاستیکی قرار داده و در حالی که او زنده بود در فریزر گذاشته، به قتل متهم شده است.
""newsweek"" در این باره نوشت, ""رابرت کیت تینچر""، 29 ساله ظاهراً مادربزرگ خود را در ماه دسامبر پس از سقوط از ارتفاع در آپارتمانی که این دو در آن زندگی می‌کردند، در فریزر گذاشته است.
طبق گفته‌های متهم هنگامی که او مادربزرگ خود را درون کیسه قرار می‌داد, استخوان‌هایش شکسته بود.
""بریتانی ورنر""، بازپرس شهرستان ""فلوید"" گفت: از آنچه که ما در آن زمان تشخیص دادیم و طبق گفته‌های متهم, مادربزرگ او هنوز نفس می‌کشیده و در زمانی که درون فریزر جای داده می‌شد کمی حرکت کرده است.
پلیس گفت که آن‌ها بر این باورند که این مادربزرگ در ماه دسامبر در یک سقوط مجروح شده است و تینچر به جای دریافت مراقبت‌های پزشکی، او را به فریزر خانه منتقل کرده است.
تینچر ماه‌ها در خانه با جسد داخل فریزر به زندگی خود ادامه داد، اما در ماه مارس از ترس یافتن جسد، آن را به سردخانه انباری منتقل کرده و 4 ماه بعد توسط پلیس کشف شده است.
پلیس گفت تینچر به آن‌ها گفته است که سقوط مادربزرگش را گزارش نکرده زیرا حکم بازداشت او جاری بوده است.
تینچر همچنین به توطئه برای قتل همسرش در سال 2018 متهم شده بود. پس از دستگیری او در این هفته، او به قتل با سوء نیت، جنایت و پنهان کردن مرگ یک نفر دیگر متهم شده است.                           ",https://www.asriran.com/003VNU
835602,۱۴۰۱/۰۱/۲۸,فرهنگی/هنری,اطلاعیه‌ای برای سایت‌های خبری بدون مجوز,رسیدگی به درخواست‌های ثبت شده و تطبیق وضعیت این رسانه‌ها با قانون مطبوعات، به صورت ویژه انجام می‌شود و در صورت احراز شرایط و تایید صلاحیت، مجوز فعالیت پایگاه اطلاع‌رسانی صادر می‌شود,"هیات نظارت بر مطبوعات طی فراخوانی مجدد، از همه گردانندگان سایت‌های خبری بدون مجوز درخواست کرد که نسبت به ثبت درخواست اخذ مجوز فعالیت خود در سامانه جامع رسانه‌ها اقدام کنند.
به گزارش ایسنا به نقل از دبیرخانه هیات نظارت بر مطبوعات، در این اطلاعیه آمده است:
«در پاسخ به درخواست‌های مکرر مدیران رسانه‌ها و در جهت حمایت از رسانه‌های دارای مجوز و گسترش فضای قانونی برای فعالیت‌های خبری، هیأت نظارت بر مطبوعات از همه گردانندگان سایت‌های خبری فاقد مجوز دعوت به‌عمل می‌آورد نسبت به ثبت درخواست اخذ مجوز فعالیت پایگاه خبری خود در سامانه جامع رسانه‌ها به نشانی الکترونیکی: (e-rasaneh.ir) اقدام کنند.
هیات نظارت بر مطبوعات پیشتر نیز در آذرماه ۹۲ و همچنین دی‌ماه ۹۹، سایت‌های خبری فاقد مجوز را به ثبت درخواست برای دریافت پروانه انتشار دعوت کرده بود که با استقبال خوب گردانندگان این سایت‌ها همراه شدند.»
در این اطلاعیه تصریح شده است که «این تصمیم در راستای اجرای بدون تبعیض قانون مطبوعات و حمایت از رسانه‌های دارای مجوز در مقابل رسانه های فاقد مجوز است و رسانه‌های غیرخبری، مشمول آن نیستند.»
بر اساس این اطلاعیه، «رسیدگی به درخواست‌های ثبت شده و تطبیق وضعیت این رسانه‌ها با قانون مطبوعات، به صورت ویژه انجام می‌شود و در صورت احراز شرایط و تایید صلاحیت، مجوز فعالیت پایگاه اطلاع‌رسانی صادر می‌شود.»
هیأت نظارت بر مطبوعات پیشتر اعلام کرده بود که هرگونه فعالیت رسانه‌ای خبری، در صورت عدم ثبت تقاضا و دریافت مجوز، مصداق اخبار رسانه‌های جعلی قلمداد می‌شود.                           ",https://www.asriran.com/003VNS
835600,۱۴۰۱/۰۱/۲۸,ورزشی,موضع صریح وزیر ورزش درباره سرمربی تیم ملی,ما قاطعانه از تصمیمات فدراسیون حمایت می‌کنیم. فعلا تصمیم فدراسیون حمایت از سرمربی تیم ملی است.,"«تکلیف سرمربی تیم ملی چیست و آیا اسکوچیچ در قطر روی نیمکت ایران می‌نشیند یا خیر؟» این سوال مهم را یکی از خبرنگاران محلی در استان اردبیل از وزیر ورزش پرسید.
به گزارش ایسنا، خبرآنلاین نوشت: «احتمالا وضعیت سرمربی تیم ملی فوتبال ایران پیچیده‌ترین موضوع روزهای آینده فوتبال خواهد بود؛ جایی که فدراسیون فوتبال به صورت مبهم فعلا به حفظ دراگان اسکوچیچ بسنده کرده اما مشخص نیست این وضعیت تا چه زمانی ادامه خواهد داشت.
تیم ملی فوتبال ایران در خاص‌ترین شرایط ممکن به سر می‌برد. از یک طرف وضعیت مدیریتی فدراسیون فوتبال و از طرف دیگر قرارگرفتن در جالب‌ترین گروه ادوار جام جهانی، تیم ملی را در شرایط خاصی قرار داده است. همه اینها را در کنار شرایط این روزهای دراگان اسکوچیچ بگذارید تا بیشتر وضعیت خاص تیم ملی در فاصله شش ماه تا شروع جام جهانی را متوجه شوید.
در این میان سوال روز و مهم خبرنگاران ورزشی این است که «تکلیف سرمربی تیم ملی چیست و آیا اسکوچیچ در قطر روی نیمکت ایران می‌نشیند یا خیر؟» این سوال مهم را دیروز یکی از خبرنگاران محلی در استان اردبیل از وزیر ورزش پرسید. حمید سجادی در پاسخ به این سوال به نکته‌ای اشاره کرد که نشان می‌دهد توپ در زمین فدراسیون فوتبال است و فدراسیون هر تصمیمی بگیرد با حمایت وزارت ورزش روبه‌رو خواهد شد. وزیر ورزش در پاسخ به این سوال گفت: «در خصوص مربی تیم ملی فوتبال، ما قاطعانه از تصمیمات فدراسیون حمایت می‌کنیم. فعلا تصمیم فدراسیون حمایت از سرمربی تیم ملی است. البته اینها تصمیم فدراسیون و کادر فنی است که من برایشان آرزوی موفقیت دارم.»
با این موضع وزیر ورزش باید منتظر ماند و دید فدراسیون فوتبال چه تصمیمی برای نیمکت تیم ملی در جام جهانی می‌گیرد. آیا فدراسیون طرف موافقان اسکوچیچ را می‌گیرد و نیمکت ایران در جام جهانی را به او هدیه می‌کند یا این که تصمیم به تغییرات می‌گیرد و سرمربی جدیدی را برای تیم ملی برمی‌گزیند؟»                           ",https://www.asriran.com/003VNQ
835599,۱۴۰۱/۰۱/۲۸,سیاسی,صدام را با چه ماشینی از اسارت توسط سپاه نجات دادند؟ | یک ماجرای واقعی و پرهیجان از جنگ,"سرلشکر ستاد، عَبِد حمید محمود الخطاب، رئیس دفتر ریاست ‎جمهوری عراق و از همراهان دائمی صدام در طول دوران جنگ با ایران گفته است: آقای رئیس‌جمهور مضطرب از عدنان خیرالله پرسید: عدنان، بگو چه باید بکنیم؟

عدنان خیرالله جواب داد: سرورم، جای دیگری برای فرار و پنهان ‎شدن پیدا می‌کنم. دوباره آقای رئیس‌جمهور پرسید: سلاح و مهماتی هم به‎ همراه دارید؟

من جواب دادم: فقط یک قبضه تفنگ ‌داریم.

ایشان با خشم و غضب گفت: اگر ایرانی‌ها مرا پیدا کنند، می‌دانید چه می‌شود؟! افراد همراه، همگی سعی می‌کردند آقای رئیس‌جمهور را آرام کنند.","صدام، هنگامی که در چنگ نیروهای گردان حبیب بود و هر لحظه احتمال اسارتش می‌رفت با آمبولانس فرار کرد که اگر هواپیما یا هلیکوپتر ایرانی از بالا حمله کرد، تصور نکند در آن خودرو شخصیتی مثل صدام حضور دارد.
به گزارش فارس،‌ حضرت آیت‌الله سیدعلی خامنه‌ای رهبر انقلاب، در روز سه‌شنبه ۲۳ فروردین ماه در دیدار مسؤولان و کارگزاران نظام اشاره‌ای به عملیات فتح‌المبین داشتند. ایشان در این باره فرمودند: صدام هنگام آغاز جنگ نزدیک ایلام یک مصاحبه کرد و بعد گفت مصاحبه‌ بعدی را در تهران انجام می‌دهم، اما دیدید به چه سرنوشتی دچار شد در جنگ و بعد از جنگ.
ایشان افزودند: در فتح‌المبین صدام شانس آورد. نزدیک بود توسط بچه‌های سپاه دستگیر شود. اگر نیم ساعت زودتر رسیده بودند، دستگیر می‌شد ولی شانس آورد و در رفت.


اما اصل ماجرا در عملیات فتح‌المبین چه بود؟
فرماندهان دفاع مقدس با استفاده از موفقیت‌های به‌ دست‌آمده در ابتدای سال دوم جنگ، عملیات بزرگ فتح‌المبین را طراحی و اجرا کردند. این عملیات یکی از پرشکوه‌ترین و حماسی‌ترین عملیات‌های دفاع مقدس به‌لحاظ طرح‌ریزی با بهره‌گیری از تاکتیک تک احاطه‌ای و حمله غافلگیرانه بود. رزمندگان اسلام توانستند در مرحله چهارم این عملیات، در روز هشتم فروردین ۱۳۶۱، عقبه دشمن را تصرف کنند و پیروزی بزرگی را رقم بزنند.
سال‌ها از آن حماسه‌های ماندگار گذشته است؛ اما اقدامات تاریخ‌ساز و غرورآفرین رزمندگان اسلام و شهدای والامقام همچنان بر سپهر ایران اسلامی پرتوافشانی می‌کند.در عملیات فتح‌المبین، در محور قرارگاه نصر، یگان‌های عمل‌کننده در ساعت ‌۱:۳۰ بامداد، با دشمن درگیر شدند. در حالی‌ که واحدهای ارتش عراق در این محور به شدت مقاومت می‌کردند، رزمندگان گردان حبیب، از تیپ‌٢٧ محمد رسول‌الله (ص)، که مأموریت تصرف علی ‌گره‌زد و خاموش‌کردن آتش توپخانه مستقر در آن را بر عهده داشتند، با پیشروی در عمق منطقه دشمن، قرارگاه توپخانه و قرارگاه تاکتیکی سپاه چهارم ارتش عراق را تصرف کردند.
در همین زمان، صدام و عده‌ای از فرماندهان ارشد ارتش بعث که انتظار این مقدار پیشروی رزمندگان اسلام را نداشتند، به عقبه یگان‌های خود آمده بودند که ناگهان با هجوم سیل‌آسا و دشمن‌شکن سپاهیان اسلام روبه‌رو شدند و به تعبیر مقام معظم رهبری، شانس آوردند و موفق به فرار از مهلکه و اسارت به دست نیروهای سپاه اسلام شدند.
در این‌ باره، مهم‌ترین اسناد، روایت‌های متواتر و مستند فرماندهان ارشد ارتش بعث، به‌ویژه فرماندهان همراه صدام است که در آثار خارجی و داخلی انتشار یافته است. مرکز اسناد و تحقیقات دفاع مقدس در ادامه، مهم‌ترین این روایت‌ها را ذکر کرده است:
در صورتی‌‎که اسیر شدیم، من و خودتان را بکشید
ژنرال حسین کامل مجید، وزیر صنعت و صنایع نظامی سابق رژیم بعث و داماد معدوم صدام، پس از فرار به اردن در زمستان سال ۱۳۷۴، در مصاحبه‌ای مفصل با نشریه السفیر، چاپ بیروت، اذعان کرده است: در عملیات شوش - دزفول (فتح مبین)، هنگامی‌که نیروهای ایران در منطقه سپاه چهارم عراق پیشروی کردند، واحدهای پشتیبانی این سپاه رزمی نیز از بین رفت و چیزی نمانده بود که صدام و همراهان او، که من هم جزء آن‌ها بودم، به اسارت نیروهای ایرانی درآیند.
در آن لحظات، رنگ از چهره صدام پریده و بسیار نگران بود. صدام به ما نگاه کرد و گفت: از شما می‌خواهم در صورتی‌‎که اسیر شدیم، من و خودتان را بکشید. (بابایی و بهزاد، ۱۳۹۶: ۳۴۶ و ۳۴۷)
اگر ایرانی‌ها مرا پیدا کنند، می‌دانید چه می‌شود؟
سرلشکر ستاد، عَبِد حمید محمود الخطاب، رئیس دفتر ریاست ‎جمهوری عراق و از همراهان دائمی صدام در طول دوران جنگ با ایران گفته است: آقای رئیس‌جمهور مضطرب از عدنان خیرالله پرسید: عدنان، بگو چه باید بکنیم؟
عدنان خیرالله جواب داد: سرورم، جای دیگری برای فرار و پنهان ‎شدن پیدا می‌کنم. دوباره آقای رئیس‌جمهور پرسید: سلاح و مهماتی هم به‎ همراه دارید؟
من جواب دادم: فقط یک قبضه تفنگ ‌داریم.
ایشان با خشم و غضب گفت: اگر ایرانی‌ها مرا پیدا کنند، می‌دانید چه می‌شود؟! افراد همراه، همگی سعی می‌کردند آقای رئیس‌جمهور را آرام کنند.
او در حالی‌ که به تانک‌های ما که در آتش می‌سوخت، نگاه می‌کرد، دائم زیر لب می‌گفت: لعنت بر آن‌ها! ما را در ورطه جنگ گرفتار کردند. او اسم کسی را نمی‌آورد؛ فقط بر لعنت‌کردن اکتفا می‌کرد؛ اما من می‌دانستم که منظورش آمریکا و رهبران عربستان و کویت هستند.
آن روز، برای چند ساعتی ما در محاصره بودیم؛ اما ناگهان یک دستگاه خودرو را که حامل افراد مجروح بود، پیدا کردیم. افراد زخمی را بیرون کشیده، خودمان سوار شدیم. رئیس‌جمهور وقتی سر جایش نشست، گفت: ""زخمی‌ها مداوا خواهند شد؛ اما اگر ما اسیر ایرانی‌ها بشویم، چه باید بکنیم؟ (بابایی و بهزاد، ۱۳۹۶: ۳۴۷ و ۳۴۸)
 با خیال راحت مشغول بازدید از نیروهایش بود
خالد حسین نقیب، افسر سابق ستاد وزارت دفاع عراق، این واقعه را چنین روایت کرده است: سرلشکر ستاد، هشام صباح فخری، فرمانده سپاه چهارم عراق، در گرماگرم عملیات فتح‌المبین و پیشروی نیروهای ایرانی، به صدام اطمینان داده بود که نیروهای ما در حال مبارزه هستند و خطری آن‌ها را تهدید نمی‌کند.
صدام هم این حرف‌ها را هنگام بازدید از جاده عمومی فکه و در حال قدم‌زدن شنیده و با خیال راحت مشغول بازدید از نیروهایش بود. در همان‌ لحظه، یک گردان توپخانه که داشت از همان‌ موضع عقب‌نشینی می‌کرد، با صدام روبه‌رو می‌شود.
وقتی صدام علت عقب‌نشینی را از فرمانده آن گردان پرسید، گفت: قربان، نیروهای ایرانی با موضع شما چند کیلومتر بیشتر فاصله ندارند. توصیه می‌کنم شما هم عقب‌نشینی کنید؛ در غیر این‎ صورت، به اسارت درخواهید آمد! به ‎این ترتیب، این‌ افسر صدام را از خطر اسارت به دست ایرانی‌ها نجات داد. (خالد حسین نقیب، ۱۳۶۸)
سرلشکر وفیق السامرائی، مسؤول استخبارات ارتش عراق، در خاطرات خود در کتاب ویرانی دروازه شرقی، چگونگی پیشروی رزمندگان اسلام و عقب‌نشینی سربازان و افسران رژیم بعث در عملیات فتح‌المبین را روایت و بیان کرده است که در آنجا صدام را دیده و وضعیت نه‌چندان رضایت‌بخش نیروهای بعثی را برای او ترسیم کرده است. (السامرایی، ۱۳۹۶: ۱۲۳ - ۱۲۲)
چیزی نمانده بود صدام به اسارت بچه‌های گردان حبیب در آید
در کتاب همپای صاعقه، روایت نفوذ گردان حبیب به عقبه دشمن و احتمال اسارت صدام چنین روایت شده است: رسیدن رزمندگان تیپ ۲۷ محمد رسول‌الله(ص)، مشخصاً گردان حبیب‌ بن‌ مظاهر، به تپه‌های بُرقازه طی مرحله چهارم عملیات فتح‌المبین، محل استقرار قرارگاه تاکتیکی سپاه چهارم ارتش بعث، در حقیقت، شلیک تیر خلاص بر پیکر ارتش عراق بود.
جدای از پیروزی چشمگیر رزمندگان گردان حبیب، بعدها اهمیت این مقطع از جنگ بیشتر روشن شد. طبق اعترافات فرماندهان نظامی و مقامات سیاسی رژیم بعث در آن روز (۸ فروردین ۱۳۶۱، مرحله چهارم عملیات فتح‌المبین) چیزی نمانده بود صدام به اسارت بچه‌های گردان حبیب در آید!
هنگامی‌که رزمندگان، برقازه را تصرف کردند، با جسد ۲ سرباز عراقی که تیرباران شده بودند، مواجه شدند. اسرای عراقی گفتند: وقتی صدام در خطر اسارت قرار گرفت و اخبار شکست‌های پی‌درپی را می‌شنید، با عصبانیت، دستور اعدام این ۲ سرباز شیعه را صادر کرد؛ چرا که معتقد بود آن‌ها با ایرانی‌ها همدستی کرده‌اند!
 اسیران عراقی همان‌جا سرّ مطلب را برای ما فاش کردند
در بخشی دیگری از این کتاب، وقایع‌نگار حاضر در صفوف رزمندگان گردان حبیب، در فراز پایانی گزارش میدانی خود نوشته است: وقتی به ارتفاعات برقازه رسیدیم، صحنه عجیبی را مشاهده کردیم؛ در خاکریز مجاور سنگرهای مجهز فرماندهی دشمن که به دست برادران گردان حبیب‌بن‌مظاهر فتح ‌شده بود، با جسد بی‌جان چند عراقی مواجه شدیم. اسیران عراقی همان‌جا سر مطلب را برای ما فاش کردند. آنها گفتند: اگر شما اندکی زودتر رسیده بودید، صدام را هم می‌توانستید دستگیر کنید. ما خودمان دیدیم صدام اینجا بود!
او وقتی فهمید به‌هیچ‌وجه نمی‌تواند جلوی حمله ایرانی‌ها را بگیرد، دستور داد تعدادی از افراد را تیرباران کنند! از اسرای عراقی پرسیدیم: علت این تصمیم صدام چه بود؟
گفتند: در بین نفرات حاضر در اینجا، چند نفر شیعه از اهالی نجف و کربلا بودند. صدام آنها را به جرم اینکه شیعه هستند و با ایرانی‌ها همدستی کرده‌اند، تیرباران کرد. بعد هم با همراهانش از اینجا فرار کرد. (بابایی و بهزاد، ۱۳۹۶: ۳۴۵ و ۳۴۶)
همچنین در کتاب اطلس نبردهای لشکر۲۷ محمد رسول‌الله (ص)، که مرکز اسناد و تحقیقات دفاع مقدس آن را منتشر کرده، اشاره‌ شده است که در جریان عملیات فتح‌المبین، عده‌ای از نیروهای قرارگاه سپاه چهارم عراق که به اسارت نیروهای گردان حبیب درآمدند، در بازجویی‌ها چنین می‌گفتند: اگر نیروهای ایرانی کمی زودتر به این مقر می‌رسیدند، صدام‌حسین را به همراه عدنان خیرالله، وزیر دفاع و همراهانش به اسارت می‌گرفتند؛ اما آن‌ها در آخرین لحظات، با تیرباران چند سرباز عراقی و پیاده‌کردن چند مجروح از آمبولانس، از محل گریختند. (شیری، ۱۴۰۰: ۵۲)
 این حسرت در دل مرتضی قربانی مانده بود
سردار مرتضی قربانی، فرمانده تیپ ۲۵ کربلا در عملیات فتح المبین و از فرماندهان ارشد دوران دفاع مقدس، در گفت‌وگو با امیر رزاق‌زاده، از راویان دفاع مقدس مرکز اسناد و تحقیقات دفاع مقدس، این واقعه را چنین روایت کرده است: در مرحله دوم این عملیات، یک امداد الهی منجر به این شد که عملیات به‌سوی موفقیت بیشتر پیش رود.
ماجرا از این قرار بود که عراقی‌ها از سمت شوش، با تعدادی تانک و نفربر به‌ سمت رقابیه در حال حرکت بودند تا بتوانند یک راه ارتباطی بین نیروها و عقبه‌شان در فکه باز کنند. در این هنگام، بارش باران شروع شد و آبی که از نهر لخضیر به سوی دشت سرریز می‌شد، ‌سبب شد که یک باتلاق بزرگ درست شود و تانک‌هایی که در مسیر بودند، در باتلاق گیر کنند.
اینجا آ ن‎قدر تعداد تانک‌ها زیاد بود که دشت از دور، سیاه دیده می‌شد. وقتی عراقی‌ها نیروهای ایرانی را دیدند، روی تانک‌ها رفتند و دستشان را بالا گرفتند و در یک چشم برهم‌زدن، بیابان پر از اسرای عراقی شد. دشمن برنامه‌ریزی کرده بود که روز ششم، منطقه را کاملاً‌ تخلیه کند. فرماندهان ایرانی هم خبر نداشتند که در روز پنجم، صدام حسین در منطقه عملیاتی حضور داشته است، و این حسرت در دل مرتضی قربانی مانده بود.
به گفته وی، اگر روز پنجم، آن‌ها زودتر به جایی که مأموریت داشتند، می‌رفتند،‌ می‌توانستند حتی صدام‌ حسین را اسیر کنند. قربانی خاطرنشان کرده که در همین زمینه، وفیق السامرایی، مسئول استخبارات ارتش عراق، در خاطراتش مطرح کرده است که صدام به آنها گفته بود: «اگر اسیر شوم، خودکشی می‌کنم و شما هم خودتان را بکشید. (رزاق‌زاده، ۱۳۹۸ :۳۱۶ - ۳۱۳)
در کتاب جنگ ایران و عراق از دیدگاه فرماندهان صدام که به همت مرکز اسناد و تحقیقات دفاع مقدس منتشر شده است، فرماندهان ارشد عراقی، ازجمله طالع الدوری، فرمانده یکی از لشکرهای سپاه چهارم، به ماجرای تک غافلگیرانه ایرانی‌ها هم‌زمان با بازدید صدام با هیئتی از فرماندهان ارشدش اشاره کرده است. (جمعی از نویسندگان، ۱۳۹۳: ۲۲۰)
گفتند صدام فرار کرده است
سردار سرلشکر غلامعلی رشید نیز در گفت‌وگوهای مربوط به تاریخ شفاهی سردار سرلشکر محسن رضایی، با اشاره به اصرار و تأکید آقای محسن رضایی بر حمله به تنگه رقابیه، بیان کرده است: پیش‌بینی ایشان [آقای محسن رضایی] درست بود؛ وقتی به تنگه رقابیه حمله کردیم، به قرارگاه سپاه چهارم دشمن که روی جاده برقازه به فکه قرار داشت، رسیدیم. ... می‌گفتند صدام هم آنجا حضور پیدا کرده است.
روزهای آخر که ما آمدیم رقابیه را گرفتیم، گفتند صدام فرار کرده است. ظاهراً با آمبولانس فرار کرده بود که اگر هواپیما یا هلیکوپتری از ما از بالا حمله کرد، ما فکر کنیم در آن خودرو شخصیتی مثل صدام نیست که هفت هشت تا خودرو دنبالش باشند. (اردستانی، عملیات‌های دوره آزادسازی؛ فتح‌المبین: جلسات ۶۸ و ۷۸)*این گزارش تصویری هم یادآور آن سال هاست: تصاویر کم تر دیده شده از دفاع 8ساله 

                           ",https://www.asriran.com/003VNP
835598,۱۴۰۱/۰۱/۲۸,عمومی,دوشنبه؛ تعطیلی موقت فرودگاه‌های تهران,مسافران می‌توانند برای کسب اطلاعات بیشتر برای پروازهای فرودگاه مهرآباد با شماره تلفن ۱۹۹ و برای پروازهای فرودگاه امام‌ خمینی با شماره تلفن ۰۹۶۳۳۰ تماس حاصل کنند.,"معاون عملیات هوانوردی شرکت فرودگاه‌ها و ناوبری هوایی ایران گفت: همزمان با روز ارتش و اجرای رژۀ هوایی نیرو‌های مسلح در روز ۲۹ فروردین، همه پرواز‌های فرودگاه‌های امام خمینی، مهرآباد، پیام و سایر فرودگاه‌ها در تهران، از ساعت ۷ تا ۱۱:۳۰ انجام نمی‌شود.
 به گزارش عصر ایران به نقل از روابط‌ عمومی شرکت فرودگاه‌ها و ناوبری هوایی ایران، مسعود نیک بخت افزود: این رژه هوایی، با هماهنگی ارتش جمهوری اسلامی ایران و شرکت فرودگاه‌ها و ناوبری هوایی ایران انجام می‌شود و به‌ همین منظور و در جهت حفظ ایمنی پروازهای شرکت کننده در رزمایش و دیگر پروازها، بنا به پیشنهاد ارتش جمهوری اسلامی ایران، فرودگاه‌های داخل TMA تهران (شامل فرودگاه‌های مهرآباد، امام‌ خمینی، پیام و ...) از ساعت ۷ تا ۱۱:۳۰ روز ۲۹ فروردین (غیر از پروازهای شرکت کننده در رزمایش) بسته اعلام شده است.
نیک بخت افزود: پیش از این، با صدور اطلاعیه هوانوردی بین المللی، به همه شرکت‌های هواپیمایی داخلی و خارجی اعلام شده که در این ساعات، پروازهای مسافری و باری انجام نمی شود.
وی افزود: مسافران می‌توانند برای کسب اطلاعات بیشتر برای پروازهای فرودگاه مهرآباد با شماره تلفن ۱۹۹ و برای پروازهای فرودگاه امام‌ خمینی با شماره تلفن ۰۹۶۳۳۰ تماس حاصل کنند.                           ",https://www.asriran.com/003VNO
835596,۱۴۰۱/۰۱/۲۸,اجتماعی ,نظارت پلیس بر کاربران مشهور فضای مجازی/ دستور اشتری برای حمایت پلیس از آمران معروف,در طرح ناظر یک به موضوع کشف حجاب در خودرو و در طرح ناظر دو به نظارت بر فعالیت اماکن عمومی و فروشگاه‌ها پرداخته شده که به تمامی فروشگاه ها و مراکز خرید اعلام شده که شئونات اسلامی را باید رعایت کنند.,"فرمانده کل انتظامی کشور رعایت عفاف و حجاب را عاملی برای افزایش امنیت در جامعه توصیف کرد و گفت که پلیس از آمران به معروف و ناهیان از منکر حمایت و پشتیبانی همه جانبه می‌کند.
به گزارش ایسنا،  سردار حسین اشتری در قرارگاه فرهنگی اجتماعی که با حضور اعضا و فرماندهان انتظامی سراسر کشور و به صورت ویدئو کنفرانس برگزار شد، با تبریک حلول ماه مبارک رمضان و همچنین سالروز میلاد باسعادت کریم اهل بیت امام حسن مجتبی (ع) و آرزوی قبولی طاعات و عبادات مردم گفت:‌ در اجرای ماموریت‌ها باید با تدبیر ، تجهیز، به روزرسانی، برنامه‌ریزی و پیش‌بینی از بروز خسارت‌ها و صدمات جانی و مالی پیشگیری کرد.
وی با بیان اینکه قرارگاه فرهنگی اجتماعی حول دو موضوع عفاف و حجاب و حفظ حرمت ماه مبارک رمضان فعالیت می‌کند، افزود: این قرارگاه در برخورد و مقابله با کسانی که تظاهر به روزه خواری می‌کنند فعال است. براساس ماده ۶۳۸ قانون مجازات اسلامی و همچنین بر اساس شرع روزه خواری در ملاء عام و تظاهر به آن از مصادیق فعل حرام بوده و جرم محسوب می شود؛ لذا پلیس با کسانی که مرتکب جرم شوند برابر قانون برخورد خواهد کرد.
 اشتری ادامه داد: همان طور که در اطلاعیه پلیس نظارت بر اماکن عمومی نیز آمده، رستوران‌ها، اغذیه فروشی‌ها، چایخانه‌ها، آبمیوه و بستنی فروشی‌ها  و به طور کل اصناف مرتبط با پذیرایی عمومی و مطبخ‌ها مجاز به فعالیت از سحر تا افطار نبوده و در صورت مشاهده برابر قانون برخورد و واحد مربوطه پلمب و به مراجع قضائی معرفی خواهد شد. مراکز اقامتی پذیرایی و بین راهی‌، پایانه‌های مسافربری، فرودگاه‌ها، ایستگاه‌های راه آهن و بیمارستان‌ها و ... نیز با رعایت موازین شرعی و حفظ شئونات اسلامی در صورت اخذ مجوز، می‌توانند فعالیت کنند.
 
تذکر به ۷۶ هزار واحد صنفی در سراسر کشور
فرمانده کل انتظامی جمهوری اسلامی ایران افزود:‌ طی بازرسی هایی که از سوی پلیس نظارت بر اماکن عمومی در سراسر کشور به عمل آمده به تعدادی از واحدهای صنفی متخلف ماه مبارک رمضان اخطاریه داده و تعدادی نیز پلمب شدند. در همین راستا تعداد بازدید از اصناف و مراکز پذیرایی مانند رستوران ها و ... در سراسر کشور ۱۶۹ هزار و ۴۹۹ مورد بوده که به  ۷۶ هزار و ۳۶۲ مورد تذکر داده شده است. از ۲۰ هزار و ۵۹۱ مورد نیز به دلیل تخلف از رعایت شئونات تعهد گرفته شد و برای  ۱۲ هزار و ۱۳۵ مورد نیز اخطاریه صادر شد. 
وی درباره آمار تشکیل پرونده برای مراکز پذیرایی متخلف و معرفی به مراجع قضائی نیز گفت: برای ۲۹۲ مورد پرونده تشکیل شده است. ۱۷۶ دستگاه وسیله نقلیه به دلیل تظاهر به روزه خواری توقیف شده و سه هزار و ۴۱۹ واحد صنفی نیز  پلمب شده است. 
اشتری به موضوع عفاف و حجاب نیز اشاره کرد و افزود:‌ ۳۲ دستگاه متولی این امر هستند و پلیس نیز یکی از این دستگاه ها به شمار می‌رود که به طور مستمر در این زمینه فعال است. لازم است نهادهایی که در این‌باره دارای وظیفه هستند هم بیش از پیش به یاری مجموعه انتظامی آمده و سهم خود را در ایفای این امر مقدس ادا کنند.
وی با بیان اینکه در رابطه با موضوع عفاف و حجاب تنها مجموعه انتظامی متولی این امر نیست، گفت: با برنامه ریزی‌های انجام شده و تشکیل قرارگاه فرهنگی اجتماعی، همه دستگاه‌ها باید وظایف خود را انجام دهند و اقدامات ایجابی و سلبی برابر ضوابط قانونی و مقررات به جد پیگیری شود.
فرمانده کل انتظامی کشور درباره امر به معروف و نهی از منکر نیز گفت: این امر باید با همکاری تمامی اقشار جامعه صورت پذیرد چرا که این موضوع یک هنجار اجتماعی است و تقویت آن باعث افزایش امنیت در جامعه می‌شود. در این رابطه پلیس نیز از تمامی آمران به معروف و ناهیان از منکر حمایت و پشتیبانی می‌کند و به تمام رده‌های انتظامی، کلانتری و پاسگاه‌ها اعلام شده که از همه آمران به معروف و ناهیان از منکر حمایت و پشتیبانی کنند.
اشتری افزود: پلیس خدمتگزار مردم و با تمام توان پای کار بوده و در این راه با وجود موانع به وظیفه خود عمل می‌کند، اما باید در این راه از همه ظرفیت‌های موجود مانند استانداری‌ها، ائمه جمعه و جماعات، ستاد امر به معروف و نهی از منکر، بسیج ، نیروهای مردمی سازمان دهی شده و شورای فرهنگ عمومی و ... استفاده بهینه شود.
بر اساس اعلام سایت پلیس، فرمانده کل انتظامی جمهوری اسلامی ایران با اشاره به اجرای طرح ناظر یک و دو اظهارکرد:‌در طرح ناظر یک به موضوع کشف حجاب در خودرو و در طرح ناظر دو به نظارت بر فعالیت اماکن عمومی و فروشگاه‌ها پرداخته شده که به تمامی فروشگاه ها و مراکز خرید اعلام شده که شئونات اسلامی را باید رعایت کنند.
وی در خصوص نظارت بر فعالیت در فضای مجازی نیز گفت:‌ فعالیت کاربران و افراد مشهور که دارای تاثیرگذاری در شئونات رفتاری هستند باید ساماندهی و قانونمند شود و در چارچوب قوانین و مقررات و شرع مبین اسلام فعالیت کنند و پلیس فتا نیز بر این حوزه نظارت می‌کند.                           ",https://www.asriran.com/003VNM
835595,۱۴۰۱/۰۱/۲۸,اقتصادی,بی عدالتی در عرضه ارز نیمایی به صرافی‌ها,افزایش عرضه ارز در سامانه نیما باید با عدالت توزیع همراه باشد و اینگونه نباشد که برخی از صرافان این ارز را دریافت کنند اما برخی دیگر نه.,"رئیس سابق کانون صرافان با اشاره به وضعیت فعلی قیمت‌ها در بازار ارز گفت: زمانی که در عرضه ارز نیمایی به صرافی‌ها عدالت لحاظ نشود، صرافانی که نتوانسته‌اند این ارز را دریافت کنند، مجبور می‌شوند تا ارز مورد نیاز خود را با قیمت بالاتری بخرند که این موضوع موجب افزایش قیمت‌ها در بازار می‌شود.
کامران سلطانی‌زاده در گفت‌وگو با ایسنا، درباره وضعیت فعلی قیمت‌ها در بازار ارز اظهار کرد: در دو هفته ابتدایی سال جدید به دلیل تعطیلات نوروز، افزایش قیمتی در بازار ارز شکل نگرفت اما پس از اتمام تعطیلات، روند صعودی قیمت‌ها کلید خورد و نرخ دلار با رشدی بیش از ۲۰۰۰ تومان از کانال ۲۵ هزار تومان به کانال ۲۷ هزار تومان رسید.
وی یکی از عوامل تاثیرگذار بر افزایش قیمت‌ها در بازار ارز را رشد قیمت‌های پایه ارزها در سامانه نیما دانست و گفت: علاوه براین، به نتیجه نرسیدن برجام و حذف ارز ۴۲۰۰ تومانی نیز از دیگر عوامل موثر در این زمینه است. اگر در سامانه نیما، افزایش عرضه و کاهش قیمت‌های پایه را نداشته باشیم، این افزایش قیمت‌ها در روزهای آتی نیز ادامه خواهد داشت.
عضو کانون صرافان ادامه داد: افزایش عرضه ارز در سامانه نیما باید با عدالت توزیع همراه باشد و اینگونه نباشد که برخی از صرافان این ارز را دریافت کنند اما برخی دیگر نه. زیرا، این عدم هماهنگی می‌تواند بر افزایش قیمت‌ها در بازار ارز تاثیر بگذارد.                           ",https://www.asriran.com/003VNL
835594,۱۴۰۱/۰۱/۲۸,سیاسی,امیر قطر با انتقال زندانیان ایرانی موافقت کرد,در طول ماه گذشته در حال آماده سازی پرونده و اخذ رضایت از زندانیان برای انتقال بوده ایم.,"امیر قطر با صدور فرمانی با انتقال ۲۸ نفر از زندانیان ایرانی به کشورمان موافقت کرد.
به گزارش ایسنا، حمیدرضا دهقانی سفیر ایران در دوحه در توییتی نوشت: با تبریک ولادت امام حسن مجتبی علیه السلام، خوشحالیم که اعلام کنیم، پیرو سفر ریاست محترم جمهوری به قطر، امیر محترم قطر با صدور فرمانی با انتقال ۲۸ نفر از زندانیان ایرانی به کشورمان موافقت کرد. در طول ماه گذشته در حال آماده سازی پرونده و اخذ رضایت از زندانیان برای انتقال بوده ایم.                           ",https://www.asriran.com/003VNK
835593,۱۴۰۱/۰۱/۲۸,علمی,ناسا و کشف راه جدید برای نظارت بر تلفات آب‌های زیرزمینی,این تیم دریافت که کلید تمایز بین این منابع زیرزمینی آب به الگوهای فرورفتن و بالا آمدن سطح زمین در این منطقه کشاورزی مربوط می‌شود.,"دانشمندان روش جدیدی ارائه کردند که نویدبخش بهبود مدیریت آب‌های زیرزمینی است.
به گزارش ایسنا این روش مشخص می‌کند که چه مقدار از آب زیرزمینی از سفره‌های زیرزمینی محصور در خاک رس از دست رفته و اینکه تا چه حد امکان دارد منطقه به حدی خشک شود که قابل بازیابی نباشد. این روش همچنین مشخص می کند خاکی که در یک سفره زیرزمینی محصور نیست، تا چند سال بعد با کمک باران‌های معمولی دوباره پر شود.
تیم تحقیقاتی حوضه تولار کالیفرنیا، بخشی از دره مرکزی را مورد مطالعه قرار دادند. این تیم دریافت که کلید تمایز بین این منابع زیرزمینی آب به الگوهای فرورفتن و بالا آمدن سطح زمین در این منطقه کشاورزی مربوط می‌شود.
دره مرکزی تنها یک درصد از زمین‌های کشاورزی ایالات متحده را تشکیل می‌دهد، با این حال سالانه ۴۰ درصد از میوه‌ها، سبزیجات و آجیل این کشور در این منطقه رشد می‌کند. چنین بهره‌وری تنها به این دلیل امکان‌پذیر است که کشاورزان با پمپاژ گسترده آب‌های زیرزمینی، ۵ تا ۱۰ اینچ (۱۲ تا ۲۵ سانتی‌متر) بارندگی سالانه دره را افزایش می‌دهند. در سال‌های خشکسالی بیش از ۸۰ درصد آبیاری از زیرزمین تامین می‌شود.
پس از چندین دهه پمپاژ، منابع آب زیرزمینی این منطقه در حال کاهش است. چاه‌های حوضه تولار اکنون باید تا عمق ۳۵۰۰ فوت (بیش از ۱۰۰۰ متر) حفر شوند تا آب کافی پیدا شود و هیچ راهی برای اندازه گیری دقیق میزان آب باقی مانده در زیر زمین وجود ندارد.
یک تیم تحقیقاتی از آزمایشگاه پیشرانش جت ناسا در کالیفرنیای جنوبی و آزمایشگاه لارنس برکلی وزارت انرژی ایالات متحده در کالیفرنیای شمالی تصمیم گرفتند تا روشی را ایجاد کنند که دقیقاً این کار را انجام دهد. آنها با ترکیب داده‌های مربوط به تلفات آب به دست آمده از ماهواره‌های مختلف مطالعه‌ای را آغاز کردند.
سطح آب زیرزمینی این منطقه در حال کاهش است و این تیم معتقدند که تغییرات مربوط به انواع مختلف خاک در حوضه است. سفره‌های زیرزمینی توسط لایه‌هایی از رس سفت و غیر قابل نفوذ محدود می‌شوند، در حالی که خاک محدود نشده سست‌تر است. هنگامی که آب از یک سفره زیرزمینی پمپاژ می‌شود، در پاسخ به وزن توده زمین که از بالا به پایین فشار می‌آورد، مدتی طول می کشد تا فشرده شود. از طرف دیگر خاک محصور نشده در پاسخ به باران یا پمپاژ سریعتر بالا یا پایین می‌آید.
محققان یک مدل عددی ساده از این دو لایه خاک در حوضه تولار ایجاد کردند. با حذف روند نشست بلندمدت از داده‌های به دست آمده از تغییر سطح زمین، آنها مجموعه داده‌ای از تغییرات ماه به ماه تولید کردند. مدل آنها نشان داد که در این مقیاس زمانی، تقریباً تمام تغییرات سطح زمین را می‌توان با تغییرات در سفره‌های زیرزمینی توضیح داد.
این مدل به درستی اثرات رویدادهای آب و هوایی مانند بارندگی‌های شدید در زمستان ۲۰۱۶-۲۰۱۷ را توضیح داد که با داده های موجود از چاه ها و GPS مطابقت داشت.
این تیم خاطرنشان کردند که مدل جدید را می‌توان برای سایر مناطق کشاورزی که در آن استفاده از آب‌های زیرزمینی نیاز به نظارت دارند استفاده کرد.
منبع: ناسا                           ",https://www.asriran.com/003VNJ
835592,۱۴۰۱/۰۱/۲۸,بین الملل,اتخاذ شدیدترین اقدامات ممکن اسکاتلند علیه روسیه,باید مطمئن شویم که کسانی که در جبهه آزادی و دموکراسی قرار دارند همکاری کنند تا دولت پوتین و شبکه الیگارش‌هایش تا حد ممکن منزوی شوند.,"دولت اسکاتلند متعهد شد که ولادیمیر پوتین و دولت روسیه را به دنبال اعلام ممنوعیت سفر علیه سیاستمداران انگلیسی، منزوی کند.
به گزارش ایسنا، به نقل از وب‌سایت روزنامه ینی شفق، نیکولا استورجن، وزیر اول اسکاتلند اعلام کرد که دولتش مصمم شده تا برای پاسخگو کردن روسیه در قبال حمله به اوکراین «شدیدترین اقدامات ممکن» را اتخاذ کند.
استورجن در گفت‌وگو با اسکای نیوز گفت: «پوتین یک مجرم جنگی است و من ابایی از محکوم کردن او و دولتش ندارم. اسکاتلند مصمم است تا قوی‌ترین اقدامات ممکن را برای منزوی کردن و تنبیه او (پوتین) و دولتش اتخاذ کرده و همه اقدامات ممکن برای حمایت از مردم اوکراین را انجام دهد.»
وی افزود: «باید مطمئن شویم که کسانی که در جبهه آزادی و دموکراسی قرار دارند همکاری کنند تا دولت پوتین و شبکه الیگارش‌هایش تا حد ممکن منزوی شوند.»
روز گذشته روسیه به تلافی تحریم‌های وضع شده علیه مسکو به دست دولت انگلیس، ممنوعیت سفر ۱۴ سیاستمدار انگلیسی را اعلام کرد. علاوه بر شخص استورجن، نخست‌وزیر، وزیر امور خارجه و وزیر دفاع انگلیس نیز در لیست سیاستمداران تحریم شده از سوی روسیه قرار دارند.                           ",https://www.asriran.com/003VNI
835591,۱۴۰۱/۰۱/۲۸,عمومی,نحوه بارگیری شتر در هواپیما (فیلم),در یکی از کشور‌های حوزه خلیج فارس چند راس شتر در هواپیما بارگیری شدند.,کد ویدیو  دانلود    فیلم اصلی                                     ,https://www.asriran.com/003VNH
835467,۱۴۰۱/۰۱/۲۸,عمومی,"روزنامه ""SUN"" با این تصویر مخاطبانش را به چالش فراخواند: معمای سرعت چشم و مغز/ اکثراً نتوانستند؛ شما می توانید؟!",چشم و مغز، همواره در هماهنگی کامل با یکدیگر کار می کنند. روال معمول هم این است که چشم می بیند و سپس مغز ادراک می کند. حالا اگر روال بر عکس شود چه؟ یعنی اول مغز سفارش دیدن یک چیز را به چشم بدهد و آن شی ء هم بر خلاف همیشه، در نگاه اول دیده نشود!  اینجاست که مغز هم به کمک چشم می آید و چالش آغاز می شود و چون عادت همیشگی می شکند، هم مغز و هم چشم فعال تر می شوند. این تمرین برای هر دویشان عالی است و به ویژه روند فرسایشی مغز در بزرگسالان را کند می کند.,"روزنامه سان، معمای تصویری زیر را منتشر کرده و از مخاطبان پرسیده: آیا می توانید مرغ دریایی را در انبوهی از وسایل و تصاویر به هم ریخته زیر پیدا کنید؟ چالش راحتی برای چشم و مغزتان نخواهد بود.(درباره روزنامه سان: ""سان"" روزنامه ای بریتانیایی است و دهمین نشریه پر فروش جهان، تا اواخر سال ۲۰۱۳ و پرفروش‌ترین نشریه در بریتانیا بود اما پس از آن جایش را به دیلی میل داد و در مقام دوم قرار گرفت.)
 
.
.
.
.
.
.
.
.
.
.
.
.
.
.
.
.
.
.
راهنمایی: فقط سر مرغ دریایی پیداستپاسخ اینجاست: ببینید
 
* معمای سختی بود. ولی این یکی آسان است: اینجا
* اگر به تمرین های تقویت مغز علاقه دارید، این مطلب را هم پیشنهاد می کنیم: سوپر یوگای مغز برای تقویت ذهن (روش تمرینی بسیار ساده)
                            ",https://www.asriran.com/003VLH
835589,۱۴۰۱/۰۱/۲۸,عمومی,پاسخ معمای تصویری روزنامه SUN انگلیس,,"اگر اصل معمای تصویری (که چالشی برای مخاطبان روزنامه سان بوده و اکثرا هم نتواتستند جواب را پیدا کنند) را ندیده اید ، پیشنهاد می کنیم ابتدا آن را ببینید و خودتان را محک بزنید (اینجا را کلیک کنید) و سپس در این صفحه جواب را مشاهده کنید.جواب در پایین صفحه است.
.
.
.
.
.
.
.
.
.
.
.
پایین بودن سر مرغ دریایی، یافتن اش را سخت تر کرده بود!اگر این چالش خیلی سخت بود، یک معمای تصویری آسان تر ببینید: اینجا را کلیک کنید                           ",https://www.asriran.com/003VNF
835590,۱۴۰۱/۰۱/۲۸,اقتصادی,راه‌اندازی بانک اطلاعات افراد شایسته در سازمان بازرسی,بر این اساس در سامانه بازرسی «سبا» هنگام ثبت گزارش بازرسی، سربرگ «افراد شایسته» با امکان ثبت اطلاعات هویتی، سمت و علت تشویق از سوی دفتر فناوری و تحلیل اطلاعات سازمان بازرسی ایجاد و به بهره‌برداری رسید.,"قائم مقام سازمان بازرسی کل کشور از راه اندازی «بانک اطلاعات افراد شایسته در راستای انجام تکالیف دستگاه اجرایی» خبر داد.
به گزارش ایلنا، احمد رحمانیان از راه‌اندازی «بانک اطلاعات افراد شایسته در راستای انجام تکالیف دستگاه اجرایی» خبر داد و اظهار کرد: پیرو تاکیدات رئیس قوه‌قضاییه و دستورات رئیس سازمان بازرسی کل کشور مبنی بر تهیه بانک اطلاعات افراد شایسته در راستای انجام تکالیف دستگاه اجرایی، اجتناب از تمرکز صرف به ثبت اقدامات منفی و نقاط تاریک افراد و همچنین مطابق ماده یک قانون تشکیل سازمان بازرسی کل کشور به منظور نظارت بر حسن جریان امور و اجرای صحیح قوانین در دستگاه‌ها، سازوکاری در خصوص ثبت اقدامات شاخص و قابل تقدیر افراد در گزارش‌های بازرسی طراحی شد.
وی افزود: بر این اساس در سامانه بازرسی «سبا» هنگام ثبت گزارش بازرسی، سربرگ «افراد شایسته» با امکان ثبت اطلاعات هویتی، سمت و علت تشویق از جمله (رعایت اصول مدیریت، استفاده از منابع، ایجاد تحول، به کارگیری فناوری‌های نوین، صحت عمل، حسن شهرت، انضباط، مسئولیت پذیری و پاسخگویی، رعایت حقوق مردم و اخلاق حرفه‌ای) از سوی دفتر فناوری و تحلیل اطلاعات سازمان بازرسی ایجاد و به بهره‌برداری رسید.
قائم‌مقام سازمان بازرسی کل کشور از «کمک به شایسته سالاری و تسریع در انتخاب و انتصاب افراد در پست‌های حساس و کلیدی کشور»، «اصلاح ذهنیت آحاد جامعه در خصوص عدم وجود اشخاص پاکدست و شایسته در بدنه اجرایی نظام جمهوری اسلامی ایران»، «استفاده از ظرفیت استراتژی‌های تشویقی به عنوان یکی از عوامل بازدارنده انجام تخلف و در نتیجه تقویت فعالیت‌های شاخص و ارتقای سلامت اداری» و «اجرای بستری برای سیاستگذاری تشویق به منظور ایجاد انگیزه در افراد در راستای اجرای صحیح و به موقع تکالیف» به عنوان برخی از دستاورد‌های این بانک اطلاعاتی یاد کرد.                           ",https://www.asriran.com/003VNG
835587,۱۴۰۱/۰۱/۲۸,عمومی,مهدی کروبی در مراسم افطاری کرباسچی (فیلم),مهدی کروبی شب گذشته در مراسم افطاری در منزل غلامحسن کرباسچی به مناسبت میلاد امام حسن مجتبی (ع) شرکت کرد.,کد ویدیو  دانلود    فیلم اصلی                                     ,https://www.asriran.com/003VND
835588,۱۴۰۱/۰۱/۲۸,ورزشی,هیئت رئیسه فدراسیون فوتبال از رسمیت افتاد/مجمع همه‌کاره شد,در حال حاضر تنها ۷ عضو هیئت رئیسه امکان حضور در جلسات هیئت رئیسه را دارند؛ اما برای رسمیت پیدا کردن جلسات هیئت رئیسه، باید حدقل ۸ عضو در این جلسات حاضر شوند.,"با دستگیری یک عضو هیئت رئیسه فدراسیون فوتبال دیگر امکان برگزاری جلسات هیات رییسه وجود ندارد.
به گزارش ایرنا، اتفاقات عجیب فدراسیون فوتبال با دستگیری یکی از اعضای هیئت رئیسه این فدراسیون تکمیل شد. ۲۸ بهمن سال گذشته شهاب‌الدین عزیزی خادم با رای اکثریت اعضای هیئت رئیسه فدراسیون فوتبال از ریاست این فدراسیون برکنار و میرشاد ماجدی سرپرست فدراسیون فوتبال شد و از همان زمان حواشی که گریبانگیر این فدراسیون شده بود بیشتر هم شد.
در ادامه نایب رئیس فدراسیون فوتبال در نامه‌ای به کنفدراسیون فوتبال آسیا در خصوص وجاهت قانونی دو نایب رئیس اول و دوم فدراسیون از این کنفدراسیون استعلام کرد و کنفدراسیون فوتبال آسیا در پاسخ به این استعلام اعلام کرد که حضور دو نایب رئیس اول و دوم به دلیل اینکه منتخب مجمع نیستند و توسط رئیس معزول فدراسیون فوتبال منصوب شدند غیرقانونی است.
با توجه به همین موضوع و غیرقانونی بودن حضور نایب رئیس اول و دوم فدراسیون فوتبال و دستگیری نایب رئیس سوم این فدراسیون و همچنین عزل عزیزی خادم که به عنوان رئیس فدراسیون، عضو هیئت رئیسه این فدراسیون هم بود و در حال حاضر این سمت را بر عهده ندارد عملا این ۴ نفر دیگر نمی‌توانند در جلسات هیئت رئیسه شرکت کنند و با این اوصاف دیگر امکان برگزاری جلسات هیئت رئیسه فدراسیون فوتبال نیست؛ چرا که این جلسات با دو سوم اعضا رسمیت پیدا می‌کند و در حال حاضر تنها ۷ عضو هیئت رئیسه امکان حضور در جلسات هیئت رئیسه را دارند؛ اما برای رسمیت پیدا کردن جلسات هیئت رئیسه، باید حدقل ۸ عضو در این جلسات حاضر شوند.
در چنین شرایطی که امکان برگزاری جلسه هیئت رئیسه فدراسیون فوتبال وجود ندارد درخواست‌های اعضای مجمع باید توسط دبیرکل در مجمع دهم خرداد این فدراسیون طرح و در خصوص آن تصمیم‌گیری شود؛ مگر اینکه تا آن زمان مشکلی که برای نایب رئیس بازداشت شده فدراسیون به وجود آمده حل شود.                           ",https://www.asriran.com/003VNE
835586,۱۴۰۱/۰۱/۲۸,اجتماعی ,مهلت انتخاب رشته کنکور دکتری ۱۴۰۱ تمدید شد,در این آزمون ۱۸۶ هزار و ۵۵۶ نفر شرکت کردند و ۱۳۷ هزار و ۱۱۷ نفر مجاز به انتخاب رشته شدند.,"مهلت انتخاب رشته کنکور دکتری ۱۴۰۱ تا روز سه شنبه ۳۱ فروردین ماه در درگاه الکترونیکی سازمان سنجش آموزش کشور تمدید شد.
علیرضا کریمیان سخنگوی سازمان سنجش آموزش کشور در گفت و گو با خبرنگار علم و آموزش ایرنا، اظهار داشت: مهلت انتخاب رشته در آزمون دکتری ۱۴۰۱ که ساعت ۲۴ امشب به پایان می رسید تا روز سه شنبه ۳۱ فروردین ماه در درگاه الکترونیکی سازمان سنجش آموزش کشور به نشانی تمدید شد.
وی درباره آمار انتخاب رشته کنندگان گفت: تاکنون ۶۳ هزار نفر نسبت به تکمیل فرم انتخاب رشته اقدام کرده اند.
سخنگوی سازمان سنجش آموزش کشور خاطرنشان کرد: در این آزمون ۱۸۶ هزار و ۵۵۶ نفر شرکت کردند و ۱۳۷ هزار و ۱۱۷ نفر مجاز به انتخاب رشته شدند.
به گزارش ایرنا، ظرفیت پذیرش اعلامی در دانشگاه‌های وزارت علوم، تحقیقات و فناوری ۱۲ هزار و ۷۱۶ نفر و ظرفیت پذیرش اعلامی در دانشگاه آزاد اسلامی ۱۱ هزار و ۵۳۸ نفر است که در مجموع ۲۴ هزار و ۲۵۴ نفر پذیرفته می شوند.
داوطلبان مجاز به انتخاب رشته می‌توانند در ۲۴۷ کد رشته محل اعلام شده در دفترچه راهنما، نسبت به انتخاب ۵۰ رشته محل در صورت علاقه اقدام کنند.
اسامی معرفی‌شدگان دارای حدنصاب به منظور شرکت در مرحله دوم (مصاحبه، بررسی سوابق علمی و پژوهشی و ...) در دهه سوم اردیبهشت ماه ۱۴۰۱ از طریق درگاه اطلاع‌رسانی این سازمان منتشر می شود.
داوطلبانی که مجاز به انتخاب رشته و علاقه‌مند به انتخاب رشته‌های دانشگاه آزاد اسلامی هستند، لازم است به درگاه این دانشگاه به آدرس www.azmoon.org مراجعه و بر اساس اطلاعیه‌های مربوط که در درگاه آن دانشگاه اطلاع‌رسانی می شود، اقدام کنند.
کنکور دکتری سال ۱۴۰۱ دانشگاه ها و مراکز آموزش عالی روز جمعه ششم اسفندماه ۱۴۰۰ در ۹۶ شهر و ۱۸۹ حوزه اصلی با رعایت دستورالعمل های بهداشتی برگزار شد.
داوطلبان دکتری در گروه‌ های علوم انسانی، علوم پایه، فنی و مهندسی، هنر، دامپزشکی، کشاورزی و در ۲۴۷ رشته امتحانی شرکت کردند.                           ",https://www.asriran.com/003VNC
835584,۱۴۰۱/۰۱/۲۸,اقتصادی,درخواست کپی مدارک هویتی در بانک‌ها ادامه دارد/ بی‌توجهی بانک‌ها به بخشنامه بانک مرکزی,بارها اعلام شده که دریافت کپی مدارک در دستگاه‌های اجرایی و بانک‌ها خلاف قانون است و مردم می‌توانند در صورت مواجه با چنین درخواستی موضوع را به صورت تلفنی به بازرسی بانک مربوطه اطلاع دهند.,"بانک‌ها همچنان به بخشنامه بانک مرکزی مبنی بر ممنوعیت دریافت کپی مدارک هویتی توجهی ندارند و حتی بخشنامه‌های تاکیدی بانک مرکزی باعث نشده تا بانک‌ها از شهروندان درخواست کپی مدارک هویتی نکنند.
به گزارش ایرنا، پایش و بررسی اجرایی شدن بخشنامه بانک مرکزی که پیرو بخشنامه سازمان اداری و استخدامی کشور با موضوع ممنوعیت دریافت کپی مدارک هویتی، به کلیه بانک‌ها ابلاغ شده بود، نشان می‌دهد به طور میانگین تنها ۱۷ درصد از بانک‌های منتخب در این پایش، مفاد بخشنامه ممنوعیت دریافت کپی مدارک را رعایت کرده‌اند.
این پایش توسط عوامل اجرایی طرح مبنا از ۷۵۶ شعبه از شعبه‌های منتخب بانک‌های ملی، سپه، رفاه‌کارگران، کشاورزی، توسعه‌تعاون، صنعت‌ومعدن، مسکن، ملت، سامان، سینا، پارسیان، رسالت و مهر ایران در ۲۳ استان کشور انجام شده و نتایج نشان می‌دهد شعب بانک‌های دولتی ۱۳.۳ درصد، بانک‌های خصوصی ۱۴.۳ درصد و بانک‌های قرض الحسنه ۴۰ درصد، این بخشنامه را اجرا کردند.
سازمان اداری و استخدامی کشور در راستای استقرار دولت الکترونیک، طی بخشنامه‌ای دریافت کپی مدارک هویتی توسط دستگاه‌های اجرایی از خدمت گیرندگان را ممنوع کرده است و این موضوع توسط بانک مرکزی برای همه بانک‌ها بخشنامه شد.
حتی در سال ۱۳۹۹ بانک مرکزی بر اجرای مفاد بخشنامه قبلی خود و «پذیرش و جایگزینی استعلام الکترونیکی و حذف مستندات کاغذی معادل در افتتاح حساب، درخواست و دریافت تسهیلات، درخواست صدور و تحویل دسته‌چک» با صدور بخشنامه‌ای، تاکید کرد اما همچنان برخی بانک‌ها و مؤسسات اعتباری غیربانکی کماکان بر خلاف مفاد بخشنامه‌های یاد شده، از مردم مدارک هویتی درخواست می‌کنند.
بارها اعلام شده که دریافت کپی مدارک در دستگاه‌های اجرایی و بانک‌ها خلاف قانون است و مردم می‌توانند در صورت مواجه با چنین درخواستی موضوع را به صورت تلفنی به بازرسی بانک مربوطه اطلاع دهند.
به گزارش ایرنا، سازمان اداری و استخدامی کشور ۱۲ دی ماه بر ممنوعیت دریافت کپی مدارک احراز هویتی توسط بانک مرکزی، بانک‌ها و سازمان ثبت احوال تاکید کرده بود. پیش از این نیز سازمان اداری و استخدامی کشور در دو بخشنامه جداگانه در هفدهم شهریورماه ۹۹ و پنجم دی ماه ۹۶ همچنین در یک بخشنامه تاکیدی نهم اسفندماه ۹۹، دریافت کپی مدارک هویتی، از جمله شناسنامه و کارت ملی را از خدمت‌گیرندگان توسط دستگاه‌های اجرایی ممنوع کرده است.
بانک مرکزی در چهارم اسفندماه سال گذشته بانک‌ها را موظف کرد در ارائه خدمات پایه به اشخاص حقیقی ایرانی، با تطبیق مشخصات هویتی با اصل مدارک، به دریافت کد رهگیری از سامانه استعلام هویتی ثبت احوال اکتفا کرده و نیازی به دریافت کپی مدارک هویتی نیست.                           ",https://www.asriran.com/003VNA
835585,۱۴۰۱/۰۱/۲۸,اجتماعی ,زمان برگزاری تشییع شاعر آیینی,,,https://www.asriran.com/003VNB
835581,۱۴۰۱/۰۱/۲۸,ورزشی,جریمه سنگین یوفا در انتظار بارسلونا,یوفا اتفاقات رخ داده را تحت بررسی دارد و طبق ادعای اسپورت، به زودی بارسا را جریمه خواهد کرد. جریمه ای که قرار است سنگین باشد و احتمال برگزاری یک بازی یا بیشتر بدون تماشاگر در نوکمپ متصور است.,"بارسلونا به خاطر اتفاقات رخ داده در بازی برابر فرانکفورت، از سوی یوفا جریمه خواهد شد.
به گزارش ورزش سه، حواشی مربوط به بازی پنجشنبه شب بارسا و آینتراخت همچنان ادامه دارد. بارسا در شرایطی میزبان تیم آلمانی بود که تنها 5 هزار نفر از هواداران میهمان مجو ورود به نوکمپ را داشتند و طبق قوانین یوفا تنها به این تعدا هوادار بلیت تعلق گرفته بود اما بارسا تصورش را هم نمی کرد که بیش از 20 هزار نفر از اعضای رسمی باشگاه، بلیت خود را در بازار سیاه به دوست داران آینتراخت فروخته باشند تا جو ورزشگاه کاملا به سود میهمان شود.
بارسا که بازی رفت را 1-1 مساوی کرده بود در زمین خود و در ورزشگاهی که بسیاری از سکوهایش سفیدپوش بود، 2-3 شکست خورد و از لیگ اروپا کنار رفت. سران بارسا به شدت از این اتفاق خشمگین هستند و بلافاصله نیز قانونی تصویب شد که از این پس در بازی های اروپایی، هیچ بلیتی قابل فروش توسط اعضا نباشد.
یوفا اتفاقات رخ داده را تحت بررسی دارد و طبق ادعای اسپورت، به زودی بارسا را جریمه خواهد کرد. جریمه ای که قرار است سنگین باشد و احتمال برگزاری یک بازی یا بیشتر بدون تماشاگر در نوکمپ متصور است. در واقع علاوه بر جریمه مالی، بارسا احتمالا در یک یا تعداد بیشتری از بازی های اروپایی فصل بعد خود نمی تواند از حضور هوادارانش بهره ببرد. پرونده ای در این زمینه تشکیل شده و به زودی حکمش اعلام خواهد شد.                           ",https://www.asriran.com/003VN7
835579,۱۴۰۱/۰۱/۲۸,سرگرمی,تغییر عمیق طی 10 سال! (عکس),,,https://www.asriran.com/003VN5
835583,۱۴۰۱/۰۱/۲۸,حوادث,دستگیری فروشنده گاز اشک‌آور در تهران,با دستگیری متهم تعداد ۸۰ عدد گاز اشک آور و دیگر ادوات نظامی که متهم اقدام به فروش آن در فضای مجازی کرده بود، از مخفیگاه وی کشف شد.,"مأموران پلیس امنیت عمومی تهران بزرگ فردی را که اقدام به فروش تجهیزات از جمله گاز اشک آور و ادوات نظامی در فضای مجازی کرده بود، بازداشت کردند.
به گزارش ایسنا، مأموران پلیس امنیت عمومی تهران بزرگ درپی دریافت اخباری مبنی بر فروش تجهیزات و ادوات نظامی از جمله گاز اشک آور، دستبند، شوکر و ... در فضای مجازی رسیدگی به موضوع را در دستورکار خود قرار دادند. با آغاز رسیدگی به این موضوع مأموران متوجه شدند که این فرد تعدادی از این تجهیزات را دراختیار دارد و از این رو برای شناسایی و دستگیری وی وارد عمل شدند.
ماموران با استفاده از روش‌های پلیسی محل اختفا و هویت فروشنده این تجهیزات نظامی را شناسایی کردند و در ادامه هماهنگی‌های لازم با مقام قضایی انجام شده و مأاموران پس از اخذ مجوز با مخفیگاه این فرد در محله پامنار حاضر شده و او را در عملیاتی ضربتی دستگیر و به مقر انتظامی منتقل کردند.
با دستگیری متهم تعداد ۸۰ عدد گاز اشک آور و دیگر ادوات نظامی که متهم اقدام به فروش آن در فضای مجازی کرده بود، از مخفیگاه وی کشف شد. متهم نیز به جرم خود اعتراف کرد و پس از تشکیل پرونده برای ادامه روند رسیدگی به جرم روانه دادسرا شد.
مرکز اطلاع رسانی پلیس پایتخت با تایید این خبر اعلام کرد:‌ تحقیقات برای شناسایی دیگر افراد مرتبط با این فرد در حال انجام است. همچنین شهروندان باید بدانند که هرگونه خرید و فروش تجهیزات و ادوات نظامی ممنوع بوده و با آن برخورد خواهد شد.                           ",https://www.asriran.com/003VN9
835580,۱۴۰۱/۰۱/۲۸,سیاسی,نامه نمایندگان به قالیباف: ادامه فعالیت کمیسیون صیانت قانونی است,اگر منظور هیات رئیسه از «ابقاء کمیسیون اصل ۸۵» اعمال تبصره ۲ ماده ۱۶۷ است، هیچکدام از مقدمات مندرج در آن تبصره اجرا نشده و رأی‌گیری در خصوص این مسئله خلاف صریح آیین نامه داخلی مجلس انجام شده است.,"تعدادی از نمایندگان مجلس در نامه‌ای به رییس مجلس شورای اسلامی تاکید کردند: ادامه فعالیت کمیسیون صیانت قانونی است و هرگونه تصمیم در خصوص طرح موسوم به صیانت باید در صحن علنی مجلس اتخاذ شود.
به گزارش ایرنا، تعدادی از نمایندگان در نامه‌ای به رییس مجلس شورای اسلامی در مورد حواشی جلسه غیر علنی بررسی«طرح صیانت» تاکید کردند: مجلس تاکنون هیچ تصمیم معتبری در خصوص اعمال تبصره ۲ ماده ۱۶۷ بر کمیسیون مشترک نداشته است. لذا ادامه فعالیت آن کمیسیون کاملا قانونی بوده و هر گونه تصمیمی در خصوص طرح موسوم به صیانت، می‌بایست بر اساس ماده ۱۶۷ آیین‌نامه داخلی یا تبصره‌های ذیل آن انجام شود.
متن کامل این نامه به شرح زیر است:
جناب آقای قالیبافرئیس محترم مجلس شورای اسلامی
سلام علیکم
حواشی بوجود آمده در خصوص جلسه غیررسمی مورخ ۲۲ فروردین ماه سال جاری، لازم نموده که مجموعه‌ای از تذکرات به منظور دفاع از شان قانونی و قانونمندی مجلس شورای اسلامی به استحضار برسد:
۱- برخی از اعضای هیات رییسه نتیجه رأی‌گیری تاریخ صدرالاشاره را بعنوان نظر رسمی مجلس شورای اسلامی بیان کرده اند. براساس دستور جلسه ابلاغی هیات رئیسه و صورت مذاکرات منتشره از رأی‌گیری‌های صحن در تاریخ مذکور، موضوع رأی‌گیری «رأی‌گیری استمزاجی در خصوص ابقاء کمیسیون اصل ۸۵» بوده است. فارغ از اینکه جلسه مذکور وفق هیچ کدام از مواد قانون آیین نامه داخلی مجلس برگزار نشده (که در بندهای بعد شرح داده می‌شود) اساسا «رأی‌گیری استمزاجی» وجاهت قانونی نداشته و نمی تواند ملاک عمل هیات رئیسه قرار گیرد.
۲- استفاده از ظرفیت‌های اصل ۸۵ قانون اساسی به‌طور شفاف در مبحث چهارم قانون آیین نامه داخلی مجلس ذکر شده است. خاتمه طرح‌ها و لوایحی که براساس چنین اصلی مورد بررسی قرار می‌گیرند وفق ماده ۱۶۷ آیین نامه داخلی و به دو صورت انجام می‌شود؛ یا براساس صدر ماده ۱۶۷ خروجی کمیسیون مورد تایید صحن قرار گرفته و بعد از تعیین مدت زمان به شورای محترم نگهبان ارجاع می‌شود و یا وفق تبصره ۲ ماده ۱۶۷ فعالیت کمیسیون خاتمه می‌یابد. لذا اساسا موضوع « رأی‌گیری برای ابقاء کمیسیون اصل ۸۵» بلاوجه است چون پیش از این در جلسه ۶ مردادماه ۱۴۰۰ در این خصوص رأی‌گیری شده و به تصویب رسیده است.
۳ - مسئولیت هیات رئیسه مجلس در بررسی عملکرد کمیسیون‌های داخلی مجلس مشخص و غیرقابل تفسیر است. اگر منظور هیات رئیسه از «ابقاء کمیسیون اصل ۸۵» اعمال تبصره ۲ ماده ۱۶۷ است، هیچکدام از مقدمات مندرج در آن تبصره اجرا نشده و رأی‌گیری در خصوص این مسئله خلاف صریح آیین نامه داخلی مجلس انجام شده است.
۴- گزارش ارائه شده از سوی رئیس محترم کمیسیون مشترک می‌بایست وفق ماده ۱۰۰ آیین نامه داخلی، بیست و چهار ساعت قبل از تشکیل جلسه چاپ و در اختیار نمایندگان قرار می‌گرفت. براساس تبصره‌های ذیل این ماده، ارائه گزارش باید به درخواست حداقل ۵۰ نفر از نمایندگان انجام می‌شد که این مورد نیز رعایت نشده است.
۵- چنانچه هیات رئیسه جلسه‌ای که در تاریخ ۲۲ فروردین ماه تشکیل شده را مصداق «جلسه غیرعلنی» می‌داند، متذکر می‌گردد که هیچکدام از اجرای ماده ۱۰۲ آیین نامه داخلی رعایت نشده و رأی‌گیری آن جلسه فاقد اعتبار است.
۶- حتی اگر جلسه ۲۲ فروردین مجلس را رسمی دانسته و رأی‌گیری در این جلسه را معتبر بدانیم (که قطعا چنین امری خلاف آیین نامه داخلی است) تعداد حاضرین در هنگام رأی‌گیری ۲۴۱ نفر و آرای مخالف با موضوع رأی‌گیری ۱۲۰ نفر اعلام شده است، ولی براساس ماده ۱۱۵ آیین نامه داخلی «مصوبات مجلس در جلسه رسمی و با رای موافق اکثریت مطلق حاضران که بیش از نصف نمایندگان حاضر است» معتبر می‌باشد. بطور کلی آرای مکتسبه در این جلسه با هیچ کدام از موارد مندرج در ماده ۱۱۷ آیین نامه داخلی مطابقت ندارد. به عبارتی موضوع جلسه مذکور نتوانسته است اکثریت مطلق هیچکدام از موافقان و مخالفان را کسب نماید و بر همین اساس موضوع جلسه به تصویب نرسیده و بررسی طرح براساس تصمیم جلسه ۶ مردادماه ۱۴۰۰ ادامه می‌یابد.
۷- ادعای برخی همکاران در خصوص «اتمام مدت سه ماهه بررسی طرح در کمیسیون مشترک» بیش از همه چیز موجب تعجب شده است. آن چنان که قانون تصریح کرده است «ترتیب رسیدگی این قبیل طرح‌ها و لوایح در کمیسیون همان ترتیب رسیدگی و تصویب در مجلس خواهد بود» و هیچ کدام از مواد آیین‌نامه داخلی سقفی برای بررسی طرح‌ها و لوازح تعیین نکرده است.
۸- به استناد بند ۴ ماده قانون تدوین و تنقیح قوانین و مقررات کشور، تشخیص معاونت حقوقی مجلس در خصوص مغایرت مصوبات کمیسیون‌ها با آیین نامه داخلی مجلس «مانع از طی مراحل تصویب طرح‌ها و لوایح نخواهد شد»، ولی متأسفانه شاهدیم که نامه معاونت حقوقی نه تنها به عنوان مستمسکی برای لغو تصمیم نمایندگان قرار گرفته، بلکه از تشکیل جلسات کمیسیون مشترک نیز ممانعت به عمل آنده است. این در حالی است که پخش مستقیم جلسات کمیسیون مشترک و رأی‌گیری علنی نمایندگان محترم موید عدم تخلف یا مغایرت تصویب طرح تنظیم مقررات خدمات فضای مجازی با آیین‌نامه داخلی کمیسیون مشترک بوده و تشخیص معاونت حقوقی فاقد وجاهت است.
در پایان متذکر می‌گردد که این حجم از تخلف در خصوص یک طرح آن هم دو سال بعد از شروع به کار مجلس و ریاست جنابعالی، به هیچ وجه قابل پذیرش نیست و انتظار می‌رفت که هیأت رئیسه بر اساس بند ۱۱ ماده ۲۲ نسبت به «حفظ شأن و منزلت و اقتدار مجلس و دفاع از حقوق و جایگاه قانونی نمایندگان» اقدام نماید. لذا ضمن محفوظ دانستن اجرای ماده ۲۳ و ۲۴ آیین‌نامه داخلی مجلس، موارد ذیل به عنوان درخواست رسمی و مطالبه جدی امضاء‌کنندگان جهت امعان نظر و اقدام مقتضی ایفاد می‌گردد:
الف: مجلس تاکنون هیچ تصمیم معتبری در خصوص اعمال تبصره ۲ ماده ۱۶۷ بر کمیسیون مشترک نداشته است. لذا ادامه فعالیت آن کمیسیون کاملا قانونی بوده و هر گونه تصمیمی در خصوص طرح موسوم به صیانت، می‌بایست بر اساس ماده ۱۶۷ آیین‌نامه داخلی یا تبصره‌های ذیل آن انجام شود.
ب- تذکر لازم به اعضای خاطی هیأت رئیسه مجلس داده شود و تضمین لازم در خصوص عدم تکرار چنین برخوردهای غیرمسئولانه‌ای اخذ گردد.
ج- نقش پررنگ مشاوره‌های غلط و مداخلات نابجای معاونت حقوقی در انبوه تخلفات صورت پذیرفته غیرقابل اغماض و مغایر با تبصره ماده یک قانون تدوین و تنقیح قوانین و مقررات کشور است. ردپای ایشان در تمامی حواشی اخیرا پیدا بوده و نامه‌نگاری‌ها و اظهارنظرهای رسانه‌ای ایشان همواره بر ابهام در مسائل افزوده است. از آنجا که انتصاب ایشان جزو وظایف رئیس مجلس به شمار می‌رود،‌ شایسته است که نسبت به ادامه همکاری معاون فعلی تجدید نظر نمایید.                           ",https://www.asriran.com/003VN6
835578,۱۴۰۱/۰۱/۲۸,اقتصادی,شکر ۱۶ هزار تومانی از فردا در بازار,دولت در طرح رمضان ۷۰۰ تن شکر را عرضه کرده که در بسته بندی های یک کیلویی آماده توزیع در فروشگاه ها است و با قیمت برای مصرف کننده ۱۶ هزار و ۳۵۰ تومان مصوب شد.,"دبیرکل اتحادیه بنکداران مواد غذایی گفت: از فردا شکر در بسته‌های یک کیلویی در اختیار توزیع‌کنندگان قرار می‌گیرد تا با قیمت ۱۶۳۵۰ تومان به فروش برسد.
«قاسمعلی حسنی» روز یکشنبه در گفت و گو با ایرنا با اشاره به افزایش سه مرحله قیمت شکر در سال گذشته، اظهار داشت: در حال حاضر این کالا با قیمت ۲۰ هزار تومان در بازار به فروش می رسد.
وی افزود: دولت در طرح رمضان ۷۰۰ تن شکر را عرضه کرده که در بسته بندی های یک کیلویی آماده توزیع در فروشگاه ها است و با قیمت برای مصرف کننده ۱۶ هزار و ۳۵۰ تومان مصوب شد.
حسنی با بیان اینکه شکر در نرخ های مختلف در بازار موجود است، خاطرنشان کرد: عرضه این محصول در فروشگاه های زنجیره ای با قیمت ۱۶ هزار تومان است اما با توجه به ۹ درصد ارزش افزوده مربوط به کالاها و تنوع قیمت کارخانه در بازار امروز ۲۰ هزار تومان به فروش می رسد.
وی درخصوص برنج نیز گفت: نرخ مصوب دولتی برای این کالا ۶۵ هزار تومان است اما در بازار با قیمت های متفاوتی عرضه می شود زیرا کشاورز بعد از یک سال تلاش و هزینه های مربوطه از جمله کارگر، تورم، کود و آبیاری محصول درجه یک خود را با نرخ پایین به فروش نمی رساند.
دبیرکل اتحادیه بنکداران مواد غذایی تصریح کرد: در مورد روغن خوراکی نیز به دلیل به صرفه نبودن قیمت برای بنکداران علاقه ای به عرضه این کالا وجود ندارد و اجبار فروش کالاهایی مانند کیک و رب در کنار این محصول نیز مشکلات فراوانی را به دنبال داشته است.
حسنی تاکید کرد: البته سودجویی برخی از عرضه کنندگان را نیز نباید نادیده گرفت که در برخی آشفتگی ها اقدام به افزایش قیمت و گران فروشی های غیر قانونی می کنند.                           ",https://www.asriran.com/003VN4
835577,۱۴۰۱/۰۱/۲۸,اقتصادی,نماینده مجلس: افزایش سرسام آور قیمت‌ها داد مردم را درآورده است/ رأی استمزاجی جلسه غیرعلنی در مورد فضای مجازی قابل استناد نیست,تولیدکنندگانی که در شهرک های صنعتی زمین خریداری کرده بودند اما به دلیل مشکلات ناشی از تحریم ها، کرونا نه افزایش قیمت امکان واردات تجهیزات و تولید را در موعد مقرر نیافتند. امروز توسط شرکت شهرک ها در معرض خلع ید قرار گرفته اند.,"نماینده تهران در مجلس گفت: افزایش سرسام آور قیمت، به ویژه قیمت خودرو داد مردم را درآورده و با وجود تذکرات اقدامی نمی شود.
به گزارش ایلنا، زهره سادات لاجوردی در نشست علنی امروز (یکشنبه، ۲۸ فروردین ماه) مجلس شورای اسلامی در تذکر خود خطاب به مسئولان اجرایی کشور، گفت: با وجود گذشت ۵ ماه از ابلاغ حمایت از خانواده و جوانی جمعیت هنوز دبیرخانه آن تشکیل نشده و به رئیس جمهور تذکر می دهم در مورد معرفی دبیر ستاد هرچه سریع تر اقدام کند تا شاهد اجرای قانون باشیم.
وی در تذکری به وزیر صنعت، معدن و تجارت با انتقاد از گرانی های اخیر، اظهار داشت: افزایش سرسام آور قیمت، به ویژه قیمت خودرو داد مردم را درآورده و با وجود تذکرات اقدامی نمی شود.
لاجوردی همچنین در تذکر دیگری به وزیر صمت و رئیس سازمان شهرک های صنعتی، گفت: تولیدکنندگانی که در شهرک های صنعتی زمین خریداری کرده بودند اما به دلیل مشکلات ناشی از تحریم ها، کرونا نه افزایش قیمت امکان واردات تجهیزات و تولید را در موعد مقرر نیافتند. امروز توسط شرکت شهرک ها در معرض خلع ید قرار گرفته اند.
وی افزود: تولیدکنندگان تحت فشار مجبور شدند مجدد زمین را خریداری کرده و تولید را آغاز کنند و چنین اقداماتی در حالی که ما باید به سرمایه گذاری و رونق تولید توجه کنیم و کشورهای همسایه اقدام به واگذاری زمین رایگان برای تولید و صنعت می کنند موجب فرار سرمایه گذاران می شود.
نماینده مردم تهران، ری، شمیرانات، اسلامشهر و پردیس در مجلس در ادامه تذکرات خود خطاب به رئیس جمهور، تصریح کرد: براساس نص صریح سخنان شما در خصوص عدم استفاده از مسببان وضع موجود لازم است این مسیر اصلاح شود.
وی در تذکر پایانی خود به هیات رئیسه مجلس، گفت: رأی استمزاجی در جلسه غیرعلنی در مورد فضای مجازی قابل استناد نیست و باید اقدام دیگری صورت گیرد.                           ",https://www.asriran.com/003VN3
835575,۱۴۰۱/۰۱/۲۸,سیاست خارجی,سازمان حج و زیارت: راه‌اندازی فرودگاه کربلا تا یکسال دیگر,کاهش قیمت‌های سفرهای هوایی می‌تواند موجب افزایش عزیمت زائران به عتبات شود؛ ضمن اینکه بازگشایی مرزهای زمینی هرچند به صورت محدود تاثیرات مناسبی در کاهش قیمت‌ها بدنبال دارد.,"رئیس سازمان حج و زیارت که در راس هیئتی به عراق سفر کرده در دیدار با سرکنسول جمهوری اسلامی ایران در کربلای معلی موضوع سفرهای هوایی و درخواست متقاضیان برای سفرهای زمینی را مطرح کرد.
به گزارش ایلنا به نقل از روابط عمومی سازمان حج و زیارت؛ سید صادق حسینی در دیدار با مجتبی کریمی به اقدامات انجام شده در حوزه اعزام زایران به عتبات عالیات اشاره کرد و به بررسی مشکلات موجود در این زمینه پرداخت.
وی افزود: گران بودن هزینه‌های سفرهای هوایی عتبات عالیات وعدم بازگشایی مرزهای زمینی مهمترین از جمله مهمترین دغدغه‌ها محسوب می‌شود که امیدواریم با تلاش‌های پیش رو و مساعدت‌های لازم مرزهای زمینی بازگشایی شود و شاهد کاهش مشکلات در اعزام‌ها باشیم.
سرکنسول جمهوری اسلامی ایران در کربلا نیز در این دیدار با بیان اینکه پیگیری‌های لازم برای کاهش هزینه‌های سفرهای هوایی ضروری است، گفت: کاهش قیمت‌های سفرهای هوایی می‌تواند موجب افزایش عزیمت زائران به عتبات شود؛ ضمن اینکه بازگشایی مرزهای زمینی هرچند به صورت محدود تاثیرات مناسبی در کاهش قیمت‌ها بدنبال دارد.
وی افزود: به گفته مسئولان ذیربط در کربلا، فرودگاه این شهر تا یکسال آینده راه اندازی خواهد شد که می‌تواند خدمات‌رسانی مناسبی به زائران داشته باشد.
کریمی تصریح کرد: کنسولگری جمهوری اسلامی ایران درکربلای معلی نیز از هیچ تلاشی برای زائران عتبات عالیات فروگذار نخواهد کرد.                           ",https://www.asriran.com/003VN1
835576,۱۴۰۱/۰۱/۲۸,سیاسی,زلف دولت و برجام؛ گره زدن و نزدن!,عملکرد دولت سیزدهم، یکبار دیگر نشان داد که با شعار دادن نمی‌شود کشور را اداره کرد. شاید بشود در توییتر از ایجاد شغل با یک میلیون تومان حرف زد اما در واقعیت در پرداخت حقوق بازنشستگان در پایان سال ناتوانیم.,"عصرایران؛ مصطفی داننده - می‌گفتند با انتخاب رئیسی به عنوان رئیس جمهور، عصر گرانی به پایان می‌رسد و چنان جدی می گفتند که گویی حکایت آن خواب معروف دوران یوسف پیامبر بار دیگر تکرار می شود: دوران روحانی همان هفت سال خشکسالی است و زمانه رئیسی، هفت سال نعمت و فراوانی.
خیلی از حامیان دولت سیزدهم به مردم وعده می‌دادند که دوران گران خریدن به پایان رسیده است و حتی برخی از وزرایی که در زمان روحانی، نماینده مجلس یا فعال سیاسی یا فرهنگی بودند از اداره کردن دولت به مثابه آب خوردن حرف می‌زدند و حسن روحانی و دولتش را متهم به ناتوانی در اداره امور می‌کردند.
حالا همان‌ها سر کار هستند. گرانی نه تنها پایین نیامده است بلکه به صورت سرسام آوری بالا می‌رود و حتی ناظران و کارشناسان می‌گویند این روزها، روزهای خوب‌مان است و باید منتظر رسیدن تورم و گرانی سرسام آور بود.
رئیسی و وزرا از دست‌های پشت پرده و بانیان وضع موجود حرف می‌زدند اما باید به رئیس جمهور و حامیان آنها گفت که حسن روحانی هم وقتی دولت را از محمود احمدی نژاد تحویل گرفت با بحران‌های متعددی روبرو بود. او اما به مردم وعده داده بود که می‌شود با توافق هسته‌ای به ثبات رسید و وضع اقتصادی کشور را بهبود بخشید.
رئیس جمهور روحانی به وعده خود عمل کرد و توانست با آغاز مذاکرات هسته‌ای به سبک خودش نه آنگونه که سعید جلیلی مذاکره می‌کرد، ثبات را به اقتصاد کشور برگرداند و بعد از آن با برجام موج آرامش را در بین مردم بوجود آورد. مردم بر خلاف امروز و البته چهار سال دوم روحانی که می‌خرند تا گران نشود، نمی‌خریدند تا ارزان شود.
اگر نبود ترامپ و خروج آمریکا از برجام، قطعا داستان دولت دوم روحانی به گونه‌ای دیگر نوشته می‌شد و شاید نه امروز رئیسی رئیس جمهور بود و نه اصول‌گرایان تندرو در مجلس جولان می‌دادند.
پس می‌شود بحران‌های مانده از دولت قبل را مدیریت کرد به شرطی که برنامه درستی برای اداره کشور داشت. نمی‌شود گفت که اقتصاد کشور را به مذاکرات گره نزده‌ایم اما در ظاهر کشور معطل احیای برجام باشد و در کنار آن هیچ برنامه‌ای هم برای اداره امور نداشته باشیم.
تازه دولت رئیسی با یک شانس بزرگ یعنی افزایش قیمت نفت و بحران اوکراین و روسیه روبرو شده است و گرنه وضعیت مردم درام تر از امروز بود.
عملکرد دولت سیزدهم، یکبار دیگر نشان داد که با شعار دادن نمی‌شود کشور را اداره کرد. شاید بشود در توییتر از ایجاد شغل با یک میلیون تومان حرف زد اما در واقعیت در پرداخت حقوق بازنشستگان در پایان سال ناتوانیم.  در توییتر می‌شود مشکلات بورس را در طی چند روز حل کرد اما در واقعیت بعد از هشت، نه ماه هر روز شاهد از دست رفتن سرمایه مردم هستیم. به قول حضرت حافظ«که عشق آسان نمود اوّل ولی افتاد مشکل‌ها»
البته امیدواریم با احیای برجام وضعیت مردم سروسامان بگیرد که مهم‌ترین خواسته همه در شرایط فعلی بازگشت ثبات و آرامش به زندگی مردم است.                           ",https://www.asriran.com/003VN2
835574,۱۴۰۱/۰۱/۲۸,سیاست خارجی,موافقت امیر قطر با انتقال ۲۸ نفر از زندانیان ایرانی به کشور,در طول ماه گذشته در حال آماده سازی پرونده و اخذ رضایت از زندانیان برای انتقال بوده ایم.,"سفیر ایران در قطر در توئیتر خود از موافقت امیر قطر با انتقال ۲۸ نفر از زندانیان ایرانی به کشورمان خبر داد.
به گزارش ایلنا، حمیدرضا دهقانی سفیر ایران در قطر در توئیتر خود نوشت: با تبریک ولادت امام حسن مجتبی علیه السلام، خوشحالیم که اعلام کنیم، پیرو سفر ریاست محترم جمهوری به قطر، امیر محترم قطر با صدور فرمانی با انتقال ۲۸ نفر از زندانیان ایرانی به کشورمان موافقت کرد. در طول ماه گذشته در حال آماده سازی پرونده و اخذ رضایت از زندانیان برای انتقال بوده ایم.                           ",https://www.asriran.com/003VN0
835558,۱۴۰۱/۰۱/۲۸,علمی,«پیش‌ پا افتادگی شرّ» چیست؟,آرنت، در مواجهه با آیشمن، او را یک بوروکرات و حتی خوش‌رفتار یافته بود. به گفته‌ی آرنت، آیشمن «نه گمراه بود نه سادیست»، بلکه «به طرز وحشتناکی یک آدم معمولی بود». انگیزه‌ی او از دست زدن به آن جنایات چیزی نبود جز جدیت و سخت‌کوشی در پیش‌برد کاری که در نظام بوروکراسی نازی‌ها به او محول شده بود.,"توماس وایت*برگردان: سپیده جدیری
آیا کسی می‌تواند بی آن که خود شرور باشد، به اعمال شرورانه دست بزند؟ این سؤال بغرنجی است که هانا آرنت، فیلسوف و نظریه‌پرداز سیاسی آلمانی، در سال ۱۹۶۱ به آن پرداخته است، او در آن زمان مشغول تهیه‌ی گزارشی درباره‌ی محاکمه‌ی آدولف آیشمن، مسئول هماهنگی برای انتقال دادن میلیون‌ها یهودی به اردوگاه‌های مرگ و متهم به همدستی در جنایات نازی‌ها، برای مجله‌ی «نیویورکر» بود.
آرنت، در مواجهه با آیشمن، او را یک بوروکرات و حتی خوش‌رفتار یافته بود. به گفته‌ی آرنت، آیشمن «نه گمراه بود نه سادیست»، بلکه «به طرز وحشتناکی یک آدم معمولی بود».
انگیزه‌ی او از دست زدن به آن جنایات چیزی نبود جز جدیت و سخت‌کوشی در پیش‌برد کاری که در نظام بوروکراسی نازی‌ها به او محول شده بود.
آرنت در گزارش پژوهشی‌اش با عنوان آیشمن در اورشلیم: گزارشی درباره‌ی پیش‎پاافتادگی شر، که در سال ۱۹۶۳ منتشر شد، در نهایت چنین نتیجه‌گیری کرده است که آیشمن یک هیولای بی‌اخلاق نبوده بلکه، بدون آن که نیتی شریرانه داشته باشد، دست به اعمال شریرانه زده است، و این موضوع ناشی از «بی‌اندیشگی» او بوده، و شخصیت خودش به اعمال شریرانه‌ای که انجام می‌داده ربطی نداشته است.
به گفته‌ی آرنت، آیشمن «هیچ‌گاه نفهمید که دارد چه کاری انجام می‌دهد» چرا که «قادر به تفکر و دیدن موضوع از زاویه‌ی دید یک شخصِ دیگر نبود.» او چون در این مورد خاص از قوه‌ی تشخیص درست برخوردار نبود، «تحت شرایطی مرتکب آن جنایات شد که تقریباً به او امکان این را نمی‌داد که بفهمد یا احساس کند که دارد به کار خطایی دست می‌زند.»
آدولف آیشمن
آرنت این مجموعه خصوصیاتِ آیشمن را «پیش‌پاافتادگی شر» می‌نامید، یعنی: آیشمن ذاتاً شرور نبوده، بلکه فقط انسانی سطحی و ناآگاه بود و به گفته‌ی یکی از مفسران معاصرِ نظریه‌ی آرنت، تنها یک «مهره» بود: او مردی بود که نه بر اساس باورهای ایدئولوژیک عمیق، بلکه وقتی به دنبال هدف و مسیری برای خودش می‌گشت، به سوی حزب نازی کشیده شده بود.
به گفته‌ی آرنت، آیشمن برای ما یادآور شخصیت اصلی رمان بیگانه ی آلبر کامو (۱۹۴۲) است که به طور تصادفی و بدون برنامه‌ریزی قبلی مردی را به قتل می‌رساند اما بعداً نیز هیچ‌گاه احساس ندامت نمی‌کند. نیتی خاص یا انگیزه‌‌ی شریرانه‌ی مشهودی پشت جنایت او قرار نداشته است: عمل فقط «اتفاق افتاده است.»
این نخستین باری نبود که آیشمن تأثیری نسبتاً سطحی بر آرنت می‌گذاشت. آرنت حتی در سال ۱۹۷۱، یعنی ده سال پس از محاکمه‌ی آیشمن در اسرائیل، نوشت: «کم‌عمقیِ آشکارِ عامل [یعنی آیشمن] آن‌قدر مرا تحت تأثیر قرار داد که ممکن نبود بتوانم شرِ غیرقابل‌انکاری را که در عمل او وجود داشت به ریشه‌ها و انگیزه‌های عمیق‌تری ربط دهم. اعمال او هیولاوار بود اما خود عامل – دست کم همین شخص حقیقی که هم‌اکنون داشت محاکمه می‌شد – کاملاً یک فرد عادی و معمولی بود و به دیو و هیولا شباهتی نداشت.»
نظریه‌ی «پیش‌پاافتادگی شر» آغازگر مجادلات بسیار بود. از نظر منتقدان آرنت، این که آیشمن توانسته بود نقشی کلیدی در نسل‌کشی نازی‌ها ایفا کند، حتی اگر هیچ نیت شریرانه‌ای پشت اعمالش نبوده باشد، به هیچ وجه توجیهی نداشت.
گرشوم شولِم، فیلسوف و متأله، در سال ۱۹۶۳ در نامه‌ای به آرنت نوشت که نظریه‌ی «پیش‌پاافتادگی شر» فقط یک شعار است که مسلماً به مانند نوشته‌ای که حاصل یک تحلیل پرمغز باشد، او را تحت تأثیر قرار نمی‌دهد.از سوی دیگر، مری مک‌کارتی، رمان‌نویس و دوست نزدیک آرنت، اظهار نظری کرد حاکی از این که نظریه‌ی آرنت را اصلاً نمی‌فهمد: «به نظر من، شما دارید می‌گویید که آیشمن فاقد ویژگی‌های فطری انسان است: یعنی توانایی اندیشیدن و داشتنِ شعور و وجدان در او وجود ندارد. اگر این طور باشد، آن وقت او چیزی جز یک هیولا خواهد بود؟»
این مجادلات تا به امروز ادامه داشته است. آلن ولفِ فیلسوف، در کتاب شرّ سیاسی چیست و چگونه با آن مبارزه کنیم (۲۰۱۱)، از آرنت انتقاد می‌کند که شر را وجهه‌ای روان‌شناختی بخشیده – و از پرداختن به آن خودداری کرده – است چون مسئله‌ی شر، به خودی خود، را در شرایط محدودِ یک موجود مبتذل و ملال‌آور نظیر آیشمن تعریف می‌کند.
ولف می‌گوید که آرنت، به جای آن که به عملی که از آیشمن سر زده است بپردازد، روی این موضوع که آیشمن چه کسی بوده بیش از حد متمرکز شده است.
از دید منتقدان آرنت، تمرکز او بر حقارت و پیش‌پاافتادگی زندگی آیشمن، «انحرافی نامعقول» از لزوم توجه به اعمال شریرانه‌ی اوست. دیگر منتقدانی که اخیراً به نقد آرنت پرداخته‌اند مدارکی در مورد خطاهای تاریخی آرنت ارائه داده‌اند که از نظر آن‌ها باعث شده بود او شری را که به‌ شکلی عمیق‌تر در آیشمن وجود داشت درک نکند و آن‌چنان که سه سال پس از محاکمه‌ی آیشمن برای کارل یاسپرسِ فیلسوف نوشته، شرارت آیشمن را ناشی از تمایل او به «تن زدن از اندیشیدن» بداند.
دبورا لیپستات، مورخی که در سال ۲۰۰۰ در دادگاه مربوط به انکار هولوکاست، در برابر اتهامات دیوید اروینگ از خود دفاع کرده بود، به مدارکی استناد می‌کند که دولت اسرائیل برای استفاده در دادخواهی قانونی ارائه کرد. لیپستات در کتاب محاکمه‌ی آیشمن (۲۰۱۱) مدعی شده است که این مدارک ثابت می‌کند که استفاده‌ی آرنت از عبارت «پیش‌پاافتاده» ایراد دارد: «دفتر خاطرات آیشمن، که اسرائیل آن را برای استفاده در دادگاه من ارائه داده بود، نشان می‌داد که آرنت چقدر در مورد آیشمن در اشتباه بوده است. در جای جای این دفتر خاطرات، به ایدئولوژی نازی‌ها پرداخته شده است ... آیشمن عقیده‌ی خلوص نژادی را پذیرفته بود و از آن پشتیبانی کرده بود.»
هانا آرنت
لیپستات از این بحث نیز فراتر می‌رود و می‌گوید که آرنت در توضیحِ این نکته کوتاهی کرده است که اگر آیشمن واقعاً به خطا بودنِ کارش آگاه نبوده است، پس چرا او و همکارانش به نابودی مدارک مربوط به جنایات جنگی‌شان مبادرت کرده بودند.
در همین حال، بتینا اشتانگنِت، مورخ آلمانی، در کتاب خود با عنوان آیشمن پیش از اورشلیم (۲۰۱۴)، از بُعد دیگری از شخصیت آیشمن پرده برداشته است، جنبه‌ای علاوه بر پیش‌پاافتادگی و غیرسیاسی بودنِ ظاهریِ او که مانند هر فرد بوروکرات عادی که در کارش ذوب شده باشد عمل می‌کرده است.
اشتانگنت با استناد به نوارهای صوتی مصاحبه‌های ویلیام ساسن، روزنامه‌نگار نازی، با آیشمن نشان می‌دهد که او یک طرفدار ستیزه‌جو و سرسخت عقاید نازی‌ها بوده و خودش نیز مدعی این هواداری شده بوده، به شدت به این عقاید متعهد بوده، و هیچ احساس پشیمانی و گناهی نیز از بابت نقش خود در اجرای «راه حل نهایی» حزب نازی (کشتار و امحای یهودیان) از خود نشان نداده است: او یک عامل افراطی شرارت‌های «رایش سوم» بوده که زیرِ ظاهرِ گول‌زننده‌ی یک بوروکراتِ عادی و معمولی می‌زیسته است.آیشمن هیچ ربطی به یک انسانِ «بی‌اندیشه» نداشته و اتفاقاً کلی اندیشه در سر داشته است: اندیشه‌ی نسل‌کشی، که آن را به نمایندگی از حزب محبوبش یعنی حزب نازی به مرحله‌ی عمل نیز رسانده بود.
آیشمن در این نوارهای صوتی یک شخصیت دوگانه‌ی جکیل و هایدگونه از خود نشان داده است: «من، یک ""بوروکرات دست به عصا"" بودم، بله من واقعاً این‌گونه بودم. اما ... این بوروکراتِ دست به عصا در عین حال، یک جنگجوی [نازی] متعصب نیز درون خودش داشت که برای رهایی خون من، که حقوق حَقه‌ی من است، می‌جنگید ...»
آرنت اصلاً این وجهِ به شدت شریرانه از شخصیت آیشمن را درک نکرده بود، و به همین دلیل هم ده سال پس از آن محاکمه نوشت که «نشانی از اعتقادات قاطعانه‌ی ایدئولوژیک یا انگیزه‌های خاصی برای شرارت کردن» در وجود آیشمن ندیده است.
همین نکته کاملاً بر پیش‌پاافتادگی – و خطا بودنِ – نظریه‌ی «پیش‌پاافتادگیِ شر» صحه می‌گذارد. البته، آرنت هرگز نگفته بود که آیشمن تنها یک «مهره»ی بی‌گناه در بوروکراسی نازی‌ها بوده، و از او به دلیل این که «تنها از دستورات پیروی می‌کرده» نیز دفاع نکرده بود (این‌ها هردو از جمله برداشت‌های اشتباه رایج از یافته‌های آرنت درباره‌ی آیشمن بوده است)، اما این هم رضایت خاطر منتقدان او نظیر ولف و لیپستات را تأمین نمی‌‌کند.
حال، ما از این ادعای آرنت ‌که آیشمن، و همچنین بقیه‌ی آلمانی‌ها، بی آن که خود شرور باشند مرتکب اعمالِ شرورانه شده‌اند، چگونه باید نتیجه‌گیری کنیم؟ این سؤال پیچیده‌ای است چرا که آرنت با گسترش ندادنِ مطالعاتش (فراتر نرفتن از مورد آیشمن و دست نزدن به مطالعه‌ی وسیع‌تری درباره‌ی طبیعت شر)، فرصت تحقیق درباره‌ی مفهومِ گسترده‌ترِ شرارتی را که آیشمن مشخصاً انجام داده بود از دست داده است.
آرنت در ریشه‌های تمامیت‌خواهی (۱۹۵۱)، که پیش از ماجرای محاکمه‌ی آیشمن منتشر شده است، می‌گوید: «در کلِ سنت فلسفی ما [سنت فلسفه‌ی غربی]، این یک اصل است که ما نمی‌توانیم تصوری از ""شرِ افراطی"" داشته باشیم...».
آرنت به جای این که از مورد آیشمن به عنوان راهی برای افزایش درک این سنت از «شر افراطی» استفاده کند، نتیجه گرفت که شرارت آیشمن پیش‌پاافتاده و «تن زدن از اندیشیدن» بوده است.
آیشمن در زندان؛ قبل از اعدام
او با انتخاب رویکرد محدودی به آن محاکمه، رویکردی که جنبه‌ی حقوقی و مقرراتی داشت (با پافشاری بر این که نکته‌ای عمیق‌تر و فراتر از مستندات حقوقی در مورد گناهکار یا بی‌گناه بودن آیشمن وجود ندارد)، خود را به دست خودش در موقعیتی گذاشت تا از جست‌وجو و یافتن علتی عمیق‌تر برای شرارت آیشمن کوتاهی کند.
با این حال، آرنت در نوشته‌هایی که خودش پیش از آیشمن در اورشلیم منتشر کرده رویکردی کاملاً برعکس در پیش گرفته بود. او در ریشه‌های تمامیت‌خواهی این بحث را مطرح می‌کند که شرِ نازی‌ها مطلق و غیرانسانی بوده است؛ شرارت آن‌ها نه سطحی و غیر قابل فهم، بلکه تجسمی استعاری از خود جهنم بوده است: «واقعیت اردوگاه‌های مرگ به هیچ چیز بیش از تصاویر قرون وسطاییِ جهنم شباهت ندارد.»
آرنت در نوشته‌هایی که پیش از محاکمه‌ی آیشمن منتشر کرده بود، با بیان این که شرِ مطلقی که نازی‌ها مصداق آن بودند از نیتی گستاخانه و هیولاوار نشأت می‌گیرد که می‌خواهد اساساً خودِ انسانیت را هدف قرار دهد و نابود کند، جان کلام فیلسوفانی نظیر شلینگ و افلاطون را بیان می‌کرد، فیلسوفانی که از تحقیق درباره‌ی جنبه‌های عمیق‌تر و اهریمنیِ شر منصرف نمی‌شدند.
اما وقتی آرنت آیشمن را ملاقات کرد، کسی که پوچی بوروکراتیک او نشانی از بدذاتی عمیق نداشت بلکه تنها از ذوب شدن در کاری ملالت‌بار و «ناتوانی در اندیشیدن» حکایت داشت، دیدگاهش تغییر کرد.
در آن مقطع، تفکرات مبتکرانه‌‌ی آرنت در مورد شرِ اخلاقی دچار آشفتگی شد و شعار «پیش‌پاافتادگی شر» به وجود آمد. علاوه بر این‌ها، باید در نظر گرفت ‌که آرنت در سال ۱۹۷۵ درگذشته است: اگر طول عمر او بیش از این‌ها بود، می‌توانست ابهاماتی را که حول نظریه‌ی «پیش‌پاافتادگی شر» به وجود آمده و تا همین امروز نیز منتقدان او را دچار حیرت کرده است، برطرف کند. اما ما دیگر نمی‌توانیم از واکنش احتمالیِ آرنت به این ماجرا باخبر شویم.
بنابراین، آن‌چه برای ما باقی مانده نظریه‌ی اولیه‌ی او به همین شکلی است که هست. ابهام اصلی که پشت این نظریه وجود دارد چیست؟ این که آرنت هیچ‌گاه تأثیراتی را که از پیش‍‌پاافتادگیِ بوروکراتیکِ آیشمن گرفته بود با ارزیابی آگاهانه و جدیِ پیشین‌اش از اعمال شریرانه و غیرانسانیِ «رایش سوم» (آلمانِ هیتلری) تلفیق نکرد.
آرنت در آیشمن آن کارمندی را دید که ظاهر یک آدم معمولی را داشت اما آن جنگجوی متعهد به ایدئولوژیِ شریرانه را ندید. این که زندگی عادی و معمولیِ آیشمن چطور توانسته بود با آن شرِ هیولاییِ «دیگر» در وجود او ترکیب جمع شود، آرنت را دچار سردرگمی کرده بود.
با این حال، آرنت هیچ‌گاه گناه آیشمن را کم‌اهمیت جلوه نداد و بارها از او به عنوان یک جنایتکار جنگی نام برد و با مجازات اعدام او، که دادگاه اسرائیلی تعیین کرده بود، نیز موافق بود. آرنت انگیزه‌های آیشمن را مبهم و ناشی از تن زدن از اندیشیدن می‌دانست، اما اقدام او به نسل‌کشی از نظر آرنت چنین نبود. پس می‌توان، در نهایت، چنین استدلال کرد که آرنت زشتیِ حقیقیِ شرارت‌ِ آیشمن را دیده بود.+ در اینجا می توانید تصاویر کمیابی از جنگ جهانی دوم را ببینید. (کلیک کنید)
* منبع: آسو*توماس وایت پژوهشگر فلسفه و الاهیات است. آن‌چه خواندید برگردان این نوشته‌ی اوست:
Thomas White, ‘What Did Hannah Arendt Really Mean by the Banality of Evil?’, Aeon, 23 April 2018.                           ",https://www.asriran.com/003VMk
835573,۱۴۰۱/۰۱/۲۸,اقتصادی,مصرف آب تهران، ۲۰۰ میلیون لیتر بیشتر از پارسال,تداوم مصرف بی‌رویه آب با توجه به نزدیک شدن به روزهای گرم‌تر سال روند تامین آب از منابع سطحی را به ضرر منابع زیرزمینی آب تغییر خواهد داد.,"مصرف آب تهران روز ۲۵ فروردین ماه درحالی به رقم سه میلیارد و ۲۰۰ میلیون لیتر رسید که این میزان مصرف در مقایسه با پارسال ۲۰۰ میلیون لیتر افزایش را نشان می دهد.
به گزارش ایرنا، میزان مصرف آب در تهران درحالی رکورد تازه‌ای از خود برجای گذاشته که به گفته «محمد شهریاری» مدیر دفتر بهره برداری از تاسیسات آبی و برق‌آبی شرکت آب منطقه‌ای تهران گفت: اکنون حجم ذخیره سدهای پنجگانه تهران به ۴۵۳ میلیون متر مکعب رسیده که در مقایسه با روز مشابه سال گذشته که ۷۱۷ میلیون متر مکعب بود، کاهش ۲۶۵ میلیون مترمکعبی را نشان می‌دهد.
وی افزود: از ابتدای فروردین ماه امسال ورودی آب به مخازن سدهای پنجگانه تهران حدود ۱۳۶ میلیون متر مکعب بوده که در مقایسه با مدت مشابه پارسال (۲۱۶ میلیون متر مکعب) شاهد کاهش ۳۷ درصدی هستیم.
شهریاری درباره وضعیت بارشی امسال تهران، ادامه‌داد: از ابتدای سال آبی جاری (ابتدای مهر ماه ۱۴۰۰) تاکنون ۱۵۵.۳ میلیمتر بارش در محدوده عملکرد استان تهران به وقوع پیوسته که در مقایسه با متوسط دوره بلندمدت ۵۳ ساله که ۲۱۶ میلیمتر بارش داشته ایم، کاهش ۲۸ درصدی داشته است.
تداوم مصرف بی‌رویه آب با توجه به نزدیک شدن به روزهای گرم‌تر سال روند تامین آب از منابع سطحی را به ضرر منابع زیرزمینی آب تغییر خواهد داد.
کارشناسان معتقدند در این زمان که موجودی آب سدهای پنجگانه تهران به ۴۵۳ میلیون متر مکعب رسیده حداکثر ۲۰ تا ۳۰ درصد آب شرب از سدها (آب سطحی) و بقیه از چاه ها (منابع زیرزمینی) تامین خواهد شد.
کارشناسان می‌گویند سرانه مصرف آب شهروندان تهران به طور متوسط ۷۰ لیتر بیشتر از سرانه کشور است که اگر همین مقدار کاهش یابد سالانه بیش از ۲۰۰ میلیون متر مکعب (به اندازه کل ظرفیت سدکرج) مصرف کاهش خواهد یافت و آب با کیفیت بهتری نصیب تهران نشینان خواهد شد.                           ",https://www.asriran.com/003VMz
835571,۱۴۰۱/۰۱/۲۸,فرهنگی/هنری,چتر سینمای ایران در کن با کدام شرکت‌ها برپا می شود؟,مدیرعامل بنیاد فارابی با اشاره به مأموریت‌های تازه حوزه بین‌الملل در طرح تحول بنیاد فارابی ادامه داد: حوزه بین‌الملل در رویکرد جدید فارابی حوزه مهم و اولویت‌داری است.,"در آستانه برگزاری جشنواره بین المللی کن شامگاه 27 فروردین ماه فعالان و مدیران شرکت‌ها و موسسات ایرانی فعال در حوزه پخش بین‌الملل با مدیرعامل بنیاد سینمایی فارابی دیدار کردند.
به گزارش ایسنا به نقل از روابط‌عمومی بنیاد سینمایی فارابی، در این نشست که با حضور فعالان، مدیران شرکت‌ها و مؤسسات پخش بین‌الملل‌ در سالن جلسات بنیاد سینمایی فارابی برگزار شد، دکتر رائد فریدزاده معاون امور بین‌الملل بنیاد سینمایی فارابی گفت: چتر سینمای ایران سالهاست که به همت فارابی در بازار فیلم برلین و کن برپا می‌شود و از حیث نمایندگی فرهنگی جمهوری اسلامی ایران و عرضه آثار سینمای ایران در این رویدادهای بین‌المللی از اهمیت ویژه‌ای برخوردار است.
معاون بین‌الملل بنیاد سینمایی فارابی ادامه داد: فارابی هر ساله در برگزاری این چتر از مؤسسات و شرکت‌های پخش بین‌الملل حمایت می‌کند که حضور این شرکت‌ها در عرصه بین‌الملل در شرایطی بهتری انجام شود. البته برخی از این شرکت‌ها برای ادامه حمایت‌ها باید مجوزهای خود را تمدید کنند که با همکاری سازمان سینمایی، امیدواریم هرچه زودتر این روند تمدید مجوزها تسریع شود.
در ادامه این نشست دکتر سید مهدی جوادی مدیرعامل بنیاد سینمایی فارابی ضمن تبریک ولادت امام حسن مجتبی (ع) گفت: اهمیت و جایگاه بحث بین‌الملل –چه در سینما و چه در بنیاد سینمایی فارابی- بر کسی پوشیده نیست و امیدواریم برگزاری منظم این جلسه بتواند به بهبود مشکلات و رفع موانع پخش‌کنندگان بین‌المللی سینمای ایران کمک کند.
مدیرعامل بنیاد فارابی با اشاره به مأموریت‌های تازه حوزه بین‌الملل در طرح تحول بنیاد فارابی ادامه داد: حوزه بین‌الملل در رویکرد جدید فارابی حوزه مهم و اولویت‌داری است.
دکتر جوادی با اشاره به نقش تسهیل‌گر و حمایت کننده این بنیاد از شرکت‌های فعال حوزه بین‌الملل تصریح کرد: فارابی به عنوان نهاد ملی سینمای ایران خود را رقیب بخش خصوصی نمی‌داند. بلکه خود را تسهیل‌گر، حمایت‌گر و تکمیل کننده فعالیت دوستان می‌داند. یکی از مهمترین مأموریت‌های ما در حوزه بین‌الملل کمک به شکل‌گیری اکوسیستم بخش خصوصی فعالان بین‌الملل سینمای ایران است.
مدیرعامل فارابی در ادامه گفت: خیلی اوقات مشارکت و فعالیت بخش خصوصی می‌تواند به تصمیم سازی و رفع موانع کمک کند و از این جهت نهاد ملی سینما محفل خوبی برای شکل‌گیری چنین جمع هایی و تبادل نظر فعالان این حوزه است.
جوادی درباره لزوم نگاه بین‌المللی به سینما از مرحله تولید، گفت: یکی از وجوه اصلی فارابی در دوره تحول، رونق اقتصاد سینما به خصوص اقتصاد بین‌الملل سینما است. افزایش سهم سینما در حوزه فروش بین‌الملل نیاز به مقدماتی دارد و روند تجاری‌سازی و بین‌المللی سازی فیلم از مرحله تولید آن شروع می‌شود و صرفاً طراحی یک پوستر انگلیسی زبان، آن اثر را بین المللی نخواهد کرد.
او درباره برپایی چتر سینمای ایران گفت: شما به عنوان فعالان حاضر در چتر سینمای ایران سفیران فرهنگی جمهوری اسلامی ایران در این رویداد هستید و با رصد و بررسی که در این رویداد بعمل می‌آورید، می‌توانید در رویدادهای پیش روی سینمای ایران در عرصه بین‌الملل نظیر جشنواره بین‌المللی فیلم فجر، جشنواره بین المللی فیلم کودک و نوجوان، هفته‌های فیلم ایران در کشورهای مختلف و... کمک‌های بسیاری برای شناسایی آثار و بهبود کیفیت این رویدادها ارائه دهید.
جوادی در پایان به لزوم جانشین پروری و ارتقا کمی و کیفی منابع انسانی فعال در حوزه بین الملل اشاره و پیشنهاد داد پیشکسوتان این حوزه در دوره‌هایی به انتقال تجارب خود به نسل جدیدتر بپردازند.
در ابتدای این نشست، فعالان حوزه بین‌الملل و شرکت‌های حاضر در چتر سینمای ایران در جشنواره کن نیز به ارائه نقطه نظرات و دغدغه‌های خود پرداختند.
در این نشست علی غیاثوند (آی فیلم پرو)، امیر اسفندیاری و وحید اسفندیاری (ایرایمج)، علیرضا شاهرخی (هنر هفتم)، محمد طیب (مرکز گسترش سینمای مستند و تجربی و پویانمایی)، علی حاج قاسمی (پرشین فیلم)، الهه نوبخت (الی ایمج)، مریم نقیبی (سما پیکچرز)، فهیمه پورقاسم (آریانا فیلم) و الهه گودرزی (مینروا فیلم) حضور داشتند.                           ",https://www.asriran.com/003VMx
835568,۱۴۰۱/۰۱/۲۸,ورزشی,شوت کاکرویی رونالدو/ وقتی گزارشگر هم توپ را ندید! (+فیلم),کمتر از یک ربع به پایان بازی مانده بود که یک ضربه ایستگاهی برای شیاطین سرخ به دست آمد و مطابق پیش بینی کریس پشت توپ ایستاد؛ بیش از یک سال از آخرین گل رونالدو از روی ضربات ایستگاهی می گذشت و او در بازگشت دوباره به یونایتد و طی این چند ماه اخیر، هیچ ایستگاهی را گل نکرده بود.,"رونالدو برای پایان دادن به طلسم سنگینی که او را آزار می داد، یک شوت به سبک کاکروی کارتون فوتبالیست‌ها زد!
به گزارش ورزش سه، روز گذشته بعد از اینکه دبل رونالدو با پاسخ نوریچی ها مواجه شد، منچستریونایتد در آستانه از دست دادن سه امتیاز شیرین مقابل حریف قعرجدولی خود قرار گرفت.
کمتر از یک ربع به پایان بازی مانده بود که یک ضربه ایستگاهی برای شیاطین سرخ به دست آمد و مطابق پیش بینی کریس پشت توپ ایستاد؛ بیش از یک سال از آخرین گل رونالدو از روی ضربات ایستگاهی می گذشت و او در بازگشت دوباره به یونایتد و طی این چند ماه اخیر، هیچ ایستگاهی را گل نکرده بود.
هواداران ستاره پرتغالی برایشان عجیب بود که چرا او دیگر ضربه ایستگاهی گل نمی کند. این درحالی است که کریس طی سال های اخیر، بخش قابل توجهی از گل های مهم خود را از روی این ضربات به ثمر رسانده بود و هواداران رئال و منچستر، گل های ایستگاهی مهم زیادی از او را به یاد می آورند. البته در تیم ملی هم شرایط به همین گونه است؛ کافی‌ست به اولین بازی پرتغال در جام جهانی قبلی مراجعه کنید؛ جایی که رونالدو در ثانیه های پایانی، از روی ضربه ایستگاهی به زیباترین شکل ممکن دروازه ده خیا را باز کرد و تیمش را از شکست نجات داد.
  

    کد ویدیو  دانلود    فیلم اصلی          
روز گذشته اما، روز رونالدو بود. او برای کامل کردن هت تریک خود برابر نوریچ و رساندن تعداد هت تریک هایش به عدد 60، نیاز به یک گل دیگر داشت. ضربه ایستگاهی دقیقه 76 متفاوت تر از ضربه های این چند ماه اخیر بود. ستاره پرتغالی شوت سنگینی به توپ زد تا هیچ شانسی برای مهار آن وجود نداشته باشد. توپ در چنین شرایطی، چاره ای جز گل شدن نداشت و با عبور از دیوار دفاعی چهار نفره حریف، با سرعتی باور نکردنی گل شد. وصف گزارشگر آنتن برای این گل هم بسیار جالب بود: “انقدر محکم زد که من دنبال توپ بودم... خیلی محکم زد...خیلی محکم زد...ضربه سرسام آور بود...” در چنین شرایطی که حتی گزارشگر هم توپ را ندید نباید انتظار زیادی از دروازه بان بخت برگشته حریف داشته باشیم!
این پنجاه و پنجمین گل رونالدو از روی ضربات ایستگاهی بود. او البته 18 ماه بود که هیچ گلی از روی ضربات ایستگاهی به ثمر نرسانده بود و ضربه محکمی که در بازی روز گذشته به توپ زد، تیر خلاص او برای پایان دادن به این طلسم سنگین بود. جالب است که بدانید این گل، دومین گل ایستگاهی کریس بعد از ترک رئال مادرید بود! ستاره یونایتد برای پایان دادن به این طلسم سنگین، با هر چه در توان داشت به توپ ضربه زد تا یکی از همان گل هایی که زمانی برای دیدنشان به کمتر از چند هفته زمان نیاز داشتیم را به ثمر برساند.
                            ",https://www.asriran.com/003VMu
835572,۱۴۰۱/۰۱/۲۸,فرهنگی/هنری,خانه پدری جلال‌ آل‌احمد از معتادان تخلیه شد,خانه آیت ‌الله حاج سیداحمد طالقانی، پدر جلال و شمس آل احمد در سال ۱۳۸۳ به ثبت ملی رسیده و درحالی‌که سال ۱۳۹۱ تابلو خانه باستان‌شناسان کشور بر سردر آن نصب شد، اما به جای باستان‌شناسان، خانه به پاتوق معتادان بدل شد.,"‌سرمایه‌گذار خانه پدری جلال‌آل‌احمد از پاکسازی این خانه از حضور معتادان و خلافکاران خبر داد و دلایل تعلل یک‌ساله در آماده‌سازی این خانه را تشریح کرد.
به گزارش ایسنا، محمدحسین دانایی ـ از بازماندگان خانواده جلال‌ آل‌احمد ـ پس از بازدیدی که در نوروز ۱۴۰۱ از این خانه داشت، وضعیت آن را «اندوهبار» و «فاجعه‌آمیز» توصیف کرده و گفته بود: این خانه ویرانه‌ای آکنده از زباله و نخاله و ننگ و نکبت است و آیینه دق شده است. او در دی‌ماه ۱۴۰۰ نیز هشدار داد که این خانه بار دیگر پاتوق خلافکاران و معتادان شده است.

خانه آیت ‌الله حاج سیداحمد طالقانی، پدر جلال و شمس آل احمد در سال ۱۳۸۳ به ثبت ملی رسیده و درحالی‌که سال ۱۳۹۱ تابلو خانه باستان‌شناسان کشور بر سردر آن نصب شد، اما به جای باستان‌شناسان، خانه به پاتوق معتادان بدل شد.
خانه پدری جلال آحمد که در محله پاچنار تهران واقع شده است، بعدها از طریق صندوق احیا و بهره‌برداری از بناها و اماکن تاریخی و فرهنگی به مزایده گذاشته شد و سرمایه‌گذاری هم برای آن انتخاب شد.

محبوبه کاظمی دولابی سرمایه‌گذار و بهره‌بردار خانه پدری جلال‌آل احمد است که درباره چرایی تعلل در حفظ، مرمت و نگهداری این خانه، این‌چنین توضیح داد: از سال‌ها قبل به صورت تخصصی در حوزه گردشگری هنری و توسعه پایدار فعالیت می‌کنم. در سال ۹۶ این خانه در حالی به من معرفی شد که متأسفانه به مخروبه تبدیل شده بود. آن زمان صندوق احیا و بهره‌برداری از بناهای تاریخی و فرهنگی این خانه را با کاربری فرهنگی و آئینی به مزایده گذاشته بود. شرایط و کاربری تعریف‌شده برای آن با فعالیت‌هایی که من در نظر داشتم همخوانی نداشت و به تبع پیگیری نکردم، اما سال ۹۹ اعلام شد کاربری خانه به فرهنگی هنری، آئینی و پذیرایی تغییر پیدا کرده است. من هم در مزایده شرکت کرده و برنده شدم و خانه به ما واگذار شد.
او گفت: زمانی که این بنا را تحویل گرفتم پر از زباله بود. نخاله‌های آن را که چندین خاور و کامیون می‌شد بیرون ریختیم. وقتی برای اولین بار به این خانه آمدیم چندین معتاد در حال تزریق بودند و متأسفانه این بنای ثبت ملی‌شده به خانه «امیرچلچله» معروف شده بود. معتادان را به سختی از این بنا بیرون کردیم، اما هر بار با مشکلات عدیده و پیاپی روبه‌رو بودیم، از جمله شکستن در و قفل‌ها، تهدید نگهبان که مشکلات و هزینه‌های زیادی برای ما به بار آورد. از طرفی هیچ بخش سالمی در این خانه وجود نداشت، از کابل‌های برق گرفته تا کنتور آب. یا هر چیزی که قابل برداشت بود، از این خانه به سرقت رفته بود.
حتی به دلیل بدهی‌های قبلی، آب و برق و گاز آن هم قطع شده است و ما هنوز برای گرفتن یک کنتور آب نزدیک به یک سال است که مشکل داریم تا بتوانیم کارهای اولیه را در خانه انجام دهیم و تجهیز کارگاه کنیم. به اداره آب که مراجعه می‌کنیم می‌گویند شما باید سند خانه و کارت ملی مالک اصلی خانه را بیاورید. چطور می‌شود وقتی مالک این خانه وزارت میراث فرهنگی است؟

کاظمی دولابی ادامه داد: برخی مرمت‌های اضطراری در این خانه از جمله کف‌برداری انجام شد. ناودان‌ها درست شده است. داخل ناودان‌ها برگ رفته بود و آب به داخل دیوارها نفوذ می‌کرد که باعث شده بود گچ دیوارها طبله کرده و در شرف تخریب باشد. تمیزکاری انجام شد. سقف تمیز و نایلون‌کشی و مرمت اولیه شد. برای خانه نگهبان گذاشته‌ایم تا اگر مشکلی وجود داشت سریعاً به ما اعلام کند و اجازه ندهد اینجا دوباره مرکز تجمع معتادان شود. نگهبان هم در شرایطی اینجا مستقر است که امکانات اولیه و زیرساخت در این خانه وجود ندارد.
این‌ها مسائلی است که جامعه میراث فرهنگی در جریان آن بوده‌اند و انتظار است جامعه میراث‌دوست هم حامی توسعه‌گران فرهنگی باشند. به هر حال تلاش می‌شود موانع موجود را حذف کنیم و امیدواریم با تسریع در صدور مجوزهای لازم، کار مرمت با سرعت بیشتری انجام شود و ما به مرحله تولید محتوا برای خانه با این قدمت و زیبایی برسیم.
سرمایه‌گذار خانه پدری جلال‌ آل‌احمد درباره کاربری‌های این خانه و برنامه‌هایی که قرار است در این بنای تاریخی برگزار شود نیز توضیح داد: کاربری موزه‌ای خانه در سرفصل برنامه‌های ما است، به این معنا که قرار است روی پیشینه تاریخی خانه، زندگی‌نامه، اندیشه‌های جلال ‌آل‌احمد و خانواده پدری او و مرحوم آقا سیداحمد طالقانی کار شود. در عین حال این خانه قرار است گالری ـ موزه شود و به زوایای مختلف هنر ایران توجه شود. به خصوص آن‌که نزدیک به مراکز تاریخی و گردشگری متعددی از جمله کاخ گلستان است.
از طرفی، این خانه در یک محله تاریخی واقع شده و پیشینه فرهنگی و تاریخی دارد، باید در این خانه تاریخ را به خوبی به تصویر کشید. مانند خانه مشاهیر، اهالی هنر یا نویسندگانی که در کشورهای دیگر می‌بینیم. این خانه حتماً برای اهالی فرهنگ، خانه جذابی خواهد بود.
او درباره کاربری پذیرایی خانه پدری جلال ‌آل‌احمد گفت: بدیهی است همه موزه‌های بزرگ دنیا کافه دارند، اما کارکرد و معنای این کافه‌ها نیز فرهنگی است. کاربری پذیرایی با هدف خلق یک اتمسفر زیبای فرهنگی و دورهمی و ایجاد فضای گفت‌وگو شکل می‌گیرد.
کاظمی دولابی اظهار کرد: آخر اردیبهشت‌ماه درست یک سال می‌شود که از واگذاری خانه به ما می‌گذرد و از امسال تعهدات مالی داریم. این خانه باید زمانی به ما واگذار می‌شد که مشکلات اولیه آن، مانند کنتور آب برطرف و کارهای زیرساختی آن نیز انجام شده باشد، ولی ما هنوز درگیر مجوزها و امکانات اولیه هستیم، بنابراین باید حداقل یک سال دیگر زمان شروع بهره‌برداری به تعویق بیفتد.                           ",https://www.asriran.com/003VMy
835570,۱۴۰۱/۰۱/۲۸,اقتصادی,نماینده مجلس: قیمت دارو سر به فلک کشیده است,مردم دگر توان تحمل گرانی را ندارند. تیم اقتصادی دولت نیز در تحقق وعده‌های خود عملکرد قابل قبولی نداشته است.,"نایب رئیس کمیسیون عمران مجلس شورای اسلامی با اشاره به اینکه نظام پرداخت یارانه برای دارو حذف نشده است تاکید کرد: افزایش قیمت دارو در چنین شرایطی هیچ توجیهی ندارد و انتظار می‌رود که تیم اقتصادی دولت به وعده‌های خود با جدیت عمل کند.
به گزارش ایسنا، صدیف بدری در تذکری شفاهی در جریان جلسه علنی امروز مجلس بیان کرد: ثبات و آرامش چندین سال است که از بازار ربوده شده و مشکلات اقتصادی و معیشتی پشت سر هم گریبان گیر مردم شده است. هر روز شاهد گرانی افسارگسیخته در یک حوزه هستیم. یک روز قیمت کالاهای اساسی سر به فلک می‌کشد و روز دیگر قیمت خودرو.
وی در ادامه اظهار کرد: اکنون نیز زمانی که ارز ترجیحی حذف نشده شاهدیم که قیمت دارو سر به فلک کشیده و فشار مضاعفی بر اقشار ضعیف جامعه وارد کرده است. مردم دگر توان تحمل گرانی را ندارند. تیم اقتصادی دولت نیز در تحقق وعده‌های خود عملکرد قابل قبولی نداشته است.
نماینده مردم اردبیل در مجلس تصریح کرد: آقای رئیس جمهور به وزرای خود هشدار دهید پیش از آنکه مجلس در رای اعتماد خود به وزرای کابینه تجدید نظر کند به وعده‌های خود عمل کرده و جلوی گرانی‌ها را بگیرد.                           ",https://www.asriran.com/003VMw
835569,۱۴۰۱/۰۱/۲۸,اقتصادی,رئیس سازمان تعزیرات: سازمان تعزیرات حکومتی به لحاظ امکانات در بدترین وضعیت خود قرار دارد,۴۹ درصد شهرستان‌های ما اساسا فاقد اداره تعزیرات هستند و از ۲۸۰ شهرستانی که اداره تعزیرات دارند، ۱۰۰ شهرستان (۳۵ درصد) فاقد رئیس و معاون شعبه هستند و رئیس شعبه شهرستان مجاور کارهای آن شهرستان‌ها را انجام می‌دهد,"رئیس سازمان تعزیرات حکومتی گفت: با اصلاح قانون «نظام صنفی» حتی رسیدگی به برخی از تخلفات نیز از ما سلب شده است و رسیدگی به تخلفات بالای یک میلیون تومان نیز از ما به هیئت صنفی محول شده است که قاضی سازمان تعزیرات تنها یک عضو در این هیئت است. امروز سازمان تعزیرات حکومتی به لحاظ امکانات در بدترین وضعیت خود قرار دارد.
به گزارش ایسنا، احمد اصانلو در مراسم افتتاح سامانه الکترونیکی (موبایلی) طرح و پیگیری شکایات سامانه ۱۳۵ سازمان تعزیرات حکومتی گفت: نزدیک ۲۰۰ روز است که در سازمان خدمت دوستان هستیم و از روز اول ۸ راهبرد را برای سازمان تعریف کردیم. ۲ راهبرد اصلی برای تحول سازمان تعزیرات تسهیل دسترسی مردم به خدمات تعزیرات و هوشمندسازی سازمان تعزیرات حکومتی بود و در راستای این دو، اقدامات خوبی صورت گرفته که یکی از این اقدامات همین سامانه‌ای است که امروز رونمایی می‌شود.
وی افزود: متاسفانه با اصلاح قانون «نظام صنفی» و قانون «حمایت از حقوق مصرف‌کنندگان» اختیار نظارت بر بازار و کشف تخلف از سازمان تعزیرات سلب شده و ما تنها مرجع رسیدگی به تخلفات هستیم اما انتظاراتی که جامعه و حتی دولتمردان و نمایندگان مجلس دارند، منطبق با اختیارات ما قبل از اصلاح قوانینی است که ذکر شد به همین دلیل انفعالی که در حوزه نظارت بر بازار وجود را به ما منتسب می‌کنند.
اصانلو با بیان این‌که ما تلاش کردیم از ظرفیت‌های موجود برای نظارت بر بازار استفاده کنیم، گفت: تنها ظرفیت ما ماده ۱۹ آیین‌نامه سازمان تعزیرات حکومتی است که می‌گوید سازمان تعزیرات در معیت بازرسانی که وظیفه نظارت دارند می‌تواند شعب سیار داشته باشد که این اختیار در قالب گشت‌های مشترک محقق شده است. چالش دوم این است که با اصلاح قانون نظام صنفی حتی رسیدگی به برخی از تخلفات نیز از ما سلب شده است و رسیدگی به تخلفات بالای یک میلیون تومان نیز از ما به هیئت صنفی محول شده است که قاضی سازمان تعزیرات تنها یک عضو در این هیئت است. امروز سازمان تعزیرات حکومتی به لحاظ امکانات در بدترین وضعیت خود قرار دارد.
رئیس سازمان تعزیرات گفت: ۴۹ درصد شهرستان‌های ما اساسا فاقد اداره تعزیرات هستند و از ۲۸۰ شهرستانی که اداره تعزیرات دارند، ۱۰۰ شهرستان (۳۵ درصد) فاقد رئیس و معاون شعبه هستند و رئیس شعبه شهرستان مجاور کارهای آن شهرستان‌ها را انجام می‌دهد، هم‌چنین حدود ۶۰-۷۰ درصد اداره‌های تعزیرات نیز استیجاری است. این شرایط میراث گذشتگان است که به ما رسیده است و این وضعیت نتیجه اقدامات دولت قبل است.
وی با بیان این‌که ما نزدیک ۳۲۰ رئیس شعبه در سراسر کشور داریم، گفت: این روسای شعب قرار است به تخلفات بازاری، قاچاق و حوزه بهداشت رسیدگی کنند. میزان وارده پرونده‌های ما در این ۲۰۰ روز، ۳۶۰ هزار بوده که به ۳۴۶ هزار پرونده رسیدگی شده است. آمار گشت‌های مشترک نیز در این مدت، حدود ۱۴۲ هزار بوده است. تنها روسای شعبه می‌توانند گشت‌ مشترک انجام دهند و به پرونده‌ها رسیدگی کنند که این نشان‌دهنده کار جهادی آن‌ها است، اما مگر با این ۳۲۰ رئیس شعبه به چند واحد صنفی می‌توان رسیدگی کرد؟ پس چاره‌ای نداریم در کنار اصلاح ساختارها و جذب نیرو از فناوری‌های نوین استفاده کنیم‌.
اصانلو با بیان این‌که قبل از به‌روزرسانی سامانه ۱۳۵ با محدودیت‌های آیین‌نامه‌ای روبرو شدیم که خوشبختانه آیین‌نامه توسط هیئت دولت اصلاح شد گفت: قبل از اصلاح سامانه، دسترسی مردم به سازمان تعزیرات ساده نبود و امکان پیگیری شکایات وجود نداشت، اما در سامانه جدید این مشکلات رفع شده و با رونمایی سامانه جدید قرار است به محض این‌که شکایات وارد سامانه شود به شعبه رسیدگی‌کننده ارجاع شود و تمام اقدامات و رسیدگی‌ها از طریق پیامک به شاکی اطلاع داده می‌شود و مردم می‌توانند شکایات خودشان را از طریق موبایل ثبت کنند. مردم به محض تماس با ۱۳۵، لینکی به صورت پیامک دریافت می‌کنند تا شکایات خود را ثبت کنند البته مردم حتما باید فاکتور خرید خودشان و پروانه کسب واحد صنفی را بارگزاری کنند.
رئیس سازمان تعزیرات بیان کرد: با توجه به اصلاح آیین‌نامه نیازی به احضار واحد صنفی متخلف در شعبه نیست و به محض ارجاع شکایت به شعبه مورد نظر رسیدگی انجام شده و حکم صادر شده از طریق پیامک به واحد صنفی اعلام می‌شود و واحد صنفی اگر اعتراضی داشت می‌تواند تقاضای تجدیدنظر کند، پس تفاوت ایجاد شده عدم نیاز به حضور واحد صنفی است. برنامه ما در آینده این است باشگاه ناظرین مردمی را در همین سامانه ایجاد کنیم تا مردم بتوانند به عنوان بازرس ما به تنظیم بازار کمک کنند و قطعا مشوقی هم برای مردم درنظر گرفته می‌شود در نهایت هدف اصلی ما این است که دست متخلفان و گرانفروشان را از جیب مردم کوتاه کنیم.                           ",https://www.asriran.com/003VMv
835567,۱۴۰۱/۰۱/۲۸,سیاست خارجی,سخنگوی وزارت خارجه: منتظر واکنش شدید سوئد در برخورد با عاملان هتک حرمت قران کریم هستیم,ضمن پاسخگو دانستن دولت سوئد، مترصد واکنش فوری، شدید و صریح این کشور در برخورد با عوامل این اقدام توهین آمیز و انجام اقدامات روشن و عملی جهت پیشگیری از تکرار چنین اقداماتی هستیم.,"سعید خطیب زاده سخنگوی وزارت امور خارجه در واکنش به هتک حرمت قران کریم در یکی از شهرهای سوئد اظهار داشت: جمهوری اسلامی ایران آتش زدن کلام الله مجید در شهر لینکوپینگ سوئد توسط یک عنصر نژادپرست و افراطی دانمارکی که به بهانه آزادی بیان تحت حمایت پلیس این کشور صورت گرفت را شدیدا محکوم می کند.
به گزارش ایسنا، سخنگوی وزارت امور خارجه تکرار عمدی این اقدام هتاکانه در ماه مبارک رمضان را عامل جریحه دار شدن احساسات مسلمانان در سوئد و در سراسر جهان دانست و افزود: این اقدام موهن مصداق بارز نفرت پراکنی و مغایر با آزادی بیان بوده و می بایست توسط تمامی معتقدان به همزیستی و گفتگوی بین ادیان محکوم شود.
خطیب زاده تاکید کرد: ضمن پاسخگو دانستن دولت سوئد، مترصد واکنش فوری، شدید و صریح این کشور در برخورد با عوامل این اقدام توهین آمیز و انجام اقدامات روشن و عملی جهت پیشگیری از تکرار چنین اقداماتی هستیم.
سخنگوی وزارت امور خارجه در پایان افزود: اقدام فرد هتاک و طرفداران او بیش‌از پیش اتحاد مسلمین و کشورهای اسلامی در برابر توطئه های دشمنان اسلام را ضروری می سازد.                           ",https://www.asriran.com/003VMt
835566,۱۴۰۱/۰۱/۲۸,اجتماعی ,محیط‌ زیست: ٨ کانون گرد و غبار در خاورمیانه شناسایی شد,این کانون ها بخش های مختلف کشور را تحت تاثیر پدیده گرد و غبار قرار می دهند و مشکلات زیادی به وجود می آورند.,"مدیر ستاد مقابله با گرد و غبار سازمان حفاظت محیط‌زیست گفت: در مجموع ٨ کانون گرد و غبار در خاورمیانه شناسایی کردیم که با وزش باد به سمت کشور ما هدایت می شوند.
به گزارش ایرنا، علی محمد طهماسبی روز یکشنبه در جلسه ستاد ملی سیاست گذاری و هماهنگی مدیریت پدیده گرد و غبار افزود: کانون اول در عربستان، کانون دوم در امارات، کانون سوم شمال عربستان، کانون چهارم جنوب عراق، کانون پنجم شمال عراق، کانون ۶ ترکمنستان، ازبکستان، تاجیکستان و کانون ٧ و ٨ افغانستان و پاکستان و بخشی هم در ایران است.وی تاکید کرد: این کانون ها بخش های مختلف کشور را تحت تاثیر پدیده گرد و غبار قرار می دهند و مشکلات زیادی به وجود می آورند.
مدیر ستاد مقابله با گرد و غبار سازمان حفاظت محیط‌زیست اظهار داشت: البته از کانون های داخلی هم نباید غافل شویم به طوری که در گرد و غبار اخیر در تهران ٣٠ درصد منشأ خارجی و ٧٠ درصد داخلی بود.
طهماسبی اظهارداشت: منطقه ای میان سوریه و عراق منشا اصلی گرد و غبار هستند، طبق بررسی های صورت گرفته مجموع مساحت زمین های فرسایش پذیر در منطقه (پتانسیل غبارخیزی) ٢٧٩ میلیون هکتار است که از این میزان حدود ١٠٣ میلیون هکتار غبارخیزی شدید دارد که سالانه چندین هزار تن گرد و غبار به هوا بلند می کنند.
وی ادامه داد: با توجه به کانون های خارجی و شدت آنها تفاهم نامه های چند جانبه زیادی با کشورهای همسایه داریم اما هیچ کدام جنبه عملیاتی پیدا نکردند که این مسأله را با جمع آوری اطلاعات با کمک وزارت خارجه آسیب شناسی کردیم. اینکه چرا در بحث گرد و غبار خارجی و تعاملات خارجی در این زمینه موفق نبودیم به این نتیجه رسیدیم که دیپلماسی گرد و غبار باید با مسائل اقتصادی و اجتماعی عجین شود اگر فقط به گرد و غبار بپردازیم موفق نخواهیم بود بنابراین اهداف خود را در دو حوزه «بستر سازی» و «مدیریت اجرایی» تعریف کردیم.
وی افزود: کشورهای همسایه به علت شرایطی که دارند در این زمینه مطالبه گری ندارند، مراودات ما با آنها سر این موضوع بین دولت ها است بنابراین آن دولت ها از سوی مردم کمتر تحت فشار قرار می گیرند.
مدیر ستاد مقابله با گرد و غبار سازمان حفاظت محیط‌زیست ادامه داد: بنابراین دو مسأله وجود دارد یکی اینکه باید ساختار منسجمی که تمام کشورها به آن متعهد باشند ذیل یک نهاد بین‌المللی شکل گیرد که تاکنون نبود و آنرا در برنامه عمل تبیین کردیم، دوم ساز و کار منابع مالی است باید یک مکانیزم مالی مستقل و مشخص در تفاهم نامه ها مشخص شود که تاکنون آنرا نداشتیم یعنی معلوم نبود پول این تفاهم نامه ها از کجا باید تامین شود بنابراین مجبوریم یک صندوق مالی با استفاده از کمک های مالی بین المللی ایجاد کنیم.
وی تاکید کرد: چون کشورهای همسایه پای کار نمی آیند ما به ناچار روش خود را تغییر دادیم و برنامه عمل ملی برای کشور تهیه کردیم که برای امضا به وزارت خارجه ارسال کرده ایم.                           ",https://www.asriran.com/003VMs
835565,۱۴۰۱/۰۱/۲۸,ورزشی,طارمی با گلزنی افطار می‌کند! (+عکس),بعد از این پیروزی پرگل و درخشش طارمی، واکنش‌های مختلفی نسبت به درخشش ستاره‌ی ایرانی مطرح شد که شاید جالب‌ترین آن‌ها مربوط به صفحه رسمی لیگ پرتغال در توییتر بود.,"صفحه رسمی لیگ پرتغال در توییتر به درخشش مهدی طارمی مقابل پورتیموننزه واکنش نشان داد.
به گزارش ورزش سه، شب گذشته و در جریان برتری پرگل و قاطعانه تیم فوتبال پورتو، مهدی طارمی ستاره‌ی ایرانی این تیم نقش اصلی را در پیروزی تیمش ایفا کرد و توانست با هت‌تریک در گلزنی و ثبت یک پاس‌گل، بیشترین اثرگذاری را در برتری 7 گله شاگردان کونسیسائو داشته باشد.
بعد از این پیروزی پرگل و درخشش طارمی، واکنش‌های مختلفی نسبت به درخشش ستاره‌ی ایرانی مطرح شد که شاید جالب‌ترین آن‌ها مربوط به صفحه رسمی لیگ پرتغال در توییتر بود.

عملکرد ستاره ایرانی باعث شد تا صفحه رسمی توئیتر لیگ پرتغال به تمجید از مهدی طارمی بپردازد و این صفحه در این خصوص نوشت: طارمی در ماه رمضان روزه می‌گیرد و شب با گلزنی گرسنگی‌اش را رفع می‌کند؛ طارمی توقف‌ناپذیر بود و توانست برای اژدهایان هت‌تریک کند.                           ",https://www.asriran.com/003VMr
835561,۱۴۰۱/۰۱/۲۸,عمومی,وقتی پراید سر به کوه می‌گذارد (فیلم),خودروی پرایدی که از جاده منحرف شده بود، سر از کوه درآورد.,کد ویدیو  دانلود    فیلم اصلی                                     ,https://www.asriran.com/003VMn
835564,۱۴۰۱/۰۱/۲۸,سیاسی,نماینده مجلس: با آمارهای غلطی که به رئیس‌جمهور می‌دهید به گرانی‌ها دامن می‌زنید,گرانی خودرو از سکه و ارز بیشتر در برهم زدن وضعیت اقتصادی کشور تاثیرگذار است، تا جایی که مردم دیگر نمی توانند حتی یک آپارتمان خیلی کوچک اجاره کنند.,"نماینده خرم آباد و چگینی در مجلس درباره گرانی های افسارگسیخته اخیر گفت: با آمارهای غلطی که به رئیس جمهور می دهید به گرانی ها دامن می زنید و فقط دهک های پایین از این گرانی ها آسیب می بینند.
به گزارش ایلنا، مرتضی محمودوند در نشست علنی امروز (یکشنبه، ۲۸ فروردین ماه) مجلس شورای اسلامی در تذکر شفاهی با تشکر از نمایندگان برای رأی مثبت به طرح شفافیت آرا، گفت: اساتید حق التدریس جوان حتی برای گرفتن یک وام قرض الحسنه هویت ندارند، لذا از وزیر علوم درخواست می کنم هر چه زودتر این افراد را ساماندهی کند.
نماینده مردم خرم آباد و چگینی درباره گرانی های افسارگسیخته اخیر افزود: با آمارهای غلطی که به رئیس جمهور می دهید به گرانی ها دامن می زنید و فقط دهک های پایین از این گرانی ها آسیب می بینند، چرا که افزایش قیمت مواد خوراکی به معیشت مردم آسیب می زند.
همچنین موضوع گرانی خودرو نیز به جایی رسیده که حضرت آقا شخصاً در این خصوص تذکر می دهند، چرا که در طی یک سال گذشته ۳ بار افزایش قیمت داشته، این در حالی است که گرانی خودرو از سکه و ارز بیشتر در برهم زدن وضعیت اقتصادی کشور تاثیرگذار است، تا جایی که مردم دیگر نمی توانند حتی یک آپارتمان خیلی کوچک اجاره کنند.
عضو کمیسیون امنیت ملی و سیاست خارجی مجلس در ادامه با تشکر از وزارت دفاع گفت: وزارت دفاع توانسته صنعت نظامی و دفاعی را تا این حد پیش ببرد که نظر مستقیم حضرت آقا در این امر دخیل بوده است.                           ",https://www.asriran.com/003VMq
835563,۱۴۰۱/۰۱/۲۸,اجتماعی ,فراخوان مشمولان اعزامی پایه خدمتی اردیبهشت ۱۴۰۱,این دسته از مشمولان می‌بایست روز پنج شنبه یکم اردیبهشت ماه سال ۱۴۰۱ در ساعت، محل و مراکزی که در برگ معرفی نامه مشمولان اعلام شده، حضور یابند و به خدمت دوره ضرورت اعزام شوند.,"سازمان وظیفه عمومی انتظامی کشور در اطلاعیه ای اعلام کرد که کلیه مشمولان دارای برگ آماده به خدمت به تاریخ اردیبهشت ۱۴۰۱ می‌بایست در مراکز مندرج در برگ معرفی نامه حضور یابند.
به گزارش ایلنا، سازمان وظیفه عمومی در اطلاعیه‌ای اعلام کرد: کلیه مشمولانی که برگ آماده به خدمت به تاریخ اردیبهشت ماه سال ۱۴۰۱ دریافت کرده‌اند، می‌بایست با مراجعه به یکی از دفاتر خدمات الکترونیک انتظامی (پلیس +۱۰)، برگ معرفی نامه مشمولان به مراکز آموزش را دریافت و برابر اطلاعات مندرج در آن اقدام کنند.
این دسته از مشمولان می‌بایست روز پنج شنبه یکم اردیبهشت ماه سال ۱۴۰۱ در ساعت، محل و مراکزی که در برگ معرفی نامه مشمولان اعلام شده، حضور یابند و به خدمت دوره ضرورت اعزام شوند.
مشمولان اعزامی می‌بایست کارت تزریق واکسیناسیون کووید ۱۹ و واکسن مننژیت و دوگانه را در روز اعزام به همراه داشته باشند.
مشمولان می‌بایست اصل مدارک مورد نیاز اعم از برگ آماده به خدمت، برگ محل مراجعه، برگ واکسیناسیون، کارت ملی و شناسنامه و مدارک مربوط به شرایط خاص را به همراه خود داشته باشند.
در این اطلاعیه آمده است، عدم حضور به موقع در زمان و محل‌های تعیین شده، غیبت محسوب شده و برابر ماده ۱۰ و ۵۸ قانون خدمت وظیفه عمومی با آنان رفتار خواهد شد.
دراین اطلاعیه ذکرشده است، متقاضیان در صورت نیاز به اطلاعات بیشتر می‌توانند از طریق پایگاه اطلاع رسانی سازمان به نشانی www.vazifeh.police.ir، سامانه تلفن گویا به شماره ۰۹۶۴۸۰ و یا کانال خبر سربازی در پیام رسان سروش به نشانی khabaresarbazi @ از آخرین اخبار مربوطه مطلع شوند.                           ",https://www.asriran.com/003VMp
835560,۱۴۰۱/۰۱/۲۸,ورزشی,عکس جنجالی از اتاق کار سرمربی تیم ملی,انتشار تصویری از اتاق کار دراگان اسکوچیچ سرمربی تیم ملی، نشان می‌دهد که او باوجود عدم اظهارنظر در مورد جلد روزنامه سان، توجه ویژه‌ای به آن نشان داده است.,"جلد روزنامه سان انگلیس که سروصدای زیادی را به پا کرد، حالا روی دیوار دفتر کار دراگان اسکوچیچ دیده می‌شود.
به گزارش ورزش سه، یک روز پس از قرعه‌کشی رقابت‌های جام جهانی ۲۰۲۲ قطر بود که روزنامه سان در واکنش به هم‌گروهی انگلیس با تیم ملی ایران، تیتر یک خود را به شکلی عجیب به خوشحالی بابت هم‌گروهی با ایران اختصاص داد و با استفاده از تصویر هری کین، کاپیتان و مهاجم این تیم نوشت: «به ایران خوردیم، خداراشکر!»
این جلد از سوی روزنامه معروف لندنی توجه بسیاری را به خود جلب کرد و در ایران نیز مورد اعتراض گروهی از طرفداران فوتبال قرار گرفت و البته بازیکنان تیم ملی هم کم و بیش به آن واکنش نشان دادند و از توان تیمی خود برای رویارویی با انگلیس گفتند.

اما حالا انتشار تصویری از اتاق کار دراگان اسکوچیچ سرمربی تیم ملی، نشان می‌دهد که او باوجود عدم اظهارنظر در مورد جلد روزنامه سان، توجه ویژه‌ای به آن نشان داده است.
در این اتاق، پشت سر سرمربی تیم ملی نقشه ایران دیده می‌شود و اسکوچیچ با لوگوی تیم‌ها، نقشه جغرافیایی فوتبال ایران را تشکیل داده و البته یک پرینت از تیتر تحقیرآمیز روزنامه سان را هم در گوشه‌ای از نقشه قرار داده تا همیشه جلوی چشمش باشد.

سرمربی تیم ملی به شکلی جالب این جلد علیه تیمش را به دیوار اتاق کارش چسبانده تا همیشه آن را جلوی چشم داشته باشد.
این اقدام جنجالی در حالی انجام شده که اسکوچیچ معمولا شخصیت آرام و به دور از جنجالی را از خود نشان داده اما حالا تیتر روزنامه انگلیسی علیه تیم او و شاگردانش به حدی برایش سنگین بوده که یک نسخه از آن را چاپ کرده تا احتمالا هر موقع که آن را دید، با خستگی ناپذیری و جدیت بیشتری کار را دنبال کند.
روزنامه سان یک روز پس از قرعه کشی تیتر یک خود را به شکرگزاری از هم‌گروهی با ایران اختصاص داد.

دراگان اسکوچیچ این روزها در ایران مشغول برنامه‌ریزی برای مسیر آماده‌سازی ایران تا جام جهانی است و آنطور که مسئولان فدراسیون فوتبال گفته‌اند، به دلیل مشکلات مالیاتی فدراسیون، امکان خروج از ایران را ندارد.
تیم ملی که با هدایت اسکوچیچ به جام جهانی ۲۰۲۲ قطر صعود کرد، در این رقابت‌ها با انگلیس، برنده پلی آف اروپا و ایالات متحده آمریکا دیدار می‌کند.                           ",https://www.asriran.com/003VMm
835562,۱۴۰۱/۰۱/۲۸,اجتماعی ,فردا دوشنبه فرودگاه مهرآباد ۴ ساعت تعطیل می‌شود,همزمان با روز ارتش جمهوری اسلامی ایران این فرودگاه از ساعت 7:30 صبح الی 11:30 به مدت 4 ساعت به جهت انجام رژه هوایی در آسمان پایانه های هوایی تهران تعطیل خواهد بود .,"فرودگاه مهرآباد فردا دوشنبه 29 فروردین از ساعت 7:30 تا 11:30 تعطیل می شود.
به گزارش ایلنا و به نقل از روابط عمومی فرودگاه بین المللی مهرآباد، فردا دوشنبه 29 فروردین 1401 همزمان با روز ارتش جمهوری اسلامی ایران این فرودگاه از ساعت 7:30 صبح الی 11:30 به مدت 4 ساعت به جهت انجام رژه هوایی در آسمان پایانه های هوایی تهران تعطیل خواهد بود .
بر این اساس از کلیه مسافرین محترم درخواست می شود بر اساس ساعت درج شده بر روی بلیت خود در ترمینال های فرودگاه جهت انجام تشریفات سفر حاضر شوند و در صورت نیاز به کسب اطلاعات بیشتر با سامانه 199 (مرکز تلفن فرودگاه بین المللی مهرآباد) تماس حاصل کنند.                           ",https://www.asriran.com/003VMo
835554,۱۴۰۱/۰۱/۲۸,بین الملل,آلمان؛ کشف توطئه ربودن وزیر بهداشت، قطع برق و بمب‌گذاری برای سرنگونی دولت,بخشی از اعضای این گروه، مخالف واکسن کرونا هستند.,"دولت آلمان از بازداشت اعضای یک گروه افراطی خبر داد که قصد داشتند از طریق ربودن وزیر بهداشت، بمبگذاری و انفجار و انجام عملیات های تروریستی از جمله قطع برق، دولت این کشور را سرنگون کنند.به گزارش عصرایران، آنها همچنین قصد داشتند شرایطی بی ثبات و شبیه جنگ داخلی در آلمان ایجاد کنند.پلیس آلمان 4 نفر از رهبران این گروه معروف به ""ملی گرایان متحد"" (Vereinte Patrioten) را بازداشت کرده است. همچنین از این افراد سلاح و مهمات کشف شده است. رهبران این گروه برای انجام عملیات تروریستی نیز برنامه ریزی می کردند. 12 نفر در این ماجرا تحت تحقیق قضایی هستند.
 
شبکه تلویزیونی ""ARD"" آلمان گفته است این گروه راست افراطی قصد داشته در هفته جدید، سلاح جدید دریافت کند و پس از آن عملیات ربودن وزیر بهداشت آلمان ( كارل لوترباخ) را اجرا کند. اجرای چند انفجار در سطح آلمان برای ایجاد بی ثباتی هم از دیگر برنامه های این گروه بود که موفق به اجرای آن نشد.نمایندگان دادستانی در شهر کوبلنز آلمان گفته اند: ربودن چهره های معروف بخشی از برنامه آنها بود. به نام این چهره ها اشاره نشده است.شماری از افراد مخالف واکسن و حامیان گروه راستگرای ""جنبش رایش"" نیز در فعالیت های این گروه مشارکت داشتند. آنها می خواستند با استفاده از بمب و انفجار، زیرساخت های انرژی آلمان را مورد هدف قرار بدهند و جریان برق را در آلمان، قطع کنند.دادستانی در بیانیه ای گفته است هدف مظنونان، ایجاد وضعیتی شبیه به جنگ داخلی و در گام بعدی، سرنگونی حکومت دموکراتیک آلمان بوده است.در ادامه این بیانیه آمده است: 4 نفر از مظنونان در بازرسی های پلیس در 9 ایالت آلمان، بازداشت شده اند. پلیس همچنین در بازرسی ها یک قبضه سلاح کلاشنیکف، بیش از 10 سلاح گرم، مهمات و گلوله و تجهیزات الکترونیک متنوع و گواهی های جعلی واکسن و آزمایش کرونا کشف شده است.
وزیر بهداشت آلمان
                           ",https://www.asriran.com/003VMg
835556,۱۴۰۱/۰۱/۲۸,اجتماعی ,روحانی هوادار پرسپولیس: میکروفونت آبیه خوب نیست (فیلم),از حاشیه های مراسم افطاری رئیس جمهور با روحانیون,کد ویدیو  دانلود    فیلم اصلی                                     ,https://www.asriran.com/003VMi
835559,۱۴۰۱/۰۱/۲۸,اقتصادی,اتحادیه مشاوران املاک تهران: افزایش نرخ اجاره مسکن شایعه است,رییس اتحادیه مشاوران املاک تهران، گفت: اکنون فصل اجاره نیست، اما دلالان قصد دارند از عدم تناسب در عرضه وتقاضا سوءاستفاده کنند و خارج از مصوبه ستاد کرونا، نرخ‌گذاری بازار اجاره را انجام دهند.,"رییس اتحادیه مشاوران املاک تهران با تاکید بر اینکه شایعات در خصوص افزایش چشم‌گیر نرخ‌های اجاره مسکن واقعیت ندارد، گفت: مصوبه ستاد کرونا درباره تعیین سقف اجاره بها در حال اجراست و بر مبنای این مصوبه افزایش قیمت نداریم و قراردادهای اجاره در سال جدید بر مبنای این مصوبه تمدید خواهد شد.
«مصطفی قلی خسروی»رئیس اتحادیه مشاوران املاک در گفت‌وگو با ایرنا درباره وضعیت بازار اجاره، گفت: وضعیت در بازار اجاره آرام است و شایعات در خصوص افزایش چشم‌گیر نرخ‌های اجاره مسکن واقعیت ندارد.
وی توضیح داد: مصوبات ستاد ملی مقابله با کرونا در خصوص بازار اجاره که در آن تا افزایش نرخ از ۱۵ تا سقف ۳۰ درصد با توجه به شهر محل سکونت برای تمدید اجاره بها اجازه داده شده است، در کشور اجرا می‌شود و هیچ مالکی حق ندارد، اجاره را بیش از نرخ مصوب افزایش دهد و یا حکم تخلیه برای مستاجر دریافت کند.
رییس اتحادیه مشاوران املاک تهران، گفت: اکنون فصل اجاره نیست، اما دلالان قصد دارند از عدم تناسب در عرضه وتقاضا سوءاستفاده کنند و خارج از مصوبه ستاد کرونا، نرخ‌گذاری بازار اجاره را انجام دهند.
وی با بیان اینکه رسانه‌ها نباید در دام سوداگران بیفتند، گفت: تکمیل طرح نهضت ملی مسکن و عرضه آن، تعادل را در بازار مسکن و به تبع به بازار اجاره ایجاد خواهد کرد.
به گفته قلی خسروی، قیمت‌های درج شده در آگهی‌های اجاره مسکن در پلتفرم‌های آگهی و سایت‌ها چند برابر قیمت واقعی است.
رییس اتحادیه مشاوران املاک تهران گفت: آگهی‌هایی در فضای مجازی دیده می‌شود که چند برابر ارزش واقعی ملک، نرخ‌گذاری شده است. بارها در جلسه با دادستانی خواستار برخورد با آگهی‌های غیرواقعی قیمت فروش و اجاره در سایت‌های مجازی شدیم.
وی ادامه داد: تا زمانی که مصوبه ستاد کرونا درحال اجراست، افزایش غیرمتعارف قیمت اجاره تخلف محسوب می‌شود و مستاجران می‌توانند مقابل رقم‌های پیشنهادی غیرمعقول بایستند.                           ",https://www.asriran.com/003VMl
835557,۱۴۰۱/۰۱/۲۸,اقتصادی,دلارهای آزاد شده ایران خرج چه می‌شود؟,ارزهای آزاد شده در سه بخش در اختیار بانک مرکزی، صندوق توسعه ملی و دولت قرار می‌گیرد تا براساس سیاست و برنامه مشخص هزینه شود.,"رئیس سازمان برنامه و بودجه، سیاست دولت را در قِبال نحوه هزینه کرد ارزهای آزاد شده ایران از دیگر کشورها برای جبران کسری بودجه، توسعه و پیشرفت کشور اعلام کرد.
به گزارش خبرآنلاین، مسعود میرکاظمی در پاسخ به سوالی مبنی براینکه ارزهای آزاد شده ایران در دیگر کشورها تا چه میزان می‌تواند به جبران کسری بودجه سال جاری کمک کند و در کدام بخش‌ها هزینه خواهد شد، گفت: ارزهای آزاد شده در سه بخش در اختیار بانک مرکزی، صندوق توسعه ملی و دولت قرار می‌گیرد تا براساس سیاست و برنامه مشخص هزینه شود.
وی در واکنش به انتظار افکار عمومی در خصوص اینکه با آزادسازی ارزهای بلوکه شده ایران اتفاقات موثری در کشور اتفاق بیافتد، بیان کرد: قطعا همینطور است و اگر ارزی آزاد شود، برای کمک به پیشرفت پروژه‌های عمرانی، کارهای زیرساختی و رفع مشکلات مردم تزریق می‌شود و این موضوع کاملا روشن است.                           ",https://www.asriran.com/003VMj
835552,۱۴۰۱/۰۱/۲۸,فرهنگی/هنری,سیر تا پیاز ماجرای پاره شدن آرشه ویولون در کنسرت خواننده معروف (فیلم),‏در کنسرت ‎ «آرون افشار» آرشه ویولون پاره میشود، ولی صدای ساز با همان کیفیت همچنان شنیده می‌شود. حالا پرهام حسینی نوازنده ویولن ارکستر آرون افشار درباره ویدیوی جنجالی توضیح می‌دهد.,کد ویدیو  دانلود    فیلم اصلی                                     ,https://www.asriran.com/003VMe
835555,۱۴۰۱/۰۱/۲۸,سیاسی,تقدیر و تشکر ۲۱۵ نفر از نمایندگان مجلس از ستاد کرونا برای حضوری شدن مدارس و آموزش عالی,از تصمیم درست و سازنده و منطقی ستاد ملی مقابله با بیماری کرونا در خصوص حضوری شدن فرآیند آموزش در مقاطع مختلف تحصیل عمومی و دانشگاهی تقدیر و تشکر می‌نماییم.,"عضو هیات رئیسه مجلس بیانیه تقدیر و تشکر ۲۱۵ نفر از نمایندگان برای حضوری شدن آموزش در مقاطع مختلف را قرائت کرد.
به گزارش ایلنا، روح‌الله متفکرآزاد در نشست علنی امروز (یکشنبه ۲۸ فروردین ماه) مجلس شورای اسلامی بیانیه تقدیر و تشکر ۲۱۵ نفر از نمایندگان برای حضوری شدن آموزش در مقاطع مختلف را به شرح ذیل قرائت کرد:
بسم الله الرحمن الرحیم
از تصمیم درست و سازنده و منطقی ستاد ملی مقابله با بیماری کرونا در خصوص حضوری شدن فرآیند آموزش در مقاطع مختلف تحصیل عمومی و دانشگاهی تقدیر و تشکر می‌نماییم.
امروزه معایب آموزش‌های غیرحضوری صرف و طولانی مدت بر همگان آشکار است، کمتر کسی است که از آسیب‌های جدی وارد شده بر آموزش و پرورش به خاطر طولانی شدن آموزش غیرحضوری صرف اطلاع نداشته باشد. معایب و مزایای آموزش مجازی صرف می‌طلبد که اجازه طولانی شدن این شیوه آموزش داده نشود.
از سوی دیگر اکنون که با تلاش‌های مجدانه دولت خدمتگزار از شدت، سرعت و همه‌گیری بیماری کرونا کاسته شده است و با اقدامات قابل ستایش دولت در واکسیناسیون تقریبا تمام‌شمول و همگانی مردم، نگرانی از سرایت بیماری کرونا کمتر شده است و در شرایطی که تمام مجامع عمومی به شرایط عادی برگشته است، لازم بود فرآیند آموزش سریع‌تر به شرایط عادی برگردد و بیش از این به مهمترین رکن دوام و بقای جامعه و محصلین آسیب نرسد.
لذا ضمن تشکر مجدد از تصمیم گرفته شده و تشکر از زحمات پرسنل و کادر وزارت آموزش و پرورش درخواست داریم مسئولین محترم مربوطه با هوشیاری و درایت کامل برخی مشکلات موجود در این مسیر را رفع نموده و بر اجرای پروتکل‌های مرتبط با سلامت همه ارکان فرآیند آموزش اعم از معلمان، دانش‌آموزان، اساتید و دانشجویان نظارت جدی نمایند.                           ",https://www.asriran.com/003VMh
835550,۱۴۰۱/۰۱/۲۸,حوادث,نجات دختر جوان از خودکشی توسط آتش‌نشان‌ها (فیلم),لحظه پریدن دختر جوان از پل عابر پیاده بر روی کیسه هوا که بعد از صحبت کردن آتش‌نشان‌ها از خودکشی منصرف شد را ببینید. /خبرفوری,کد ویدیو  دانلود    فیلم اصلی                                     ,https://www.asriran.com/003VMc
835551,۱۴۰۱/۰۱/۲۸,سیاسی,نماینده اصفهان: رئیس جمهور یکی از وزرا را تغییر می‌دهد / برخی چهره‌های موثر مجلس از ابتدا ۲، ۳ وزیر را نمی‌خواستند,کسی که زیردستانش احساس کنند که در بقای مدیریتش تردید وجود دارد، در انجام فعالیت سست می‌شود. مثلا شما اکنون می‌گویید فلان وزیر در آینده استیضاح خواهد شد، دیگر معاونان و مدیران کل حرف او را گوش خواهند داد؟,"عضو کمیسیون فرهنگی مجلس، گفت: هم استیضاح و هم تغییر توسط دولت کمتر از یکسال با هیچ عقلی سازگار نیست، به دلیل اینکه به صورت عرفی یک وزیر کمتر از یکسال نمی‌تواند کارهایی که می‌خواسته را انجام دهد یا بسترهای مناسب برای کار خود را فراهم کند.
حسین میرزایی نماینده اصفهان در مجلس شورای اسلامی در گفت‌وگو با ایلنا، در رابطه با اینکه «برخی نمایندگان مباحثی را پیرامون استیضاح تعدادی از وزرا مطرح می‌کنند و گروهی دیگر نیز احتمال می‌دهند که ترمیمی از سوی رئیس‌جمهور در کابینه صورت گیرد»، گفت: هر دو اقدام یعنی هم استیضاح و هم تغییر توسط دولت کمتر از یکسال با هیچ عقلی سازگار نیست، به دلیل اینکه به صورت عرفی یک وزیر کمتر از یکسال نمی‌تواند کارهایی که می‌خواسته را انجام دهد یا بسترهای مناسب برای کار خود را فراهم کند.
وی افزود: چطور شما کمتر از یکسال عملکرد یک وزیر را مورد سنجش قرار دادید و به این نتیجه رسیدید که باید تغییر بدهند یا استیضاح شوند. اگر قصد سوال یا استیضاح وجود دارد لازم است که یک فرصت کافی و عقلایی برای کار او در نظر بگیرید، اگر این فرصت کافی را در اختیار داشت و کار موثر انجام نداد، بله هم استیضاح هم جابه‌جایی ممکن است انجام شود.
عضو کمیسیون فرهنگی مجلس در ادامه به انگیزه‌های مختلف از مطرح کردن مساله تغییرات کابینه اشاره کرد و ابراز داشت: ببینید چند انگیزه برای این مسائل وجود دارد، ما هم انتقاداتی داریم در عین حال جای قدردانی و تشکر از بعضی از رفتارها وجود دارد، شاعر می‌گوید: «عیب می جمله چو گفتی هنرش نیز بگو».
در عین حال انگیزه‌ها متفاوت است، بعضی از موثران مجلس ۲-۳ تا از وزرا را از ابتدا نمی‌خواستند و امروز نه به خاطر عملکرد سوء این‌ها بلکه چون از ابتدا نظرشان تامین نشده و مجلس رأی دیگری خلاف نظر این‌ها داده، روزانه یک مشکلاتی را برای وزرا درست می‌کنند، یک گوشه از واقعیت این است.
وی اضافه کرد: یک گوشه‌ای هم نه، واقعا یک سوء‌عملکردهایی بعضی از وزرا یک جاهایی داشتند و خب اعتراضات نمایندگان را به دنبال داشته است.
میرزایی در پاسخ به این سوال که «احتمال نمی‌دهید که شخص رئیس جمهور بخواهد یک وزیر را به دلیل اینکه احساس کند این فرد با برنامه‌های دولت همراه نیست یا به سرعت سایرین نمی‌تواند کار کند، دست به تغییر بزند؟»، عنوان کرد: خبرهایی آمده که احتمالا یکی از وزرا را آقای رئیس‌جمهور بخواهد تغییر دهد و اتفاقا جزو این وزرای مشهور احتمال تغییر هم نیست.
نماینده مردم اصفهان با اشاره به اثرات منفی طرح چنین موضوعاتی، گفت: ببینید نفس گفتن این حرف‌ها از جهت مدیریتی اشتباه است، چرا؟ کسی که زیردستانش احساس کنند که در بقای مدیریتش تردید وجود دارد، در انجام فعالیت سست می‌شود. مثلا شما اکنون می‌گویید فلان وزیر در آینده استیضاح خواهد شد، دیگر معاونان و مدیران کل حرف او را گوش خواهند داد؟
وی اضافه کرد: اگر یک تصمیمی دارند، صبر کنند و در همان زمانی که قرار است اقدام شود اعمال کنند که فرصت‌سوزی نشود. از جهت مدیریتی اگر نمی‌خواهند یک وزیری را واقعا عزل کنند، سست کردن جایگاه وی اصلا کار درستی نیست و دود این اقدام به چشم مردم می‌رود.                           ",https://www.asriran.com/003VMd
835549,۱۴۰۱/۰۱/۲۸,عمومی,جزئیات مصاحبه معرفی شدگان دکتری اعلام شد/حذف مصاحبه مجازی,طبق اعلام سازمان سنجش آموزش کشور، در صورت اعلام ظرفیت پذیرش جدید از سوی دانشگاه‌ها، موارد از طریق سایت این سازمان  به نشانی www.sanjesh.orgاطلاع‌رسانی خواهد شد.,"اسامی معرفی شدگان چند برابر ظرفیت دکتری ۱۴۰۱ دانشگاه ها و موسسات آموزش عالی که اسامی آنها دهه سوم اردیبهشت ماه اعلام می شود، باید به صورت حضوری برای انجام مرحله دوم آزمون به دانشگاه ها مراجعه کنند.

به گزارش ایسنا، بر اساس قانون ""سنجش و پذیرش دانشجو در دوره های تحصیلات تکمیلی دانشگاهها و موسسات آموزش عالی"" سنجش و پذیرش دانشجو در دوره های دکتری بر اساس یکی از شیوه های آموزشی - پژوهشی و پژوهشی محور صورت می گیرد.
در شیوه آموزشی -پژوهشی محور پذیرش دانشجویان دکتری دانشگاه ها سهم ۵۰، سوابق آموزشی، پژوهشی و فناوری ۲۰، مصاحبه علمی و سنجش عملی نیز ۳۰ درصد تعیین شده است.
همچنین در روش پژوهش محور نیز سهم آزمون کتبی ۳۰درصد، سوابق آموزشی، پژوهشی و فناوری ۲۰درصد، سهم مصاحبه علمی و سنجش عملی ۳۰درصد و تهیه طرح واره نیز ۲۰ درصد تعیین می شود.
اسامی معرفی شدگان دارای حدنصاب به منظور شرکت در مرحله دوم (مصاحبه، بررسی سوابق علمی و پژوهشی و ...) به همراه جزییات مصاحبه در دهه سوم اردیبهشت ماه ۱۴۰۱ از طریق درگاه اطلاع‌رسانی سازمان سنجش آموزش کشور منتشر خواهد شد.
مصاحبه و بررسی سوابق علمی و پژوهشی داوطلبان معرفی شده برای مرحله دوم آزمون نیز در تمامی دانشگاه ها و موسسات آموزش عالی به صورت حضوری برگزار می شود و عدم شرکت در این مرحله از آزمون به منزله انصراف از آزمون وغیبت محسوب خواهد شد.
همچنین دانشگاه ها مجاز به برگزاری آزمون کتبی و شفاهی از متقاضیان معرفی شده برای مرحله دوم بوده و نمره آن در مقدار نمره مصاحبه علمی و سنجش عملی لحاظ خواهد شد.
مجموعا ۲۴ هزار و ۲۵۴ نفر در آزمون دکتری نیمه متمرکز امسال پذیرفته می‌شوند، ظرفیت پذیرش اعلامی در دانشگاه‌های وزارت علوم، تحقیقات و فناوری ۱۲ هزار و ۷۱۶ نفر و ظرفیت پذیرش اعلامی در دانشگاه آزاد اسلامی نیز ۱۱ هزار و ۵۳۸ نفر است.
طبق اعلام سازمان سنجش آموزش کشور، در صورت اعلام ظرفیت پذیرش جدید از سوی دانشگاه‌ها، موارد از طریق سایت این سازمان  به نشانی www.sanjesh.orgاطلاع‌رسانی خواهد شد.
                           ",https://www.asriran.com/003VMb
835546,۱۴۰۱/۰۱/۲۸,محیط زیست,پیش‌بینی هولناک؛ کشاورزی در ایران به زودی تعطیل می‌شود (فیلم),احد وظیفه، رئیس مرکز ملی اقلیم سازمان هواشناسی گفت: زمانی که ذخیره آب از ۱۵۰۰ مترمکعب در سال برای هر نفر کمتر شود، می‌گویند دچار تنش آبی شده‌ایم، وضعیتی که ما هم به آن دچاریم و اگر رعایت نکنیم، تنش‌های آبی تبدیل به بحران می‌شود. قضایایی که در اصفهان و خوزستان پیش آمد، نشان‌دهنده همین موضوع است.,کد ویدیو  دانلود    فیلم اصلی                                     ,https://www.asriran.com/003VMY
835548,۱۴۰۱/۰۱/۲۸,اجتماعی ,قلع و قمع شبانه درختان فضاى سبز چيذر توسط ماموران شهردارى (+عکس),طبق اعلام اهالی محل، درختان به گونه ای کنده شده که جلب توجه نکند.,"ماموران شهردارى منطقه يك تهران ساعت ٢ بامداد امروز (یکشنبه) نسبت به قلع و قمع درختان داخل بوستان و فضاى سبز چيذر (محله عسگرى) اقدام كردند.
به گزارش عصرایران، بنا به اعلام اهالی این محل، اين دومين بار طي يك دهه اخير است كه ماموران شهردارى در پى از بين بردن اين فضاى سبز، با هدف ساخت پاركينگ طبقاتى به جاى اين بوستان هستند.
در دوره شهردارى ""محمدباقر قاليباف"" نيز ماموران شهردارى در حال تخريب اين فضاى سبز بودند كه با اجتماع اهالى محل و اعتراض آنها و متعاقبا انتشار اخبار اين اعتراض در برنامه ""در شهر"" شبكه٥، تخريب فضاى سبز متوقف و مجددا درخت هاى جديدى كاشته شد.
اما اين بار ماموان شهردارى با كسب تجربه از گذشته، در ساعت ٢ بامداد كار تخريب اين فضاى سبز را آغاز كرده اند و پيش بينى مى شود ساير درختان ابن فضاى سبز نيز در عملياتهاى شبانه ديگر از بين برده شود.
همانگونه كه در تصاوير مشخص است، درختان داخل فضاى سبز به طور كامل كنده شده اند. عکس های زیر را اهالی محل برای انتشار در اختیار عصر ایران قرار داده اند.

 
                           ",https://www.asriran.com/003VMa
835537,۱۴۰۱/۰۱/۲۸,سرگرمی,رستوران متفاوت خودرویی در لس آنجلس(عکس),"رستوران ""درایو این"" (رستوران‌هایی که بدون پیاده شدن از خودرو می‌توانید غذای خود را سفارش داده و دریافت کنید) در لس آنجلس، 1945. سینی غذا روی یک مسیر ریلی به سمت خودرو ارسال می شد. یک سایه‌بان کوچک نیز از غذای مشتری محافظت می کرد.",,https://www.asriran.com/003VMP
835547,۱۴۰۱/۰۱/۲۸,اخبار سلامت,"افزایش مرگ‌ومیر جهانی کرونا در ""تعطیلات آخر هفته""",این یافته‌ها حاکی از آن است که در ایالات متحده به طور متوسط ​​۱۴۸۳ مورد مرگ و میر ناشی از کرونا در تعطیلات آخر هفته گزارش شده در حالی که این میانگین آماری در سایر روزهای هفته، ۱۲۲۰ مورد بوده است که افزایش ۲۲ درصدی را نشان می‌دهد.,"نتایج یک مطالعه جهانی نشان داده است که در طول همه‌گیری کووید ۱۹، میانگین آماریِ مرگ و میرهای ناشی از این بیماری در روزهای تعطیل آخر هفته در مقایسه با سایر روزهای هفته بیشتر بوده است.
به گزارش ایسنا، متخصصان می‌گویند که ثبت موارد بیشتری از مرگ و میر ناشی از کووید-۱۹ در روزهای آخر هفته دلایل مختلفی دارد.
کارشناسان با پذیرش این نکته که ""تاخیر در اعلام آمار فوتی‌ها"" در روزهای آخر هفته می‌تواند یک عامل موثر در افزایش میانگین آمار قربانیان در این روزها باشد، اظهار داشتند: با این حال فاکتورهای دیگر از جمله کمبود نیروی انسانی در مراکز خدمات درمانی و کاهش ظرفیت‌های خدماتی طی روزهای آخر هفته نیز احتمالا در این افزایش آماری نقش دارند.
به گفته متخصصان، به طور کلی میانگین تعداد مرگ و میر ناشی از کرونا در سراسر جهان طی آخر هفته ها در مقایسه با روزهای دیگر هفته، ۶ درصد بیشتر بوده است. بنابر این محاسبات، میانگین آمار فوتی‌ها در روزهای آخر هفته ۸۵۳۲ و در دیگر روزهای هفته ۸۰۸۳ بوده است.
کارشناسان دانشگاه تورنتو در کانادا تمامی موارد مرگ و میر گزارش شده به پایگاه داده کووید-۱۹ سازمان جهانی بهداشت را در فاصله هفتم مارس ۲۰۲۰ تا هفتم مارس ۲۰۲۲ مورد تجزیه و تحلیل قرار دادند.
این یافته‌ها حاکی از آن است که در ایالات متحده به طور متوسط ​​۱۴۸۳ مورد مرگ و میر ناشی از کرونا در تعطیلات آخر هفته گزارش شده در حالی که این میانگین آماری در سایر روزهای هفته، ۱۲۲۰ مورد بوده است که افزایش ۲۲ درصدی را نشان می‌دهد.
همچنین برزیل به طور متوسط ​​۱۰۶۱ مورد مرگ در روزهای آخر هفته و ۸۲۳ مورد فوت در دیگر روزها را داشته است که نشان دهنده افزایش ۲۹ درصدی است. در انگلیس نیز به طور متوسط ​​۲۳۹ مورد فوت ناشی از کرونا در روزهای آخر هفته ثبت شده در حالی که این رقم در دیگر روزها ۲۱۵ مورد بوده که افزایش ۱۱ درصدی را نشان می‌دهد.
به گزارش روزنامه ایندیپندنت، یکی از کارشناسان این بررسی در عین حال متذکر شده است: از آنجا که این روال در برخی کشورها متفاوت است مثلا در آلمان در روزهای آخر هفته‌، میانگین مرگ‌ومیر کمتری در مقایسه با دیگر روزهای هفته گزارش شده، بنابراین تاخیرهای بوروکراتیک در اعلام آمار قربانیان کرونا در تعطیلات آخر هفته نمی تواند به طور کامل توجیه کننده این تفاوت‌ در گزارش‌دهی آمار در روزهای مختلف باشد و در عوض این اختلاف آماری که ""اثر آخر هفته"" نام گرفته، احتمالا به دلیل کمبود کارکنان، ظرفیت و تجربه بالینی است.
علاوه بر این، یافته‌های ما نشان می‌دهد که با وجود بهبود عملکرد سیستم سلامت و آگاهی در طول دوره همه‌گیری، این مشکل حل نشده است.
وی تاکید کرد: شرایط فعلی، فرصتی را برای سیستم های بهداشتی بوجود آورده تا مراقبت های بالینی خود را در تمام روزهای هفته بهبود بخشند.                           ",https://www.asriran.com/003VMZ
835545,۱۴۰۱/۰۱/۲۸,بین الملل,واشنگتن‌پست: آمریکا و متحدانش برای انزوای بلندمدت روسیه برنامه دارند,"استراتژی دفاع ملی جدید پنتاگون که ماه گذشته میلادی به صورت محرمانه به کنگره ارسال شد، طبق یک خلاصه کوتاهی که پنتاگون از آن ارائه داد، متمرکز بر ""چالش روسیه در اروپا"" و همچنین تهدید چین خواهد بود.","روزنامه واشنگتن پست گزارش داد، غربی‌ها ضمن پیگیری یک استراتژی جدید در قبال روسیه، به دنبال بازگشت به سیاست مهار پس از سال‌ها تلاش و همزیستی با مسکو هستند.
به گزارش ایسنا،‌ نشریه واشنگتن پست نوشت، با گذشت نزدیک به دو ماه از حمله ولادیمیر پوتین به اوکراین، دولت جو بایدن و متحدان اروپایی آن شروع به برنامه‌ریزی برای دنیایی بسیار متفاوت کرده‌اند؛ دنیایی که در آن دیگر سعی در همزیستی و همکاری با روسیه ندارند، بلکه فعالانه به دنبال منزوی کردن و تضعیف آن به عنوان یک استراتژی بلندمدت خواهند رفت.
مقامات در ناتو و اتحادیه اروپا و در وزارت امور خارجه آمریکا، پنتاگون و وزارتخانه‌های دیگر کشورهای متحد غربی، طرح‌هایی را برای پیگیری سیاست‌های جدید در تقریباً تمام جنبه‌های مواضع غرب در قبال مسکو، از حوزه‌های دفاع و دارایی گرفته تا تجارت و دیپلماسی بین‌المللی، تدوین می‌کنند.
به نوشته واشنگتن پست، این استراتژی جدید نوپا بسیار فراتر از پوتین به عنوان رهبر کرملین را در بر می‌گیرد و برنامه‌ریزان این کشورها به بازنگری در یک سری اسناد اساسی که قرار است در ماه‌های آینده ارائه شوند، ادامه می‌دهند. اولین استراتژی امنیت ملی دولت بایدن، در حالی که سال گذشته میلادی بر اساس الزام قانونی باید ارائه می‌شد، هنوز تکمیل نشده است.
به نوشته واشنگتن پست، این استراتژی احتمالاً به طور قابل توجهی از انتظارات اولیه برای آنکه منحصرا روی چین و احیای وضعیت داخلی آمریکا متمرکز باشد، فاصله خواهد داشت. استراتژی دفاع ملی جدید پنتاگون که ماه گذشته میلادی به صورت محرمانه به کنگره ارسال شد، طبق یک خلاصه کوتاهی که پنتاگون از آن ارائه داد، متمرکز بر ""چالش روسیه در اروپا"" و همچنین تهدید چین خواهد بود.
همچنین قرار است اولین سند ""مفهوم استراتژیک"" ناتو از سال ۲۰۱۰ تاکنون، در نشست سران این ائتلاف در ماه ژوئن رونمایی شود، در حالی که در سال ۲۰۱۰ این ائتلاف به دنبال ""شراکت استراتژیک واقعی"" با روسیه بود. ینس استولتنبرگ، دبیرکل ناتو در یک کنفرانس خبری در اوایل ماه جاری میلادی گفت: گفت‌وگوی معناداری که قبلاً برای آن تلاش کردیم، دیگر گزینه‌ای برای روسیه نیست.
اتحادیه اروپا برنامه‌هایی را برای کاستن دو سوم از وابستگی شدید خود به گاز روسیه تا پایان سال جاری میلادی و پایان دادن به واردات سوخت‌های فسیلی از روسیه تا قبل از سال ۲۰۳۰ طراحی کرده است.
ووپکه هوکسترا، وزیر امور خارجه هلند، روز پنجشنبه در یک مجمع در مرکز مطالعات استراتژیک و بین‌المللی در واشنگتن گفت: مساله ما چندان مربوط به تحریم‌ها نیست، بلکه تدوین مسیری به سمت واردات صفر است و اینکه اطمینان حاصل کنیم مستقل از نفت و گاز روسیه می‌شویم.
برای برخی، این یک مسیر چند ماهه خواهد بود. برای برخی دیگر پیمودن این مسیر ممکن است سال‌ها طول بکشد. اما هلند و سایر کشورها در این مورد جدی هستند. دیگر اشتباه قبل تکرار نمی‌شود.
کشورهای غربی متحد به اعلام برنامه‌هایشان برای افزایش عمده بودجه‌های نظامی خود در آینده نزدیک پرداخته‌اند. انتظار می‌رود فنلاند و سوئد پیش از اجلاس ماه ژوئن ناتو در مادرید برای عضویت در ناتو درخواست دهند؛ این به مثابه یک تغییر قابل توجه در توازن امنیت اروپاست که همچنین منجر به افزایش چشمگیر حضور نظامی ائتلاف ناتو در نزدیکی روسیه می‌شود.
یک هفته پیش، رئیس جمهوری آمریکا لایحه‌هایی را امضا کرد که به روابط تجاری عادی با روسیه پایان داده و به وضع قانون از سوی او در قبال ممنوعیت واردات نفت روسیه از سوی آمریکا پرداخته‌اند.
کمتر کسی در میان رهبران غربی حاضر به حدس زدن در مورد زمان و چگونگی پایان بحران اوکراین هستند.
الکساندر ورشبو، سفیر سابق آمریکا در روسیه، مقام ارشد سابق پنتاگون و معاون دبیرکل سابق ناتو، گفت: نمی‌توان در ارتباط با بسیاری از تغییرات پیشنهاد شده ""تا زمانی که ما بدانیم این درگیری چگونه به پایان می‌رسد به طور تمام و کمال تصمیم‌گیری کرد.
این پرسش‌ها مطرح هستند که آیا این درگیری تمام می‌شود؟ یا با یک آتش‌بس شکننده به طول می‌انجامد یا اینکه در نهایت در وضعیت نه جنگ، نه صلح برای چندین سال ادامه می‌یابد؟""
اما استراتژی بلندمدت غربی‌ها، در حالی در دست تدوین است که متحدان غربی با دست زدن به تشدید تحریم‌ها علیه مسکو، کمک تسلیحاتی به اوکراین و استقرار ده‌ها هزار نیروی خود در مرز شرقی ناتو به این بحران فوری پاسخ داده‌اند.
بر اساس اظهارات چند مقام شامل هشت مقام ارشد آمریکایی و خارجی که برخی از آنها نامشان را فاش نکردند، اکنون انتظار می‌رود که بسیاری از این تدابیر و موارد دیگر به‌ طور دائمی پای بر جا بمانند.
برخی دیگر نیز هم حکمت برنامه‌ها و هم پایدار بودن غرب را زیر سؤال برده‌ و توصیه ‌کرده‌اند که از بازگشت به سیاست ""مهار"" که در زمان شوروی بر روابط غرب با اتحاد شوروی حاکم بود، جلوگیری شود. برخی دیگر نیز گفته‌اند که بحران اوکراین و تأثیر عمیق آن بر اروپا، فرصتی را برای آمریکا فراهم می‌کند تا دست‌کم از برخی از مسئولیت‌های پرهزینه خود برای دفاع از به اصطلاح جهان آزاد کناره‌گیری کند.
استفان ورتهایم، یک مورخ ماه جاری میلادی در مجله فارن افرز استدلال کرد: در هر صورت، این جنگ فرصتی برای تاکید بر انضباط راهبردی و تشویق اروپا برای تعادل ایجاد کردن در برابر روسیه در ضمن تمرکز آمریکا بر امنیت در آسیا و احیای داخل ایجاد کرده است.
در غرب همه حامی انزوای طولانی مدت مسکو نیستند.
در فرانسه، جایی که امانوئل ماکرون، رئیس‌جمهوری این کشور درگیر رقابت انتخاباتی نزدیکی با رقیبش مارین لوپن است، این نامزد ریاست جمهوری جناح راست افراطی فرانسه خواستار آشتی بین ناتو و روسیه شده و بر تعهد خود برای خارج کردن فرانسه از فرماندهی یکپارچه این ائتلاف تاکید کرده است.
و صداهایی نیز در آلمان به نفع باز نگه داشتن درهای گفت‌وگو به روی کرملین برای تسهیل نزدیکی دو طرف در نهایت وجود دارد.
در آمریکا این موضوع یکی از معدود مواردی است که در قبال آن جو بایدن از حمایت قوی مقامات هر دو حزب اصلی برخوردار است.
به نظر می‌رسد حمایت از یک خط‌مشی سرسختانه علیه روسیه، بیزاری جمهوری‌خواهان آمریکا نسبت به ناتو را کمرنگ کرده است؛ بیزاری که یکی از ویژگی‌های بارز دولت ترامپ بود. اعضای ائتلاف ناتو از واشنگتن گرفته تا اعضای حوزه مرزهای غربی روسیه، بر این که لزوم و واقعیت اتخاذ یک موضع مشترک نسبت به هر زمانی بیشتر اولویت یافته تاکید کرده‌اند.
اما اگر فوریت مساله اوکراین فروکش کند، ناگزیر اختلاف‌نظرها میان غربی‌ها بر سر مسائلی هم چون افزایش هزینه‌های دفاعی، نیاز به تعامل با روسیه در قبال موضوعاتی مانند عدم اشاعه، ادعاهای مربوط به کمرنگ شدن توجهات به چین و اختلالات تجاری که باعث افزایش قیمت‌ها در داخل و مشکل پیدا کردن دستور کار داخلی رئیس جمهور شده، تشدید می‌شوند.
بایدن در جریان سفر ماه گذشته میلادی خود به ورشو با توصیف این جنگ به عنوان جنگی بین ""دموکراسی و استبداد"" گفت: ما باید اکنون متعهد شویم که برای مدت طولانی در این مبارزه باشیم. ما باید امروز و فردا و پس فردا و برای سال‌ها و دهه‌های آینده متحد بمانیم. آسان نخواهد بود و هزینه‌هایی خواهد داشت.                           ",https://www.asriran.com/003VMX
835544,۱۴۰۱/۰۱/۲۸,بین الملل,اعتراض مدل مشهور آمریکایی به سانسور مطالب اینستاگرامی‌اش درباره فلسطین,"این مدل آمریکایی با اشاره به رفتار دوگانه این شبکه اجتماعی نسبت به قضیه فلسطین، ""اسکرین شاتی"" را منتشر کرد که محدودیت پُست هایش در اینستاگرام را ثابت می کند.","""بلا حدید"" مدل مشهور آمریکایی نسبت به سانسور و ایجاد محدودیت شبکه اجتماعی اینستاگرام برای مطالبش درباره فلسطین، اعتراض کرد.
به گزارش عصرایران، این مدل 25 ساله با اعلام اینکه پست های او در حمایت از فلسطین توسط اینستاگرام مسدود شده است، گفت: "" به دلیل اعمال سانسور اینستاگرام، یک میلیون نفر کمتر پست های من را می بینند.""
او گفت عکسی را که می خواست از اعمال خشونت نیروهای اسراییل علیه فلسطینی ها در مسجد الاقصی به اشتراک بگذارد، توسط اینستاگرام مسدود شده است.
این مدل آمریکایی که 51 میلیون دنبال کننده در اینستاگرام دارد، با اشاره به رفتار دوگانه این شبکه اجتماعی نسبت به قضیه فلسطین، ""اسکرین شاتی"" را منتشر کرد که محدودیت پُست هایش در این شبکه اجتماعی را ثابت می کند.
او گفت پست هایش در حمایت از مردم فلسطین با محدودیت های اعمال شده توسط اینستاگرام، نمی تواند از سوی دنبال کننده هایش به اشتراک گذاشته شود.
این مدل، حمله اسراییل به فلسطینی ها در ماه مبارک رمضان را محکوم کرده و ناشی از مریضی روانی (حاکمان اسراییل) دانست.

بلا حدید بارها با پیام های خود در بیان ظلم و ستم اسراییل علیه فلسطینی ها مورد توجه قرار گرفته است.
""جیجی"" و ""بلا"" حدید خواهران مدل آمریکایی که پدرشان فلسطینی و مادرشان هلندی الاصل است، همیشه نسبت به حملات اسراییل به فلسطین حساس بوده و نسبت به خشونت های اعمال شده از سوی نظامیان اسراییل علیه فلسطینی ها واکنش نشان می دهند؛ به ویژه بلا حدید که نسبت به حمایت از فلسطین حساسیت بیشتری دارد و بارها در تظاهرات مختلف علیه اسراییل در آمریکا شرکت کرده است.                           ",https://www.asriran.com/003VMW
835543,۱۴۰۱/۰۱/۲۸,اجتماعی ,لرستان: دلجویی یک معلم از دانش آموزان به شیوه‌ای عجیب (فیلم),پس از ماجرای قیچی کردن موی دانش آموزان توسط یک ناظم، حالا برخی از همکاران این ناظم به شیوه‌های عجیب دنبال دلجویی از دانش آموزان هستند.,"کد ویدیو  دانلود    فیلم اصلی          
                            ",https://www.asriran.com/003VMV
835540,۱۴۰۱/۰۱/۲۸,اجتماعی ,هنرنمایی جوان مبتلا به اوتیسم، روی صحنه عصر جدید (فیلم),یک پسر جوان مبتلا به بیماری اوتیسم با حضور بر روی صحنه برنامه «عصر جدید»، موفق به اجرای یک آهنگ از خواننده مورد علاقه‌اش شد.,کد ویدیو  دانلود    فیلم اصلی                                     ,https://www.asriran.com/003VMS
835530,۱۴۰۱/۰۱/۲۸,عمومی,بهترین پادکست های فارسی که نباید از دست دهید,,"زمانی که چیزی می‌شنوید، بینش جدیدی را می‌پرورانید و دید جدیدی کسب می‌کنید! اما شاید برایتان جالب باشد بدانید که شنیدن، باعث کاهش استرس هم می‌شود، به‌خصوص اگر با گوینده کلام، ارتباط دوستانه‌ای بگیرید.

«من به شخصه آزادی پادکست‌ها را دوست دارم. موقع شنیدن پادکست خیالم راحت است که می‌توانم برم بدوم، غذا بپزم، سوار ماشینم بشوم و یا در شهر، در میان جمعیت قدم بزنم. نیازی هم نیست تبلیغات ریز و درشت شبکه‌های مختلف را تحمل کنم.»
پادکست برای من یکی از محبوب‌ترین فرم‌های شنیداری است که می‌توانم به واسطه آن دانش خودم را درباره موضوعات مختلف به راحتی بالا ببرم.
اگر به پادکست علاقه‌مندید، در اسنپ اکسپرس مگ مقالات زیادی در این رابطه می‌توانید بخوانید.
پادکست چیست؟
شاید برایتان سوال پیش آمده باشد که پادکست اصلا چیست؟ آیا هر چیزی که منتشر می‌شود و چند نفر در آن صحبت می‌کنند را می‌توانیم پادکست بنامیم؟ هم بله و هم خیر!
«پادکست یک فایل صوتی دیجیتال است که در اینترنت و عموما به صورت رایگان منتشر می‌شود و از طریق وسائل الکترونیکی، از جمله موبایل و کامپیوتر، قابل دسترسی است. پادکست‌ها عموما به صورت مجموعه‌ای و به طور هفتگی، ماهانه و... منتشر می‌شوند.»
دسترسی به پادکست
کست‌باکس یکی از بهترین اپلیکیشن‌هایی است که می‌توانید در آن، بهترین پادکست های فارسی را بشنوید. اغلب پادکست‌ها از اپلیکیشن و پلتفرم‌های دیگری مانند گوگل پادکست، اسپاتیفای، پاکت کستز، اف ام پادکست، اپل پادکستز و برخی از اپلیکیشن‌های ایرانی، مثل شنوتو، نیز قابل دسترس هستند.
پادکست چنل بی
پادکست چنل بی برای کسانی که پی‌گیر پادکست هستند، نامی بسیار آشناست. یکی از بهترین‌های پادکست فارسی که علی بندری اولین اپیزود آن را در سال ۱۳۹۴ منتشر کرد؛ با موضوعی بسیار جذاب: روایت داستان‌های واقعی!
این پادکست به صورت اپیزودهای ۳۰ تا ۶۰ دقیقه‌ای منتشر می‌شود و هر قسمت از آن بیش از ۱۴ میلیون بار شنیده شده! پس از دستش ندهید!

پادکست بی ‌پلاس
علی بندری و تیم‌اش بعد از تجربه موفق چنل بی، بی پلاس را راه انداختند. آن‌ها در این پادکست، خلاصه‌ای از داستان‌های غیر فارسی را روایت می‌کنند. پس اگر به داستان‌ علاقه‌مندید و مشغله کاری اجازه نمی‌دهد کتاب بخوانید، پادکست بی پلاس واقعا برایتان معرکه خواهد بود.
رادیو دیو
رادیو دیو بدون‌شک یکی از بهترین پادکست های فارسی است. این رادیو پادکستی فرهنگی-هنری است که در ایپزودهای مختلف به سراغ ادبیات و موسیقی می‌رود.
رادیو دیو نام خود را از افسانه‌های محلی مازندران می‌گیرد. افسانه‌هایی که به ما می‌گویند پشت هر درخت، ته هر دریاچه و زیر هر سنگ جنگل هیرکانی مازندران، یک دیو زندگی می‌کند: «ما رادیو دیو را از ته یکی از همین دریاچه‌ها پیدا کردیم».
رادیو نیست
رادیو نیست با کارگردانی و نویسندگی رامیار منوچهرزاده یکی دیگر از پادکست‌های جذاب فارسی است. رادیو نیست، پادکستی است درباره مکان‌هایی که از لحاظ فیزیکی دیگر نیست شده‌اند؛ اما برای نسل‌های مختلف هزاران حرف و خاطره را با خود حمل می‌کنند. رادیو نیست، درباره تغییرات زمان است و گَردی که بر روی مکان‌ها می‌پاشد.
پادکست ابدیت و یک روز
ابدیت و یک روز پادکستی است به تهیه‌کنندگی حامد صرافی‌زاده، دندانپزشک ساکن لندن. علاقه صرافی‌زاده به سینما باعث شد تا او به سمت ساختن پادکستی سینمایی و فرهنگی برود. او تلاش می‌کند تا در مصاحبه با عوامل سینما، به فیلم‌ها و حواشی پیرامون آن‌ها بپردازد. اگر به سینما علاقه‌مندید، ابدیت و یک روز، یکی از بهترین پادکست های فارسی در این زمینه است.
پادکست ایستگاه فضایی
شاید یکی از جذابترین برنامه‌های تلویزیون که همیشه در مدرسه از آن صحبت می‌کردیم، برنامه «آسمان شب» شبکه ۴ تلویزیون بود. برادران صفاریان این بار بعد از «آسمان شب» و تلویزیون به سراغ پادکست آمدند. پادکست ایستگاه فضایی، یکی از بهترین پادکست های فارسی است که به نجوم و علوم فضایی می‌پردازد. زمان هر قسمت از این پادکست ۲۲ قسمتی، به طور متوسط بین ۳۰ تا ۶۰ دقیقه است.
دیگر پادکست های فارسی:

رادیو آفساید: پادکستی که به دنیای فوتبال و حواشی آن می‌پردازد.
رادیو ناوکست: روشن‌آبادی در این پادکست، «انسان خردمند»، اثر یووال نوح هراری را ترجمه می‌کند و می‌خواند.
رادیو راه: پادکستی که مجتبی شکوری آن را منتشر می‌کند؛ پادکستی برای آن‌هایی که به دنبال رشد و توسعه فردی هستند.
پادکست ۱۰ صبح: پادکستی درباره مدیریت و کارآفرینی.

حرف آخر
لیست بهترین پادکست های فارسی را می‌توانیم همین‌طور ادامه بدهیم. پادکست به عنوان یک فرم ارتباطی بسیار پرطرفدار شده و این اتفاق خوبی است، اما از طرفی دیگر انتخاب‌ها را دشوار کرده. هدف اسنپ اکسپرس در اینجا این بود تا گزیده‌ای از بهترین پادکست های فارسی را به شما معرفی کند.                           ",https://www.asriran.com/003VMI
835541,۱۴۰۱/۰۱/۲۸,سیاسی,"طرح تاسیس ""سازمان حفاظت اطلاعات قوه قضاییه"" در مجلس",همچنین سوال جلال محمود زاده نماینده مهاباد از وزیر امور خارجه در مورد علت عدم شفاف سازی درباره سند ۲۵ ساله چین و ۲۰ ساله روسیه برای نمایندگان مجلس اعلام وصول شد.,"طرح تاسیس سازمان حفاظت اطلاعات قوه قضاییه و همچنین دو سوال ملی از وزیر امور خارجه از سوی هیئت رئیسه مجلس شورای اسلامی اعلام وصول شد.

به گزارش ایسنا، محمد رشیدی عضو هیات رییسه مجلس شورای اسلامی در جلسه علنی روز یکشنبه موارد اعلام وصولی را به شرح زیر قرائت کرد:
- طرح حمایت از سهامداران جزء
- طرح اتصال بند و ماده۳۲ قانون احکام دائمی برنامه‌های توسعه کشور
-طرح الصاقیه بند ۳ ماده ۴۸ قانون حمایت از خانواده
-طرح اصلاح موادی قانون رسیدگی به تخلفات و جرایم در آزمونها سراسری
- طرح تأسیس سازمان حفاظت اطلاعات قوه قضاییه
-طرح تأسیس سازمان ملی اقامت
- سوال ملی سید مجتبی محفوظی نماینده آبادان و تعدادی دیگری از نمایندگان از وزیر تعاون، کار و رفاه اجتماعی در خصوص تعیین کمیته فنی غیر فنی برای گزینش نفرات فنی
-سوال ملی جلال محمود زاده نماینده مهاباد از وزیر امور خارجه در خصوص دلیل عدم اعلام نظر رسمی درباره سدسازی بی رویه دولت ترکیه بر روی رودخانه‌های مرزی دجله و ارس و همچنین علت عدم شفاف سازی درباره سند ۲۵ ساله چین و ۲۰ ساله روسیه برای نمایندگان مجلس
سوال ملی حبیب‌الله دهمرده نماینده زابل و زهک از وزیر امور خارجه در خصوص عدم انجام اقدام جدی درباره رودخانه‌های مرزی از جمله هیرمند
                           ",https://www.asriran.com/003VMT
835535,۱۴۰۱/۰۱/۲۸,سرگرمی,ابوالهول و تدبیری برای جنگ جهانی! (عکس),طی جنگ جهانی دوم، با ساخت یک پایه از سر مجسمه ابوالهول در برابر سقوط بر اثر موج انفجار درگیری ها محافظت می شد. (مصر، 1945),,https://www.asriran.com/003VMN
835539,۱۴۰۱/۰۱/۲۸,ورزشی,هشدار پلیس فتا: کلاهبرداری به روش پیش‌فروش بلیط مسابقات جام جهانی,در این روش مجرمان سایبری با هدایت کاربران به لینک‌های آلوده و طراحی صفحات جعلی اطلاعات کارت بانکی کاربران را سرقت می‌کنند.,"پلیس فضای تولید و تبادل اطلاعات پایتخت درخصوص کلاهبرداری به روش پیش‌فروش بلیط مسابقات جام جهانی قطر هشدار داد.
به گزارش ایلنا، پلیس فضای تولید و تبادل اطلاعات پایتخت (فتا) نسبت به کلاهبرداری به روش پیش‌فروش بلیط مسابقات جام جهانی قطر هشدار داد.
در هشدار این پلیس آمده است: در این روش مجرمان سایبری با هدایت کاربران به لینک‌های آلوده و طراحی صفحات جعلی اطلاعات کارت بانکی کاربران را سرقت می‌کنند.                           ",https://www.asriran.com/003VMR
835538,۱۴۰۱/۰۱/۲۸,سیاست خارجی,واکنش سفیر ایران به اقدام یک اسلام‌ستیز در سوئد,پلیس همچنین از پرتاب سنگ به سوی ماموران خبر داده است ولی مشخص نیست این افراد بخشی از شرکت کنندگان در تظاهرات بوده‌اند یا معترضان به برگزاری تظاهرات.,"سفیر ایران در سوئد در واکنش به تلاش یک رهبر راست‌گرا و اسلام ستیز دانمارکی گفت: آتش زدن قرآن در ماه مبارک رمضان مصداق بارز اسلام‌ستیزی نژادپرستانه است.
به گزارش ایسنا، احمد معصومی‌فر سفیر کشورمان در سوئد در توییتی نوشت: آتش زدن قرآن در ماه مبارک رمضان مصداق بارز اسلام‌ستیزی نژادپرستانه است. اروپا میراث‌دار پدیده شوم نسل کشی و فاشیسم است. عجیب است که از این تجربه تلخ تاریخی درس گرفته نشده و هم چنان از ابراز همان ایدئولوژی نفرت حمایت می شود.
به گزارش شبکه خبری العالم به نقل از آسوشیتدپرس، قرار بود راسموس پالودان، رهبر یک حزب راست‌گرا و اسلام ستیز دانمارک با عنوان «خط سخت»، به همراه حامیانش در شهر لینکوپینگ واقع در سواحل شرقی سوئد تجمع برگزار کنند و طبق قرار قبلی قرآن را آتش بزنند ولی پیش از شروع تجمع، درگیری شکل گرفته است.
ویدئوهایی که در شبکه‌های اجتماعی منتشر شده که نشان می‌دهد ده‌ها معترض که ماسک به چهره دارند، با شعار الله‌اکبر به این اقدام معترض می‌شوند.
سخنگوی پلیس سوئد گفته، یکی از ماموران که مجروح شده است، به بیمارستان منتقل شده است.
پلیس همچنین از پرتاب سنگ به سوی ماموران خبر داده است ولی مشخص نیست این افراد بخشی از شرکت کنندگان در تظاهرات بوده‌اند یا معترضان به برگزاری تظاهرات.
شهریور سال ۹۹ نیز درگیری‌های مشابهی در شهر مالموی سوئد رخ داد و آتش‌زدن یک نسخه از قرآن توسط این گروه منجر به بروز ناآرامی‌های خیابانی شد.
در آن تجمع اعضای گروه «خط سخت» علاوه بر سر دادن شعارهایی علیه اسلام، یک نسخه از قرآن را آتش زدند و در واکنش به این رویداد، چند صد نفر از مسلمانان ساکن شهر مالمو اقدام به تجمع و روشن کردن آتش کردند.
راسموس پالودان، رهبر حزب «خط سخت» سابقه سوزاندن قرآن در کپنهاگ، پایتخت دانمارک را نیز دارد.                           ",https://www.asriran.com/003VMQ
835536,۱۴۰۱/۰۱/۲۸,فرهنگی/هنری,یکی از «جوکر»ی‌ها: ظرفیت دیدن طنازی ما و برنامه کمدی ندارید، سریال‌ اشک و آه ببینید,خیلی از شوخی‌ها بداهه بود و خیلی‌ها هم از قبل با نویسنده‌ها چک شده بود؛ البته نه اینکه نویسنده‌ها چیزی نوشته باشند بلکه شرکت‌کننده‌ها شوخی‌هایشان را با آن‌ها هماهنگ کرده‌ بودند.,"ایسنا نوشت: سیروس میمنت با انتقاد از قضاوت‌هایی که متوجه فصل پنجم «جوکر» شد می‌گوید اگر ظرفیت دیدن برنامه کمدی را ندارید بهتر است بنشینید همان سریال‌های اشک و آه را ببینید!
سیروس میمنت که یکی از شرکت‌کنندگان فصل پنجم برنامه «جوکر» و برنده این قسمت از رئالیتی‌شو نیز بود، معتقد است: «این برنامه گرفتار قضاوت‌های نابه‌جای شمار اندکی از بینندگان شد که هیچ اطلاعی از دوستی و روابط پشت دوربین شرکت‌کننده‌ها ندارند.»
این بازیگر سینما و تلویزیون درباره حضور در برنامه «جوکر» گفت: «من دوستی قدیمی با احسان علیخانی داشتم و ما حدود ۲۰ سال قبل زمانی که ایشان ۱۹ ـ ۱۸ ساله بودند با هم کار کرده بودیم. می‌دیدم که جوان خوش‌ذوقی است و همیشه کارهایش پربیننده می‌شود. علیخانی همیشه کارهای جدیدی انجام می‌دهد؛ از «عصر جدید» گرفته تا برنامه‌های رمضانی‌اش، کارهای پسندیده‌ای بودند. در نتیجه پیشنهاد حضور در «جوکر» را پذیرفتم چون می‌دانستم این کار هم کار خوبی خواهد شد.»
خیلی از شوخی‌ها بداهه بود
میمنت در پاسخ به اینکه چقدر از شوخی‌های «جوکر» بداهه است و در لحظه اتفاق می‌افتد و چقدر از آن از پیش تعیین شده و تمرین شده است؟ گفت: «خیلی از شوخی‌ها بداهه بود و خیلی‌ها هم از قبل با نویسنده‌ها چک شده بود؛ البته نه اینکه نویسنده‌ها چیزی نوشته باشند بلکه شرکت‌کننده‌ها شوخی‌هایشان را با آن‌ها هماهنگ کرده‌ بودند.
شرکت‌کننده‌ها بدون اینکه از هم باخبر باشند، به تنهایی در اتاق فکر با نویسنده‌ها مشورت کردند. نویسنده‌ها می‌پرسیدند چه چیزی آماده کرده‌ای و ما ایده‌هایمان را توضیح می‌دادیم، آن‌ها آرایشش می‌دادند و بهترش می‌کردند. ایده‌هایی را انتخاب می‌کردیم که اجرا کنیم. این‌ها مثل فیلم‌نامه نوشته شده نبود، بلکه در موقعیت شکل می‌گرفت. ممکن بود همه ایده‌ها عملی نشود چون ممکن بود موقعیت‌های جدیدی پیش بیاید و شرایط به سمتی برود که جذاب‌تر هم بشود.»
بازیگر سریال‌های «نون. خ»، «خانه به دوش» و «متهم گریخت» سپس یادآور شد: «من جوکر تایمم را نتوانستم اجرا کنم؛ به این دلیل که آنقدر مسائل جذابی پیش می‌آمد و تقابل موقعیت‌ها، موقعیت نامشخصی که ما فکرش را نکرده بودیم را به وجود می‌آورد که وقت نمی‌شد همه ایده‌های از پیش تعیین شده، عملی شود. من نمی‌دانستم شرکت‌کننده‌های دیگر چه در ذهن دارند، تقابل این موقعیت‌ها شرایطی را به وجود می‌آورد که خود به خود برنامه جلو می‌رفت.»
تقابل با علیرضا مسعودی برای جذابیت بود
این بازیگر درباره حاشیه‌هایی که برای فصل پنجم «جوکر» با حضور خود او، علی اوجی، محمدرضا علیمردانی، حامد آهنگی، علیرضا مسعودی، مهران غفوریان، امیرحسین صدیق و مجید واشقانی به وجود آمد و انتقادهایی که به برخورد متفاوت شرکت‌کننده‌ها با علیرضا مسعودی شد، توضیح داد: «فرض کنید یک تیم فوتبال قرار است در یک مسابقه شرکت کند؛ ناگهان یکی از اعضا، به دلیل مصدومیت از تیم خارج می‌شود و کسی به جایش وارد می‌شود که نه تمرینی داشته و نه با تیم هماهنگ است و این اشکلاتی را به وجود می‌آورد. در «جوکر» هم همین اتفاق برای تیم ما افتاد. اما بیننده‌ها ممکن است اشتباه برداشت کنند و ذهنیت‌هایی برایشان به وجود بیاید که اصلا درست نیست. چون همه این آدم‌ها با هم دوست و همکار هستند. کسی با کسی دشمنی ندارد.
اگر شرکت‌کننده‌ای با آقای علی مسعودی تقابلی داشته، همه برای جذابیت برنامه بوده است. اگر کسی با کسی دشمنی داشته باشد که نیازی نیست جلوی دوربین نمایشش دهد. همه این‌ها هنرمند هستند و شعورشان می‌رسد جلوی دوربین چکار کنند. اما متاسفانه برخی از بینندگان این را درک نکردند. البته من کامنت‌های خوب زیادی دریافت کردم و آن‌هایی که برداشت بد داشتند، انگشت‌شمار بودند.»
توضیح حامد آهنگی و علیمردانی هم برای عده ای کافی نبود
میمنت توضیح چند نفر از شرکت‌کننده‌ها برای رفع سوء‌تفاهم‌ها را هم برای برخی راضی‌کننده ندانست و افزود: «حتی بعد از توضیحات آقایان آهنگی و علیمردانی، باز این سوءتفاهم برای برخی حل نشد. کامنت‌ها را دنبال کردم بعد از توضیحات بیشتر به آنها پریدند و گفتند که کار خودتان را کرده‌اید و الان دارید توجیه می‌کنید. این خیلی بد است. آن‌ها آنقدر برای شما احترام قائل بودند که برای شما لایو گذاشتند و توضیح دادند که اینچنین نیست. اما باز عده‌ای ایراد گرفتند غافل از اینکه همه این آدم‌ها جمع شده بودند که شما را خوشحال کنند و لحظات خوشی را برای شما به وجود بیاورند و شما قضاوت نادرست کردید.
قضاوت آدم‌هایی که نمی‌شناسید و نمی‌دانید چندین سال است با هم رفیق‌اند کار درستی نیست. این افراد روی همین حساب که دوست هستند و تقابلشان جالب بوده، دعوت شده‌اند. شما چه می‌دانید عقبه این‌ها چیست؟»
«جوکر» ۱۸ ساعت فیلمبرداری بود که ۶ ساعت مفید پخش شد
او که فیزیک چهره‌اش به گونه‌ای است که جدیدت همیشه در آن دیده می‌شود، درباره حضور در آثار طنز از جمله «جوکر» که تضاد جالبی برای مخاطب به وجود می‌آورد و اینکه میمیک جدی و رفتار کمدی، ویژگی ذاتی اوست یا تلاشی است برای تیپ‌سازی در بازیگری، توضیح داد: «هر دوی این‌ها می‌تواند باشد. درباره «جوکر» می‌گویم که این برنامه که حدود ۱۸ ساعت فیلمبرداری بود و ۶ ساعت مفید از آن باید درمی‌آمد. هشت آدمی که از قبل با هم معاشرت داشتند و نمی‌توانستند غیر از خودشان آدم دیگری باشند، در این برنامه حضور داشتند. من همه این‌ها را می‌شناسم برای این‌ها نمی‌توانستم فیلم بازی کنم. هر کسی در «جوکر» خود واقعی‌اش بود.»
او در عین حال گفت: «البته برخی شوخی‌ها و رفتارها بود که در اتاق فکر تصمیم گرفتیم انجام دهیم. مثلا با علی مسعودی شوخی داشتم و اتاق فکر «جوکر» متوجه این شوخی شد و خوشش آمد. از ما خواستند این شوخی را به شکلی در برنامه اجرا کنیم. ما هم درصدی از شوخی‌های خودمان را برای اینکه برنامه از سادگی دربیاید، انجام دادیم. به ما گفتند همین شوخی‌هایتان را که پشت دوربین دارید در اینجا جلوی دوربین هم انجام دهید.»
ظرفیت‌ها را بالا ببریم تا همه کارها اشک و آه نباشد
میمنت سپس تصریح کرد: «من نمی‌دانم ما چرا ظرفیت دیدن یک برنامه خوب را نداریم. چند وقت پیش مصاحبه‌ای از سپند امیرسلیمانی عزیز خواندم که خیلی خوشم آمد. پرسیده بودند چرا همه کارها شده اشک و آه؟ ایشان گفته بودند، امروز جرأت می خواهد کار کمدی انجام دهی که به کسی برنخورد. ما با هر کسی می‌خواهیم شوخی کنیم، به آن‌ها برمی‌خورد. پس همین کارهای پر از اشک و آه را راحت‌تر و بی‌دردسرتر انجام می‌دهیم و سراغ طنز نمی‌رویم.»
او خطاب به کاربرانی که بعد از دیدن برنامه «جوکر» شوخی‌های شرکت‌کننده‌ها را مورد انتقاد قرار داده و اقدام به قضاوت و توهین کرده‌اند، گفت: «به تعداد کمی از بیننده‌ها که متوجه شوخی بودن رفتار ما نشدند می‌گویم، عزیز جان اگر من با آقای علی مسعودی شوخی کردم یا او با من شوخی کرد، ربطی به سیروس میمنت کُرد یا علی مشهدی ندارد. ما دو دوست هستیم؛ ۳۰ سال است با هم رفیقیم و صمیمانه همدیگر را دوست داریم. ما این شوخی‌ها را با هم کردیم و به هیچکداممان هم برنخورده است. چرا این را به کُردها و مشهدی‌ها ربط می‌دهید؟ اگر ظرفیت دیدن برنامه کمدی را ندارید بهتر است بنشینید همان سریال‌های اشک و آه را ببینید!»
شرکت‌کننده فصل پنجم «جوکر»، افزود: «برای آن یک در میلیون مخاطب می‌گویم، اگر ظرفیتتان را بالا نمی‌برید، آگاهی‌تان را بالا ببرید. یاد بگیرید قضاوت نکنید. تو نه علی مسعودی را می‌شناسی نه سیروس میمنت را پس چرا قضاوت می‌کنی؟چقدر دردناک است هنرمندی که به نیت فراهم کردن اوقات خوش برای شما زحمت می‌کشد، فحش بشنود. این کار قشنگی نیست یا تلویزیون و برنامه‌های دیگر را نگاه نکنید یا آگاهی فرهنگی‌تان را بالا ببرید تا متوجه شوید چرا این اتفاق‌ها می‌افتد.»
شاید من به هر چیزی نخندم
میمنت در ادامه گفت‌وگویش در پاسخ به اینکه در زندگی واقعی چقدر اهل شوخی و خنده است؟ گفت: «کمدی لبه تیغ است و نزدیک به تراژدی است. فکر نکنید آدم جدی در زندگی خنده ندارد؛ چه بسا شوخی او گزنده‌تر باشد. هر کسی با زاویه دید خودش به دنیا نگاه می‌کند و هر کسی نوع خندیدنش متفاوت است. شاید من به هر چیزی نخندم؛ یک موقعیت خنده‌دار می‌تواند مرا به خنده بیندازد اما یک شوخی تکراری شاید برای من جالب نباشد.»
طنز ما را نجات می‌دهد
این بازیگر در پاسخ به اینکه در شرایط کنونی ساخت آثار طنز چقدر می‌تواند کمک‌کننده باشد؟ گفت: «طنز بی‌نهایت کمک‌کننده است. جنگ‌هایی در دنیا هست، گرانی در دنیا به خصوص در کشور خودمان وجود دارد، بیماری کرونا هم که بیش از دو سال است دست از سر مردم برنمی‌دارد، همه این دردها را ما داریم، مشکلات روزمره خودمان را هم داریم، چه چیزی می‌تواند با این‌ها مقابله کند و ما را نجات دهد؟ فقط طنز و امید است.
تلویزیون و همه برنامه‌سازان در چنین شرایطی وظیفه‌یشان سنگین‌تر است تا امید را از مردم نگیرند و مردم را بخندانند و فضای شادی را ایجاد کنند. مردم از صبح تا شب زحمت می‌کشند و هزار جور اخبار دردناک می‌شنوند؛ شب که برمی‌گردند کنار خانواده لااقل چیزی پخش شود که خانواده در کنار هم بخندند و انرژی بگیرند که فردا بتوانند دوباره همان مشکلات را بگذرانند. جامعه ما در شرایط کنونی بیش از هر زمانی به طنز، خندیدن و امیدواری نیاز دارد و این وظیفه سازمان صداوسیماست که متاسفانه آنچنان به آن نمی‌پردازد.»
«نون.خ» در چرخه تکرار نمی‌افتد
میمنت که از بازیگران سریال ادامه‌دار «نون.خ» است، درباره اینکه چه ویژگی‌هایی می‌تواند این سریال طنز را از دچار شدن به سرنوشت برخی از سریال‌های دنباله‌دار تلویزیون دور نگه دارد؟ گفت: «تا حالا که این اتفاق برای «نون.خ» نیفتاده است. فصل دو بهتر از یک شد و فصل سه بهتر از دو.»
او دلیل وقفه یک ساله در ساخت «نون.خ» را تلاش سازندگان برای حفظ کیفیت دانست و گفت: «چرا «نون.خ» پارسال ساخته نشد؟ اگر قرار بر این بود که هر سال فقط ساخته شود، کاری نداشت همه عوامل بودند و می‌شد ساخته شود. ولی آقای آقاخانی به شدت سختگیر است و تا فیلمنامه خوب دستش نباشد کار نمی‌کند. معتقد است اگر تا ۱۰ سال هم فیلمنامه خوبی نداشته باشیم، لزومی ندارد ادامه دهیم. سریال «نون.خ» تنها سریالی است که دچار رکود ادامه‌دار شدن نشده و ان شاءالله بعد از این هم نخواهد شد.»                           ",https://www.asriran.com/003VMO
835534,۱۴۰۱/۰۱/۲۸,اجتماعی ,وزیر علوم: برای ۸۵ درصد رشته‌های دانشگاهی، کنکور حذف شده است,اکنون در برخی از رشته‌ها پذیرش بر اساس سوابق تحصیلی صورت می‌گیرد اما با توجه به اینکه تقاضا برای رشته‌های خاص زیاد است، کنکور حذف شدنی نیست.,"مهر نوشت: وزیر علوم، تحقیقات و فناوری گفت: برای ۸۵ درصد رشته های دانشگاهی امکان حذف کنکور و پذیرش دانشجو با استفاده از سوابق تحصیلی وجود دارد.
وعلی محمد زلفی گل شامگاه شنبه در جریان سفر به اراک و در آئین تودیع و معارفه رئیس دانشگاه اراک و دانشگاه صنعتی اظهار داشت: برای ۸۵ درصد رشته‌های دانشگاهی امکان حذف کنکور و یا پذیرش دانشجو با استفاده از سوابق تحصیلی وجود دارد.
وی با بیان اینکه برای رشته‌های پر طرفدار راهی جز برگزاری کنکور نیست، ادامه داد: اکنون در برخی از رشته‌ها پذیرش بر اساس سوابق تحصیلی صورت می‌گیرد اما با توجه به اینکه تقاضا برای رشته‌های خاص زیاد است، کنکور حذف شدنی نیست.
وزیر علوم، تحقیقات و فناوری با بیان اینکه اکنون ۶۵۰۰ شرکت دانش بنیان در کشور فعال است، گفت: در حال حاضر حدود یک و نیم برابر این شرکت‌ها، هسته‌های فناور در پارک علم و فناوری و مراکز رشد هستند و چنانچه بسترهای لازم برای این هسته‌ها فراهم شود، به مرور می‌توانند به شرکت دانش پایه و دانش بنیان تبدیل شوند.
بسترهای مناسب برای تحقق شعار سال در وزارت علوم وجود دارد
زلفی گل اظهار کرد: وزارت علوم، تحقیقات و فناوری در ستاد، وظیفه سیاست گذاری در علم و فناوری را دارد و اکنون بسترهای سخت افزاری، نرم افزاری و مغزافزاری تحقق شعار سال در وزارت علوم فراهم شده است.
وی عنوان کرد: در دانشگاه‌ها، مؤسسات پژوهشی و پارک‌های علم و فناوری، بسترهای مناسب برای بهره‌گیری از ظرفیت نخبگان در فضای فیزیکی مناسب و همچنین زمینه حضور افراد صاحب ایده در مراکز رشد وجود دارد.
وزیر علوم، تحقیقات و فناوری ادامه داد: اعضای هیأت علمی و دانشجویان که در راستای تبدیل ایده به نوآوری، تولید و پدیده گام بردارند به طور حتم مشمول سیستم ترغیبی و تشویقی می‌شوند.
برای پیشرفت و توسعه، اعتبار مالی نباید ملاک باشد
زلفی گل با بیان اینکه برای پیشرفت و توسعه، اعتبار مالی نباید ملاک باشد گفت: عزم و اراده می‌تواند تعیین کننده باشد و سال جاری دانشجویان عزم جدی دارند تا در راستای تحقق شعار سال و فرمان مقام معظم رهبری بیشترین بهره گیری را داشته باشند.
وی عنوان کرد: با تصویب مجلس شورای اسلامی و با ایجاد معاونت فناوری در وزارت علوم، اعتبارات مناسبی در قانون بودجه امسال پیش بینی شده تا حداقل‌هایی برای آزمایش ایده و تبدیل آن به محصول آماده شود.
وزیر علوم، تحقیقات و فناوری تصریح کرد: اکنون تعامل و همکاری مناسبی میان معاونت علمی و فناوری ریاست جمهوری و معاونت فناوری وزارت علوم وجود دارد و به منظور حضوری شدن دانشگاه‌ها از تمام ظرفیت‌ها بهره گیری شده است هرچند در برخی از دانشگاه‌ها به واسطه پاره‌ای از محدودیت‌ها، آموزش‌ها به صورت ۱۰۰ درصد حضوری نیست و امید است با حمایت استانداران و همکاری وزارت علوم و صندوق رفاه دانشجویان شرایط حضور پرشور دانشجویان در مقاطع مختلف تحصیلی فراهم شود.                           ",https://www.asriran.com/003VMM
835533,۱۴۰۱/۰۱/۲۸,اجتماعی ,آغاز به کار نمایشگاه بین‌المللی قرآن پس از ۲ سال تعطیلی,بخش فرهنگ دانش‌بنیان از نوآوری‌های نمایشگاه قرآن امسال در بهار معنویت است.,"سخنگوی دولت از برپایی نمایشگاه بین‌المللی قرآن پس از ۲ سال تعطیلی خبر داد.
به گزارش ایلنا، علی بهادری جهرمی در حساب توئیترش نوشت:
بزرگ‌ترین رویداد قرآنی کشور پس از دو سال تعطیلی در قالب بیست و نهمین نمایشگاه بین‌المللی قرآن با شعار «قرآن؛ کتاب امید و آرامش»، در مصلی امام خمینی(ره) از ساعت ۱۷ تا ۲۴ میزبان علاقه‌مندان است.
بخش فرهنگ دانش‌بنیان از نوآوری‌های نمایشگاه قرآن امسال در بهار معنویت است.                           ",https://www.asriran.com/003VML
835532,۱۴۰۱/۰۱/۲۸,اخبار سلامت,ابتلا به سرخک در استان قزوین,وی تاکید کرد: تزریق نوبت اول واکسیناسیون دانش‌آموزان به همکاری آموزش و پرورش نیاز دارد، همچنین باید واکسیناسیون دانشجویان بویژه افراد خوابگاهی به فوریت انجام شود.,"معاون بهداشت دانشگاه علوم پزشکی قزوین گفت: در استان قزوین یک ‌مورد ابتلا به بیماری سرخک اعلام شده که در شهرستان آوج بوده و درحال حاضر کودک بهبود یافته و برای اطرافیان واکسیناسیون انجام شده است.
به گزارش ایلنا، جلال رحمانی در ستاد مقابله و پیشگیری از کرونا گفت: در شبانه روز گذشته ۲۰ بستری جدید داشتیم و برای سومین روز متوالی هیچ مورد فوتی اعلام نشده است.
معاون بهداشت دانشگاه علوم پزشکی قزوین ادامه داد: درحال حاضر قزوین و آبیک نارنجی و سایر استان‌ها زرد هستند، مراجعین حضوری هم نسبت به اوایل فروردین افزایش ملایمی داشته است؛ البته روند کلی بیماری کرونا کاهش داشته است که شامل افراد نیازمند به دستگاه کمک تنفسی، بستری و فوتی‌ها است.
وی بیان کرد: شهرستان قزوین از وضعیت ایستا برخوردار است و مرکز عارف تقریبا آلوده‌ترین منطقه است.
این مسئول افزود: تاکنون دو میلیون و ۶۰۸ هزار و ۴۰۷ دوز واکسن در استان تزریق شده و در روز گذشته فقط ۷۵۰ دوز تزریق شده که قابل قبول نیست و باید افراد ذی نفوذ، هم استانی‌ها را برای دریافت نوبت یادآور تشویق کنند.
وی تاکید کرد: تزریق نوبت اول واکسیناسیون دانش‌آموزان به همکاری آموزش و پرورش نیاز دارد، همچنین باید واکسیناسیون دانشجویان بویژه افراد خوابگاهی به فوریت انجام شود.
این مسئول عنوان کرد: رعایت شیوه نامه‌های بهداشتی به شدت افت کرده که باید پیگیری شود‌.
رحمانی اظهار کرد: باتوجه به مشاهده یک مورد سرخک در استان باید تمام اتباع افغان زیر ۳۰ سال تا ۱۲ ماهه شناسایی و واکسیناسیون آن‌ها بویژه در افرادی که به تازگی وارد استان شده‌اند انجام شود تا بیماری شیوع پیدا نکند.                           ",https://www.asriran.com/003VMK
835531,۱۴۰۱/۰۱/۲۸,اخبار سلامت,متخصص بیماری‌های عفونی: کرونا در ایران در حال فروکش است/ کرونا مانند آنفلوآنزا بومی می‌شود,موارد بیماری کرونا در دنیا رو به کاهش است؛ به طوری که دو هفته پیش میزان موارد ابتلا به بیماری در طول دو سال و چند ماه گذشته در کمترین میزان بوده است.,"فارس نوشت: استاد بیماری‌های عفونی با بیان اینکه علیرغم مختصر افزایش بیماران سرپایی در هفته قبل طغیان کرونا را نداریم و موارد کم کم رو به کاهش است،گفت:به نظر می‌آید در اوایل سال میلادی جدید به طرف بومی‌ شدن بیماری کرونا مانند بیماری‌ آنفلوآنزا در جهان برویم.
مسعود مردانی، استاد بیماری‌های عفونی درباره «آخرین وضعیت کرونایی کشور»، اظهار داشت:‌علیرغم اینکه موارد سرپایی هفته قبل مختصری افزایش داشته است اما خوشبختانه طغیان بیماری کرونا را نداریم و موارد کم کم رو به کاهش است.
وی ادامه داد:‌ حتی پیش‌بینی می‌کردیم شاید به خاطر تعطیلات نوروزی و عدم رعایت پروتکل‌های بهداشتی گرفتاری حادتری را داشته باشیم، اما خوشبختانه آسیب زیادی وارد نشد و اگر به همین صورت مردم پروتکل‌ها را رعایت کنند نتیجه بهتری هم داشته باشیم.
این استاد بیماری‌های عفونی درباره «پیش بینی آینده کرونایی در ایران و جهان»،خاطرنشان کرد: به نظر می‌آید موارد بیماری کرونا در دنیا رو به کاهش است؛ به طوری که دو هفته پیش میزان موارد ابتلا به بیماری در طول دو سال و چند ماه گذشته در کمترین میزان بوده است.
مردانی با بیان اینکه میزان مرگ و میر در دنیا نیز روبه کاهش است، تصریح کرد: به نظر می‌آید در اوایل سال میلادی جدید به طرف بومی‌ شدن بیماری کرونا مانند بیماری‌ آنفلوآنزا در جهان باشیم.                           ",https://www.asriran.com/003VMJ
835529,۱۴۰۱/۰۱/۲۸,فرهنگی/هنری,مدیر جشنواره کن: نمی‌خواهیم فیلمسازان روس را تحریم کنیم,می‌خواستیم امسال فیلم های فرانسوی کمتری را وارد جشنواره کنیم. کن یک جشنواره بین المللی فیلم است، برای افرادی که از دور می آیند، ما می خواهیم در کن احساس خوشایندی داشته باشند.,"«تیری فرمو» مدیر جشنواره کن در مصاحبه‌ای درباره انتخاب فیلم‌های این رویداد سینمایی، جنگ اوکراین، میراث به جای مانده از خود در کن و آینده حرفه‌ای‌اش و ... صحبت کرد.

به گزارش ایسنا، «تیری فرمو» که بیست و یکمین سال حضور خود را به عنوان مدیر جشنواره کن تجربه می‌کند؛ هفته گذشته در یک نشست خبری در مقابل خبرنگاران و در کنار «پیر لسکور» رئیس این رویداد سینمایی، فهرست ۴۷ فیلم حاضر در این رویداد را اعلام کرد و از اضافه شدن چند فیلم دیگر در روزهای آتی خبر داد اما در عین حال تاکید کرد بر خلاف سال گذشته که ۸۳ فیلم در کن نمایش داده شدند، هدف امسال نمایش حداکثر ۶۰ فیلم خواهد بود.
«فرمو» همچنین جزئیاتی از جشن ۷۵ سالگی کن مطرح کرد که شامل برگزاری سمپوزیومی با نگاهی به آینده سینما می‌شود. این جشنواره همچنین در حال ساخت یک مستند با الهام از اثر «ویم وندرس» در سال ۱۹۸۲  با عنوان «اتاق ۶۶۶» است که وی در آن با فیلمسازان بزرگ در ""اتاق ۶۶۶ هتل مارتینز"" کن مصاحبه کرد تا در مورد افکار آنها درباره آینده سینما بداند. 
امسال جشنواره کن به نوعی شاهد بازگشت به شرایط عادی است زیرا جهان به آرامی از بحران دو ساله کووید-۱۹ خارج می‌شود و پیش‌بینی می‌شود شمار میهمانان رسمی جشنواره شامل فعالان سینما و روزنامه نگاران به ۳۰ تا ۳۵ هزار نفر برسد در حالی که در دوره گذشته ۲۰ هزار نفر برای حضور در جشنواره، به کن سفر کردند. 
نشریه اسکرین در مصاحبه‌ای با «تیری فرمو» مدیر جشنواره کن، نظرات او را درباره فیلم‌های امسال کن و چالش‌های کنونی و آینده سینما جویا شده است.
کن، امسال هفتاد و پنجمین دوره خود را جشن می گیرد، اما ترکیب فیلم‌های انتخاب شده آن بیش از حد تاریک و غم‌انگیز به نظر می‌رسد؟بله و خیر. فیلم «Z» ساخته «میشل آزاناویسوس» که در افتتاحیه جشنواره رونمایی می‌شود یک اثر کمدی است. اگر فیلم‌های کن احساس غمگینی بیشتری نسبت به قبل دارند به این دلیل است که هنرمندان احساس غمگینی بیشتری می‌کنند و جهان حس تاریکی دارد. اما فکر نمی‌کنم کن آنقدرها هم تیره و تاریک باشد اما فیلم‌های جشنواره جدی خواهند بود و سوالات جدی از سوی هنرمندان مطرح می‌شود.
شما در مورد همه گیری کرونا و جنگ در اوکراین به عنوان رویدادهای دشوار در پس زمینه دوره امسال صحبت کردید. همچنین انتخابات ریاست جمهوری فرانسه و ظهور جناح راست افراطی در دور اول رای گیری. آیا این مسائل شما را نگران می کند؟
از نظر حرفه‌ای خیر، چرا که این مسائل در حوزه کاری من نیست. کن جشنواره‌ی سینماست و من یک نقش حرفه‌ای در آن دارم و اینها چیزهایی است که من شخصاً فکر می‌کنم برای همه جالب نیست. انتخابات ریاست جمهوری یک روند دموکراتیک است که کاملا مورد احترام است. جشنواره فیلم کن قرار نیست در مورد یک موضوع سیاسی نظر بدهد.
۲۱ سال است که مدیر هنری جشنواره فیلم کن بوده‌اید، بنابراین در حال حاضر نزدیک به ۳۰ درصد از تاریخ ۷۵ ساله کن با شما رقم خورده است. میراث خود را در این دوره زمانی چگونه می بینید؟
ما کارهای زیادی در مورد تاریخچه کن در هفتادمین سالگرد انجام دادیم اما برای هفتاد و پنجمین سالگرد برپایی جشنواره نمی‌خواهیم به گذشته نگاه کنیم و نگاهمان به آینده سینماست. هفتاد و پنجمین دوره کن در سالی برگزار می‌شود که جهان به تدریج از بحران کرونا خارج می‌شود و در اروپا جنگی در جریان است. همچنین در  مقطعی به سرمی‌بریم که سینما با بحران مواجه است و پرسش‌هایی نه درباره آینده‌اش، بلکه درباره شکل آینده‌ سینما مطرح می‌شود. این همان نقطه‌ای است که می‌خواهیم به آن بپردازیم و به آن فکر کنیم.
در مورد سامانه‌های نمایش آنلاین این انتظار وجود دارد که آمدن «آیریس نابلاک» مدیر اجرایی سابق وارنرمدیا در ماه ژوئن به عنوان رئیس جدید کن، بتواند منجر به نرم‌تر شدن موضع کن در قبال فیلم‌های تولید شده توسط این سامانه‌ها باشد؟ 
«پیر لسکور» پیش از این نیز، با من در مورد باز کردن درهای کن به روی فیلم های سامانه‌های نمایش آنلاین موافق بود اما این هیات مدیره، سینمادارن و مرکز ملی سینمای فرانسه هستند که با چنین حرکتی مخالفند. قوانینی در این باره وجود دارد که از آنها خواستیم آنها را تغییر دهند اما آنها نمی خواهند. به صحبت و تأمل در این باره ادامه خواهیم داد. در سال ۲۰۱۷، ما اولین نفری بودیم که نتفلیکس را به کن دعوت کردیم اما بعدها به ما گفتند که قاعده این است که فیلم‌ها باید در سینماهای فرانسه نمایش داده شوند و نتفلیکس نمی‌تواند فیلم را به دلیل زمان‌بندی رسانه‌های فرانسوی اکران کند. پس باید منتظر بمانیم چه اتفاقی خواهد افتاد. فکر می‌کنم گفت و گوها ادامه خواهد داشت. من واقعاً می‌خواهم گفت‌وگوها ادامه پیدا کند و باید شانس تغییر وضعیت را ارزیابی کنیم.
واقعیت این است که جشنواره ونیز می‌تواند فیلم‌های تولید شده توسط این پلتفرم‌های آنلاین را انتخاب کند که مزیتی به آن می‌دهد. آیا این موضوعی است که شما با هیات مدیره کن در مورد آن صحبت می کنید؟
برلین، کن و سن سباستین، همه ما در یک موقعیت هستیم. منافع استراتژیک ونیز در آن بود که درهای خود را به روی پلتفرم‌ها باز کند، به خصوص پس از اینکه ما آغازگر این حرکت در ۲۰۱۷ بودیم و بعداً این روند را متوقف کردیم و هیات مدیره کن خواهان ادامه این روند نبود. امروز واضح است که مساله نیاز به بررسی مجدد دارد چرا که شرایط تغییر کرده است.
به نظر می رسد همکاری شما با «پیر لسکور» رئیس کن بسیار مثمر ثمر بوده است؟
بله. «پیر لسکور» مردی است که همه چیز را ممکن می‌کند و آزادی زیادی در اختیار من گذاشت. او همچنین حضور بسیار فعالی داشت و به عنوان موسس کانال پلاس همه را از جمله هنرمندان و روزنامه نگاران را می‌شناسد و البته به طرز باشکوهی ریاست کن را در پایان این دوره واگذار می‌کند. او می‌گوید: «نمی‌خواهم به این سِمت بچسبم. این سومین ماموریت من است و پس از پایان آن، دوست دارم جای خود را به شخص دیگری بسپارم و آن فرد «آیریس نابلاک» است».
جشنواره کن در فرآیند انتخاب آثار با انتخاب دو فیلم از فیلمسازان اوکراینی، همبستگی خود را با اوکراین نشان داده است: «سرگئی لوزنیتسا» با فیلم «تاریخ طبیعی نابودی» و «ماکسیم ناکونچنی» با فیلم «چشم انداز پروانه‌ای». آیا فیلم‌های اوکراینی زیادی متقاضی حضور در جشنواره بودند؟
نه زیاد. عجیب است که در کشوری که در حال جنگ است، سینما هنوز زنده است... «چشم‌انداز پروانه» داستان زن جوانی است که به جنگ می رود و اسیر می شود و در این مدت مورد شکنجه و تجاوز قرار می‌گیرد و سپس به خانه باز می‌گردد و شاید فکر کنید این فیلم یک ماه پیش فیلمبرداری شده است. فیلم درباره تجاوز جنسی نیست بلکه درباره زشتی جنگ و شکاف بین آنهایی است که جنگ را تجربه کرده‌اند و آنهایی که تجربه نکرده‌اند و اینکه چگونه کسی که به جنگ رفته نمی‌تواند به خانه برگردد و یک زندگی عادی داشته باشد. آمریکایی ها پس از سال ۱۹۴۵ چنین فیلم هایی ساختند. «ویلیام وایلر» فیلم «بهترین سال‌های زندگی‌ ما» را ساخت و اکنون آنها [اوکراینی ها] نیز در حال ساختن این نوع فیلم ها هستند.
«کریل سربرنیکوف» کارگردان روسی مخالف سیاست‌های این کشور نیز امسال با فیلم «همسر چایکوفسکی» در بخش مسابقه اصلی انتخاب شده است. آیا نگران بودید که در پاسخ به تهاجم روسیه به اوکراین، از سوی افرادی که خواستار تحریم همه‌جانبه فرهنگ روسیه هستند، با مخالفت‌هایی در این باره رو به رو شوید؟
ما نمی‌خواهیم هنرمندان روسی را تحریم کنیم بلکه می خواهیم قدرت حمایت خود را از مردم اوکراین و مخالفت خود با جنگ تجاوزکارانه‌ای را که ولادیمیر پوتین به راه انداخته است، ابراز کنیم. اما سینماگر مبارزی چون «سربرنیکوف» که به دلیل ممنوعیت سفر قادر به حضور در کن نبود حالا می‌تواند به جشنواره بازگردد و او یک هنرمند است. 
از نظر برابری جنسیتی، تنها ۳ فیلم از میان ۱۸ نامزد نخل طلای اعلام شده توسط زنان کارگردانی شده‌اند. آیا کن می‌توانست کارهای بیشتری برای گنجاندن فیلم‌های بیشتر به کارگردانی زنان انجام دهد؟با فیلم های بیشتری که شایسته حضور در بخش مسابقه نبودند!؟ ما فیلم ها را فقط بر اساس ویژگی های هنری آنها انتخاب می کنیم. ممکن است یک یا دو فیلم دیگر ساخته شده توسط کارگردانان زن به جشنواره اضافه شود.
به نظر می رسد حضور فیلم‌های فرانسوی در جشنواره امسال کمتر باشد، آیا این یک تصمیم آگاهانه بود؟ می‌خواستیم امسال فیلم های فرانسوی کمتری را وارد جشنواره کنیم. کن یک جشنواره بین المللی فیلم است، برای افرادی که از دور می آیند، ما می خواهیم در کن احساس خوشایندی داشته باشند. البته این هم مهم است که صنعت فرانسه احساس خوبی داشته باشد اما کن یک جشنواره در فرانسه است و نه یک جشنواره فرانسوی و همه می‌دانند که شغل اصلی ما دعوت از فیلم هایی از سراسر جهان از کره، ژاپن، الجزایر، مصر و کاستاریکا و ... است.
احساس شما از حضور آثار  آسیایی‌ها در جشنواره چیست؟ آیا فکر می‌کنید شمار زیادی از آنها به کن باز خواهند گشت؟آسیایی‌ها کمتر مسافرت می‌کنند و چینی‌ها به دلیل آنکه در میانه یک بحران جدید کرونا هستند امسال به کن نخواهند آمد. وقتی می گویم بین ۳۰ تا ۳۵ هزار نفر شرکت کننده رسمی خواهیم داشت، این بدون در نظر گرفتن قاره آسیاست که تا حد زیادی غایب خواهد بود.
امسال «پیر لسکور» رئیس جشنواره، «ژروم پیلار» مدیر بازار فیلم کن و و «ژرژ گلدشتاین» رئیس بخش سینه فونداسیون، همگی از سمت خود کناره‌گیری می‌کنند. آیا به جانشینی خود فکر کرده‌اید؟من خیلی جوان تر هستم اما مهم آن است که کن بنیاد استواری دارد. «پیر لسکور» جای خود را به «آیریس نبلاک» می‌دهد و نوبت من نیز می‌رسد و باید به قدم بعدی فکر کنم. با انتخابات ریاست جمهوری، وزیر فرهنگ جدید می آید و بعد می‌توانیم به آن فکر کنیم.
                           ",https://www.asriran.com/003VMH
835527,۱۴۰۱/۰۱/۲۸,اقتصادی,جزییات عجیب ناپدید شدن صدها میلیارد تومان پول در اتاق بازرگانی ایران + جدول ها,به نظر می‌رسد رقم پول‌های گم‌شده در اتاق چندین برابر 1500 میلیارد تومان است. اسناد معتبر و متقن نشان می‌دهد پرداختی تنها یک شرکت به اتاق بازرگانی معادل 53 درصد درآمد ادعایی این اتاق است. اتاق بازرگانی 1000 میلیارد تومان سپرده دارد که دست فعالان اقتصادی هیچ‌وقت به آن نمی‌رسد.,"روزنامه فرهیختگان نوشت: قانون می‌گوید (ماده 2 قانون تاسیس اتاق بازرگانی) اتاق بازرگانی ایران موسسه‌ای غیرانتفاعی بوده و دارای شخصیت حقوقی و استقلال مالی است. قانونگذار به‌طور سفت و سخت قوانینی را برای تامین منابع مالی اتاق بازرگانی مصوب کرده که شامل حق عضویت سالانه اعضا، تمدید سالانه کارت بازرگانی، سهم ۴ در هزار سود سالانه اعضا و سهم ۳ در هزار درآمد دارندگان کارت بازرگانی است.
- به نظر می‌رسد رقم پول‌های گم‌شده در اتاق چندین برابر 1500 میلیارد تومان است
- اسناد معتبر و متقن نشان می‌دهد پرداختی تنها یک شرکت به اتاق بازرگانی معادل 53 درصد درآمد ادعایی این اتاق است
- اتاق بازرگانی 1000 میلیارد تومان سپرده دارد که دست فعالان اقتصادی هیچ‌وقت به آن نمی‌رسد
- شرکتی که به‌تنهایی به اندازه 53 درصد درآمد ادعایی اتاق پرداختی داشته فقط 4 درصد فروش صنعت را در دست دارد. اتاق از ۹۶ درصد بقیه صنعت چقدر درآمد دارد؟
مهدی عبداللهی، دبیر گروه اقتصاد: براساس قانون مصوب سال 1369 و اصلاحی سال 1390، اتاق بازرگانی ایران (به‌اختصار اتاق ایران) به‌منظور کمک به فراهم آوردن موجبات رشد و توسعه اقتصاد کشور، تبادل افکار و بیان آرا و عقاید مدیران صنعتی، معدنی، کشاورزی و ‌بازرگانی تاسیس شده است. قانون می‌گوید (ماده 2 قانون تاسیس اتاق بازرگانی) اتاق بازرگانی ایران موسسه‌ای غیرانتفاعی بوده و دارای شخصیت حقوقی و استقلال مالی است. قانونگذار به‌طور سفت و سخت قوانینی را برای تامین منابع مالی اتاق بازرگانی مصوب کرده که شامل حق عضویت سالانه اعضا، تمدید سالانه کارت بازرگانی، سهم ۴ در هزار سود سالانه اعضا و سهم ۳ در هزار درآمد دارندگان کارت بازرگانی است.
اما از آنجا که -طبق ماده 2 قانون اتاق بازرگانی این موسسه- موسسه‌ای غیرانتفاعی است، دیوان محاسبات و سازمان حسابرسی تاکنون به منابع و مصارف اتاق ورود نکرده‌اند. جالب‌تر اینکه قرار بود دریافتی اتاق ابتدا توسط وزارت اقتصاد وصول و به حساب اتاق واریز شود اما اتاقی‌ها از همان ابتدا قانون را دوره زدند و حساب‌ها را شخصی و اتاق را به تاریکخانه بخش خصوصی تبدیل کردند.
گزارش پیش رو ماحصل مدت زمان زیادی تحقیق و پژوهش از وضعیت منابع و مصارف اتاق بازرگانی ایران است. نتایج گزارش نشان می‌دهد تفاوت‌های بسیار اساسی در منابع و مصارف اتاق بازرگانی ایران وجود دارد، به‌طوری‌که فقط در 40 شرکت دریافتی اظهارشده اتاق بازرگانی با ارقام واقعی که باید از این 40 شرکت می‌گرفت، اختلاف 1500 میلیارد تومانی دارد. برخی اعضای اتاق بازرگانی می‌گویند این اعداد مشخص نیست توسط چه کسانی دریافت شده‌اند و کجا هزینه می‌شوند.
این مبالغ امانت فعالان اقتصادی بوده‌اند که باید صرف مواردی همچون کمک به برگزاری نمایشگاه‌های بخش خصوصی در خارج از کشور، کمک به اعزام رایزنان اقتصادی به کشورهای مختلف و امور حقوقی و مشکلات حقوقی فعالان اقتصادی در داخل و خارج و همچنین مشاوره و آموزش فعالان اقتصادی می‌شد، اما گویا این اعداد در تاریکخانه بخش خصوصی گم شده‌اند.
لازم به‌ذکر است «فرهیختگان» صرفا اعداد و ارقام پرداختی 4 در هزار 40 شرکت را بررسی کرده که 1500 میلیارد تومان اختلاف با اظهارات اتاق بازرگانی دارد، درحالی‌که تعداد شرکت‌ها ده‌ها برابر این تعداد است، همچنین در بخش 3 در هزار پرداختی تا پایان سال 1400 در کشورمان 23 هزار و 276 کارت بازرگانی فعال وجود داشته است. (آمار وزارت صمت)
درآمد اتاق بازرگانی از کجاست؟
براساس ماده‌واحده قانون اصلاح قانون نحوه تأمین هزینه‌های اتاق‌های بازرگانی و صنایع و معادن جمهوری اسلامی ایران مصوب 11 آبان‌ماه 1372 بخش اول درآمد اتاق‌های بازرگانی از سه در هزار درآمد مشمول مالیات اشخاص حقیقی و حقوقی دارای کارت بازرگانی تامین می‌شود. اما درآمدهای اتاق بازرگانی فقط به منابع سه در هزار مالیاتی خلاصه نمی‌شود، به استناد ماده ۷۷ قانون برنامه پنجم توسعه و به‌منظور تامین امکان فعالیت اتاق ایران در جهت اجرای بند (د) ماده ۹۱ قانون اجرای سیاست‌های کلی اصل ۴۴ قانون‌اساسی و ارائه خدمات بازاریابی مشاوره‌ای و کارشناسی و نیز تقویت و ساماندهی تشکل‌ها، کلیه اعضای اتاق‌های بازرگانی مکلف بودند یک در هزار رقم فروش کالا و خدمات خود را به حساب اتاق ایران پرداخت کنند.
با توجه به اتمام برنامه پنجم توسعه، مجلس در سال ۱۳۹۶ در ماده «۱۳» قانون احکام دائمی برنامه توسعه اقتصادی کشور مقرر کرد: «به‌منظور تقویت و ساماندهی تشکل‌های خصوصی و تعاونی و کمک به انجام وظایف قانونی، موضوع بند (د) ماده(۹۱) قانون اجرای سیاست‌های کلی اصل چهل‌وچهارم (۴۴) قانون‌اساسی مصوب ۱۳۸۷ و ارائه خدمات بازاریابی، مشاوره‌ای و کارشناسی کلیه اعضای اتاق بازرگانی، صنایع، معادن و کشاورزی ایران و اتاق تعاون جمهوری اسلامی ایران مکلف هستند چهار در هزار سود سالانه خود را پس از کسر مالیات برای انجام وظایف به‌صورت سالانه حسب مورد، به حساب اتاق‌های مذکور واریز و تأییدیه اتاق‌های مذکور را هنگام صدور و تمدید کارت بازرگانی و عضویت تسلیم کنند.» بدین معنا که عملا از سال ۱۳۹۶ یک در هزار درآمد مشمول مالیات به ۴ در هزار سود مشمول مالیات تغییر پیدا کرد.
عجایب بودجه اتاق بازرگانی
شاید روزی نباشد که اعضای اتاق بازرگانی یک کنایه به نحوه تنظیم بودجه سالانه دولت نزنند. نکته قابل‌تامل اینکه بودجه مصوب و عملکرد اتاق بازرگانی مساله سطح اول گزارش حاضر نیست؛ اما در نوع خود جالب، و عجیب و غریب است. برای نمونه، در بودجه مصوب سال 1399 اتاق بازرگانی برآورد می‌کند منابعش به 222 میلیاردتومان برسد اما منابع اتاق در پایان سال 1399 طبق گزارش تفریغ بودجه 428 میلیاردتومان بوده که حکایت از رشد 93درصدی نسبت به ارقام مصوب بودجه همان سال دارد. براساس صورت مالی نیز، منابع اتاق ایران در سال 1399 بیش از 469 میلیاردتومان بوده است.
نکته جالب دیگر، اینکه در سال 1398 طبق صورت مالی، درآمد اتاق 383 میلیاردتومان، در سال 97 حدود 241 میلیاردتومان و در سال 96 حدود 283 میلیاردتومان بوده است. در اینجا مشخص نیست اتاق بازرگانی رقم 222 میلیاردتومانی بودجه سال 1399 را از کجا می‌آورد، رقمی که حتی از درآمدهای سال 1396 اتاق نیز کمتر است.
این درحالی است که طی سال‌های اخیر با تورم‌های بالایی که وجود داشته، درآمد و سود اسمی شرکت‌ها به‌طور جالب‌توجهی طی این مدت رشد داشته است. برای مثال، سود خالص گروه شستا در سال مالی 1396 درحالی 3/5 هزار میلیاردتومان بوده که این رقم در پایان سال مالی 1399 به بیش از 39 هزار میلیاردتومان رسیده که گواه رشد 11برابری سود این گروه است.
طی این مدت سود خالص گروه صنایع پتروشیمی خلیج‌فارس نیز با رشد 7/3برابری از 9/2هزار میلیاردتومان در پایان سال مالی 96 به 67 هزار میلیارد تومان در پایان سال مالی 99 رسیده است. در همین مدت سود خالص فولادمبارکه اصفهان نیز با رشد 8برابری از 7/3هزار میلیاردتومان در سال مالی 1396 به بیش از 58 هزار میلیاردتومان در سال مالی 99 رسیده است.
وضعیت مذکور در شرکت‌های دیگر نیز صدق می‌کند اما مشخص نیست که چرا در بودجه‌ریزی اتاق بازرگانی اعداد پیشنهادی برای منابع به جای افزایش، نسبت به سال 96 روند کاهشی در پیش گرفته است. همچنین رشد 8 تا 11برابری سود غول‌های اقتصادی ایران طی سال‌های 96 تا 99 درحالی رخ داده که طبق اطلاعات صورت مالی حسابرسی‌شده، منابع اتاق بازرگانی طی این مدت 1/6برابر شده است.
اختلاس 1500 میلیارد تومانی!
همان‌طور که در ادامه خواهیم گفت، بررسی‌های مفصل نشان می‌دهد تناقض‌های زیادی درخصوص اعداد و ارقام بودجه و درآمد اتاق بازرگانی ایران وجود دارد. آن‌طور که در جدول به‌طور مفصل آمده، بررسی‌ها از وضعیت ارقام واقعی و دریافتی اظهار شده توسط اتاق بازرگانی ایران از درآمد 4 در هزار تعداد 40 شرکت بزرگ طی سال‌های 1396 تا 1399 نشان می‌دهد یک اختلاف 1500 میلیارد تومانی بین ارقام اظهارشده در سامانه اتاق بازرگانی و محاسبات از سهم 4 در هزار شرکت‌ها وجود دارد.
به عبارت روشن‌تر، بررسی اعداد و ارقام صورت‌های مالی 40 شرکت بیانگر این موضوع است که ارقامی که شرکت‌ها باید به‌عنوان سهم 4 در هزار به اتاق بازرگانی بپردازند، با ارقامی که اتاق بازرگانی ایران در سامانه‌های خود ثبت کرده، تفاوت نزدیک به 1500 میلیارد تومانی دارد.
لازم به ذکر است ارقام جدول صرفا مربوط به سهم 4 در هزار اتاق بازرگانی است و ارقام 3 در هزار به جهت عدم دسترسی به آمار کارت‌های بازرگانی، در این محاسبات لحاظ نشده است. آن‌طور که در جدول آمده است، 40 شرکت طی سال‌های 1396 تا 1399 درمجموع باید یک هزار و 851 میلیارد تومان به‌عنوان سهم 4 در هزار به اتاق بازرگانی پرداخت می‌کردند اما آن عددی که در سامانه اتاق به‌عنوان پرداختی این 40 شرکت ثبت شده، رقم 387 میلیارد تومان است.
به عبارتی یک رقم 1464 میلیارد تومانی در این میان گم شده است. طبق اطلاعات گزارش صورت مالی اتاق بازرگانی ایران نیز کل درآمد اتاق از 4 در هزار مالیاتی طی سال‌های 1397 تا 1399 رقم 242 میلیارد تومان بوده که شامل 13 میلیارد تومان در سال 97، نزدیک به 100 میلیارد تومان در سال 98 و 129 میلیارد تومان در سال 1399 است. اگر رقم 10 تا 12 میلیارد تومان هم به‌عنوان پرداختی سال 96 اضافه کنیم، به رقم 252 تا 254 میلیارد تومان در صورت‌های مالی اتاق خواهیم رسید که فاصله 133 تا 135 میلیارد تومانی با ارقام دریافتی از این 40 شرکت دارد. باتوجه به اینکه این 40 شرکت از شرکت‌های بزرگ هستند، ارقام گزارش دقیق به نظر می‌رسد.
آن‌طور که در جدول به‌طور مفصل آمده، درخصوص شرکت‌ها نیز، بررسی‌ها نشان می‌دهد رقم دریافتی اتاق بازرگانی از صنایع ملی مس ایران طی سال‌های 1396 تا 1399 با رقم واقعی که اتاق باید می‌گرفت تفاوت 172 میلیارد تومانی دارد. در فولاد مبارکه دریافتی اتاق با رقم واقعی تفاوت 143 میلیارد تومانی، در شرکت مپنا تفاوت 138 میلیارد تومانی، در گل‌گهر تفاوت 91 میلیارد تومانی، در چاردملو تفاوت 87 میلیارد تومانی، در پالایش نفت اصفهان تفاوت 84 میلیارد تومانی، در پلیمر آریاساسول تفاوت 82 میلیارد تومانی، در پتروشیمی جم و مارون تفاوت 75 میلیارد تومانی، در پتروشیمی پارس تفاوت 70 میلیارد تومانی و در مابقی شرکت‌ها نیز این رقم از یک تا حدود 70 میلیارد تومان است.
پرداختی فولاد مبارکه معادل 53 درصد درآمد عملیاتی اتاق!
براساس صورت مالی گروه فولاد مبارکه اصفهان، این گروه در سال 1398 حدود 124 میلیارد و 46 میلیون تومان سهم 3 در هزار و 4 در هزار را به اتاق بازرگانی پرداخت کرده است. در سال 1399 نیز گروه فولاد مبارکه اصفهان 108 میلیارد و 37 میلیون تومان به حساب اتاق بازرگانی واریز کرده است. مقایسه دو عدد نشان می‌دهد پرداختی فولاد مبارکه در سال 99 حدود 16 میلیارد تومان کمتر از رقم سال 98 است.
در توضیحات صورت مالی گفته شده بخشی از ارقام پرداختی سال 1398 مربوط به بدهی‌های سنوات 1396 و 1397 است. اما نکته عجیب ماجرا کجاست؟ نکته قابل تامل ماجرا این است که اولا در سامانه‌های اتاق بازرگانی این قابل دسترس نبوده و خبری از این اعداد نیست اما بخش جالب و عجیب ماجرا این است که درحالی اتاق بازرگانی 124 میلیارد تومان سهم فقط از یک گروه دریافت کرده که در همان سال کل درآمد اتاق بازرگانی ایران از سهم 3 و 4 در هزار کشوری حدود 263 میلیارد و 817 میلیون تومان بوده است. به عبارتی درآمد اتاق بازرگانی در گزارش تفریغ بودجه و صورت مالی نشان می‌دهد پرداختی گروه فولاد مبارکه در سال 99 معادل 41 درصد کل درآمد اتاق از این ردیف است.
اما از این جالب‌تر، وضعیت سال 1398 درآمدهای اتاق بازرگانی است. طنز ماجرا اینجاست درحالی درآمد عملیاتی اتاق بازرگانی از 3 در هزار، یک در هزار و 4 در هزار حدود 233 میلیارد تومان ذکر شده که در همین سال فقط گروه فولاد مبارکه اصفهان بیش از 124 میلیارد تومان به اتاق بازرگانی سهم پرداخت کرده است. به عبارتی پرداختی‌های فولاد مبارکه اصفهان معادل 53 درصد کل درآمد عملیاتی اتاق بازرگانی در همان سال 98 است. توجه داشته باشیم طبق رتبه‌بندی هر ساله سازمان مدیریت صنعتی 500 شرکت برتر در کشور وجود دارد که اغلب آنها غول‌های تولید و صادرات ایران هستند.
برای تصور درشتی رقم پرداختی فولاد مبارکه اصفهان به اتاق بازرگانی توجه داشته باشیم. در سال مالی 1399 طبق آمارهای سازمان مدیریت صنعتی میزان فروش 100 شرکت برتر اول کشور 2 هزار و 283 هزار میلیارد تومان و فروش فولاد مبارکه 101 هزار میلیارد تومان بوده است. در سال 1398 نیز فروش 100 شرکت برتر اول کشور 1295 هزار میلیارد تومان و فروش فولاد مبارکه نزدیک به 51 هزار میلیارد تومان بوده است.
به عبارتی سهم فولاد مبارکه از فروش 100 شرکت برتر اول کشور در سال 1398 حدود 4 درصد و در سال 1399 حدود 4/4 درصد بوده است. شاید استدلال درستی نباشد اما 4/4 درصد از درآمد عملیاتی اتاق بازرگانی از فولاد مبارکه اصفهان باشد، رقم درآمد عملیاتی اتاق بازرگانی ایران به جای 264 میلیارد تومان حدود 2400 میلیارد تومان برآورد می‌شود.
اما مساله فولاد مبارکه فقط به اینها ختم نمی‌شود؛ چراکه طبق اطلاعات صورت مالی گروه فولاد مبارکه اصفهان، پرداختی فولاد مبارکه در سال 97 به اتاق بازرگانی حدود 13 میلیارد و 700 میلیون تومان بوده اما در سامانه اتاق بازرگانی این رقم 3 میلیارد و 131 میلیون تومان درج شده است. طبق صورت مالی این گروه، در سال 1398 پرداختی فولاد مبارکه به اتاق بازرگانی 124 میلیارد و 46 میلیون تومان است. اما در کمال تعجب، رقمی برای پرداختی فولاد مبارکه در سامانه درج نشده است. در سال 1399 نیز طبق اطلاعات صورت مالی، پرداختی فولاد مبارکه به اتاق درحالی 108 میلیارد و 378 میلیون تومان درج شده که استعلام خبرنگار «فرهیختگان» از اتاق بازرگانی نشان می‌دهد رقمی برای پرداختی فولاد مبارکه در سامانه اتاق بازرگانی درج نشده است.
دم‌خروس اتاق بازرگانی بیرون زد
یک نکته قابل تامل که دم خروس اتاق بازرگانی را آشکار می‌کند، همین رقم پرداختی فولاد مبارکه اصفهان به اتاق بازرگانی است. گفته شد که پرداختی گروه فولاد مبارکه در سال 98 معادل 53 درصد کل درآمد عملیاتی اتاق بازرگانی ایران در همان سال است و در سال 1399 نیز پرداختی این گروه معادل 41 درصد درآمد عملیاتی اتاق است؛ چراکه پرداختی فقط یک شرکت معادل 53 درصد و 41 درصد درآمد عملیاتی اتاق است این همان دم‌خروسی است که از صورت مالی گروه فولاد مبارکه بیرون زده است.
پیگیری‌ها از اعضای سابق اتاق بازرگانی دو احتمال را مطرح می‌کند: اول اینکه این ارقام به اتاق بازرگانی ایران پرداخت شده و اتاق بازرگانی ایران آن را کتمان کرده اما احتمال دوم این است که ارقام مذکور توسط اتاق بازرگانی اصفهان کتمان شده است.
یک عضو مطلع در اتاق بازرگانی گفت: «در همان سال 1399 که صورت مالی فولاد مبارکه نشان می‌دهد این گروه 108 میلیارد تومان به اتاق بازرگانی پول پرداخت کرده است، اتاق اصفهان کل دریافتی خودش را حدود 60 میلیارد تومان اعلام کرده است.» وی احتمال می‌دهد اتاق اصفهان با کتمان ارقام مذکور، ارقام را به اتاق ایران یا نداده یا با اطلاع اتاق ایران بوده است. بررسی‌ها هم نشان می‌دهد در استان اصفهان به جزء فولاد مبارکه، 29 غول صنعتی ایران واقع شده‌اند که در رتبه‌بندی سازمان مدیریت صنعتی ایران جزء 500 شرکت برتر ایران طی سال 1399 بوده‌اند.
یکی از اعضای پیشکسوت اتاق بازرگانی می‌گوید: «وقتی پرداختی فولاد مبارکه به اتاق بازرگانی این اعداد است، رقم 60 میلیارد تومان برای اتاق اصفهان شبیه طنز است؛ چراکه این استان دومین منطقه صنعتی ایران پس از استان تهران است.»
یکی از اعضای اتاق بازرگانی تهران گفت: «ارقام 3 در هزار و 4 در هزار استان‌ها درنهایت همگی به حساب اتاق بازرگانی ایران واریز می‌شود. اتاق ایران نیز بخشی از این پول را به حساب اتاق‌های استانی برمی‌گرداند. البته براساس اظهارات یکی از اعضای اتاق بازرگانی ایران، پرداختی‌های اتاق به استان‌ها متفاوت است و برای برخی استان‌های محروم ممکن است اتاق ایران رقمی از منابع آنها را کسر نکرده و ارقام را کامل پرداخت کند و حتی ممکن است مبلغ کمکی نیز به آنها بپردازد اما بخش قابل‌توجهی از درآمد اتاق‌ها در اتاق ایران تجمیع می‌شود.»
یکی از اعضای اتاق بازرگانی در پاسخ به سوال که آیا ممکن است اتاق استانی مبالغ را به حساب اتاق ایران واریز نکند، می‌گوید: «در مواردی هر اتاقی که این تخلف را کرده باشد فورا رئیس اتاق آن استان برکنار شده است.» وی می‌گوید: «اتاق‌های استانی به جز 3 در هزار و 4 در هزار، مبلغی تحت عنوان عضویت در اتاق دریافت می‌کنند که درآمد اختصاصی خودشان است و یک بخش نیز به‌عنوان سایر درآمدها دارند که این بخش نیز درآمد اختصاصی همان اتاق است. درآمدهایی از جنس اجاره دادن سالن، درآمد آموزش فعالان اقتصادی و بازرگانان و... جزء این بخش دوم منابع اتاق‌های استانی است که در همان محل خودشان هزینه می‌شود.»
سپرده 1000 میلیارد تومانی اتاق
مورد عجیب دیگر در عملکرد اتاق بازرگانی ایران، رشد 172 درصدی درآمد اتاق از سپرده‌های بانکی است. درحالی که اتاق بازرگانی اول سال 99 سود سپرده‌های بانکی خودش برای همان سال 49 میلیارد و 900 میلیون تومان برآورد کرده اما عملکرد سود سپرده‌ها در سال 1399 رقم 135 میلیارد و 657 میلیون تومان بوده که حکایت از رشد 171 درصدی نسبت به رقم بودجه پیشنهادی اتاق بازرگانی دارد.
طبق گزارش تفریغ بودجه اتاق بازرگانی، از درآمد 428 میلیارد تومانی سال 1399 حدود 18 میلیارد و 269 میلیون تومان آن از فروش خدمات(کارنه تیر، رتبه‌بندی، گواهی قبولی و امضا و... )، 135 میلیارد و 657 میلیون تومان درآمد غیرعملیاتی (شامل 135 میلیارد و 507 میلیون تومان سود سپرده و 150 میلیون تومان فروش اموال) و 274 میلیارد و 314 میلیون تومان نیز درآمد عملیاتی (شامل 133 میلیارد تومان درآمد 3 در هزار، 5/11 میلیارد تومان یک در هزار فروش و 129 میلیارد و 447 میلیون نیز درآمد از 4 در هزار مالیاتی) بوده است. اما درخصوص سپرده‌های بانکی اتاق بازرگانی ایران حرف و حدیث‌های زیادی وجود دارد.
برخی از اعضای اتاق بازرگانی این رقم را حدود 1000 میلیارد تومان برآورد می‌کنند. اگر بخواهیم از سود سپرده‌ها به رقم کلی سپرده‌ها برسیم، می‌توان برآورد کرد اصل سپرده‌ای که سود 135 میلیارد و 507 میلیون تومانی داده، به احتمال زیاد حول‌وحوش 900 میلیارد تومان باشد.
پروژه تبدیل اتاق بازرگانی به تاریکخانه
براساس قانون «نحوه تامین هزینه‌های اتاق بازرگانی» مصوب ۱۳۷۲، از ابتدا قرار بود منابع دریافتی اتاق بازرگانی ابتدا به خزانه دولت واریز شده، سپس به اتاق بازرگانی اختصاص پیدا کند، اما از سال ۱۳۷۷ این منابع بدون‌نظارت دولت و به‌طور مستقیم به حساب اتاق بازرگانی اختصاص یافت و هیچ نظارتی روی آن صورت نگرفت. این اتاق باعث تبدیل اتاق‌های بازرگانی به تاریکخانه‌هایی شد که نه‌تنها عموم مردم، بلکه به‌جز هیات نمایندگان اتاق، دیگر اعضای اتاق بازرگانی هم از جزئیات هزینه و درآمد این نهاد اطلاعی ندارند.
در تاریخ ۱۴ اسفند ۱۴۰۰ نمایندگان مجلس، وزارت امور اقتصادی و دارایی را مکلف کردند وجوه قانون نحوه تامین هزینه‌های اتاق بازرگانی ایران به خزانه‌داری کل کشور واریز و سپس به حساب اتاق بازرگانی و اتاق تعاون تخصیص یابد. در همین خصوص براساس بند «ط» الحاقی به تبصره 18 قانون بودجه 1401، ‌وزارت امور اقتصادی و دارایی از طریق ادارات کل موظف است هنگام صدور تسویه‌حساب‌های آن دسته از مودیان مالیاتی که دارای کارت بازرگانی هستند اصل رسید (فیش) واریزی سه در هزار درآمد مشمول مالیاتی که پس از گردش خزانه به حساب اتاق بازرگانی ایران و اتاق تعاون ایران واریز شده و به تایید اتاق‌ها رسیده است را دریافت کند.
لازم به ذکر است قانون اتاق بازرگانی در سال ۱۳۶۹ تصویب و در سال ۱۳۷۳ موادی از آن اصلاح شد. براساس این قانون اتاق بازرگانی ماهیتی خصوصی و غیرانتفاعی دارد و دارای شخصیت حقوقی و مالی مستقل است. به همین دلیل نه دیوان محاسبات توانایی نظارت بر هزینه‌کرد درآمدهای این سازمان را دارد و نه سازمان حسابرسی می‌تواند بر صورت‌های مالی آن نظارت کند، هرچند با توجه به ماهیت بودجه‌ای درآمدهای اتاق، این سازمان‌ها منعی در رسیدگی به آن ندارند. به‌هرحال، هم‌اکنون حسابرسی از اتاق بازرگانی توسط موسسات حسابرسی مستقل انجام و گزارش آن صرفا به هیات نمایندگان اتاق اعلام می‌شود.
مورد جالب چادرملو
محاسبات نشان می‌دهد گروه معدنی و صنعتی چادرملو از سال 1396 تا ۱۳۹۹ باید به‌ترتیب 9/3 میلیارد تومان، 9/10 میلیارد تومان، 6/13 میلیارد تومان و 5/61 میلیارد تومان سهم چهاردرهزار به اتاق بازرگانی پرداخت می‌کرد اما استعلام «فرهیختگان» از اتاق‌های بازرگانی نشان می‌دهد طی سال‌های 96 تا 99 تنها سه‌میلیارد و 204میلیون تومان از پرداختی این گروه در سامانه اتاق بازرگانی ثبت شده است.
مورد جالب‌توجه اینکه در صورت مالی سال 96 و 97 گروه چادرملو این رقم برای سال 96 حدود سه‌میلیارد و 474 میلیون تومان و برای سال 97 حدود پنج‌میلیارد و 275 میلیون تومان ذکر و در سال‌های 98 و 99 رقمی در صورت مالی برای سهم اتاق بازرگانی قید نشده است. لازم به ذکر است در صورت مالی سال 98 گروه چادرملو جلوی ردیف هزینه‌های اتاق بازرگانی بدون درج عدد و خالی گذاشته شده است.
مورد شرکت نفت پارس
طبق اطلاعات درج‌شده در صورت مالی شرکت نفت پارس، این گروه از سال 1395 تا 1399 ارقام مربوط به سهم اتاق بازرگانی از یک‌درهزار فروش را درج کرده است. اطلاعات صورت مالی این گروه نشان می‌دهد نفت پارس در سال 95 حدود 672 میلیون تومان، در سال 96 حدود 828 میلیون تومان، در سال 97 حدود یک‌میلیارد و 530 میلیون تومان، در سال 98 نزدیک به دومیلیارد و 300 میلیون تومان و در سال 1399 نیز پنج‌ میلیارد و 852 میلیون تومان سهم به اتاق بازرگانی پرداخت کرده است.
این رقم درحالی پرداخت شده که کل درآمد عملیاتی نفت پارس در سال 1399 حدود سه‌هزار و 809 میلیارد تومان بوده است. رقم مذکور (درآمد عملیاتی نفت پارس) حتی نیم‌درصد (فقط معادل 0/17 درصد) میزان فروش 100 شرکت برتر اول کشور در سال مالی 1399 هم نیست که طبق آمارهای سازمان مدیریت صنعتی دوهزار و 283 هزار میلیارد تومان بوده است.
14 ماه تاخیر در تحقیق و تفحص از اتاق بازرگانی
جمعی از نمایندگان مجلس برای انجام تحقیق و تفحص از عملکرد اتاق بازرگانی، صنایع، معادن و کشاورزی ایران اولین درخواست را در تاریخ ۱۹ بهمن سال ۹۹ به کمیسیون اقتصادی ارجاع دادند. پس از کش‌وقوس‌های زیاد بعد از آن، دو تقاضای تحقیق و تفحص دیگر نیز با همین عنوان در تاریخ‌های هشتم تیر ۱۴۰۰ و سوم آبان ۱۴۰۰ به کمیسیون اقتصادی مجلس ارسال شد.
سرانجام کمیسیون اقتصادی در تاریخ ۱۸ آبان ۱۴۰۰ درخواست تحقیق و تفحص از اتاق بازرگانی را تصویب کرد. در همان زمان شهریار حیدری، طراح طرح تحقیق و تفحص از اتاق‌های بازرگانی پس از تصویب طرح تحقیق و تفحص از اتاق‌ در کمیسیون اقتصادی مجلس در مصاحبه‌ای می‌گوید: «تخلفات گسترده‌ای در اتاق‌های بازرگانی درحال رخ دادن است که هم مادی و هم معنوی است. اتاق بازرگانی با سهل‌انگاری‌های خود خسارات مادی زیادی به اقتصاد ایران، تجار، پیله‌وران و... وارد ساخته است. هیچ شفافیت مالی‌ای روی هزینه‌های اتاق بازرگانی وجود ندارد و نمایندگان مجلس خواهان این شفافیت هستند.»
حالا 14 ماه از اولین درخواست تحقیق و تفحص از اتاق می‌گذرد اما مجلس هنوز اقدام خاصی در این خصوص انجام نداده است. همین موضوع باعث شده رئیس کمیسیون اقتصادی در نامه‌ای به رئیس مجلس خواستار تسریع در تصویب تحقیق و تفحص از عملکرد اتاق بازرگانی ایران شود.
محمدرضا پورابراهیمی در نامه‌ای که در تاریخ 24 فروردین به محمدباقر قالیباف رئیس مجلس نوشته، با بیان اینکه براساس آیین‌نامه داخلی در تاریخ ۲۰ آذر ۱۴۰۰ گزارش کمیسیون به صحن علنی ارسال شد، از وی درخواست کرده با توجه به رعایت مفاد آیین‌نامه داخلی و نیز با توجه به پیگیری‌های اعضای کمیسیون اقتصادی، خواهشمند است دستور فرمایید با توجه به گذشت بیش از چهارماه از ارسال گزارش کمیسیون اقتصادی، این گزارش در اولین جلسه نظارتی صحن علنی قرائت و به رای گذاشته شود تا پس از تصمیم صحن علنی اقدامات قانونی با تسریع زمانی انجام شود.
آن‌طور که پایگاه خبری «نود اقتصادی» نوشته، تا هفته گذشته پنج‌بار گزارش کمیسیون اقتصادی مجلس درباره عملکرد اتاق بازرگانی در دستورکار هفتگی مجلس قرار گرفته اما هربار هیات‌رئیسه زمانی را برای قرائت این گزارش اختصاص نداده است. به نظر می‌رسد نامه محمدرضا پورابراهیمی هم در اعتراض به این موضوع نوشته شده باشد.


                           ",https://www.asriran.com/003VMF
835526,۱۴۰۱/۰۱/۲۸,اقتصادی,ایران خودرو: تمام خودروهای مدل ۱۴۰۱ مشمول گارانتی سه ساله هستند,تمامی خودروهای مدل ۱۴۰۱ به بعد و خودروهایی که در اسفندماه سال گذشته با مدل ۱۴۰۱ به مشتریان تحویل شده‌اند، مشمول افزایش دوره گارانتی هستند.,"مدیر عامل گروه صنعتی ایران‌خودرو در ابتدای سال ۱۴۰۱ از افزایش گارانتی تمامی محصولات این گروه صنعتی، از دو سال یا ۴۰ هزار کیلومتر پیمایش، به سه سال یا ۶۰ هزار کیلومتر پیمایش خبر داد و این اقدام را مطابق با اجرای بند دوم فرمان هفتم از هشت فرمان رییس جمهوری محترم و در راستای راهبرد وزیر صنعت، معدن و تجارت خواند.
به گزارش عصر ایران بابک سلاجقه در این خصوص گفت: تمامی خودروهای مدل ۱۴۰۱ به بعد و خودروهایی که در اسفندماه سال گذشته با مدل ۱۴۰۱ به مشتریان تحویل شده‌اند، مشمول افزایش دوره گارانتی هستند.
وی افزود: سامانه خدمات پس‌از فروش نیز هم‌اکنون با این رویکرد به روزرسانی شده و برای خودروهای مشمول لحاظ خواهد شد. همچنین دفترچه راهنمای خودرو که شرایط گارانتی محصولات ایران‌خودرو در آن درج شده نیز اصلاح و به خودروهایی که از فروردین ماه به بعد تحویل شود، دفترچه جدید ارایه خواهد شد.
سلاجقه گفت: خودروهای پژو ۴۰۵، ۲۰۶، ۲۰۷، پارس، سمند و دنا تا پیش از این اقدام، دارای گارانتی دو ساله یا پیمایش ۴۰ هزار کیلومتر (هرکدام زودتر فرا برسد) و خودروهای دنا پلاس، رانا و رانا پلاس دارای گارانتی سه ساله یا ۵۰ هزار کیلومتر پیمایش بوده‌اند که پس از اجرا شدن این طرح، گارانتی تمام این خودروها به سه سال یا ۶۰ هزار کیلومتر پیمایش، افزایش یافته است.
وی افزود: تمام تلاش گروه صنعتی ایران‌خودرو، افزایش رضایت مشتریان از محصولات و خدمات است تا طبق منویات مقام معظم رهبری، هموطنان دغدغه‌ای در این زمینه نداشته باشند، با این رویکرد شرکت ایساکو نیز همچنان در تلاش است با تسهیل و چابک‌سازی ارایه خدمات، هر چه سریع‌تر این مهم را تحقق بخشد.
لازم به ذکر است، مرکز پاسخ‌گویی هوشمند ایران‌خودرو به شماره ۰۹۶۴۴۰ همواره آماده ثبت درخواست‌ها، دریافت نظرات و مسایل مشتریان این گروه صنعتی در راستای بهبود کیفیت ارایه خدمات است.                           ",https://www.asriran.com/003VME
835525,۱۴۰۱/۰۱/۲۸,اقتصادی,ام وی ام ایکس55 پرو به بازار می‌آید,ایکس 55 پرو، نسخه به روز شده از مدل قبلی است که حرف های تازه ای برای گفتن دارد. این خودرو علاوه بر تغییرات ظاهری، در طراحی کابین و مشخصات فنی هم تغییرات زیادی به خود دیده است.,"ام وی ام ایکس 55 یکی از محصولات خاص شرکت مدیران خودرو است که طرفداران مخصوص به خود را دارد اکنون با گذشت چند سال، مدیران خودرو تصمیم به عرضه نسل جدید این کراس اوور کامپکت گرفته که از هر جهت، در مقایسه با نسل قبل، ارتقا یافته است.
 این روزها که شاهد ورود نسل جدید محصولات ام وی ام به بازار هستیم، ایکس 55 پرو هم به عنوان یک کراس اوور میان رده، پیرو پوست اندازی خانواده محصولات مدیران خودرو، به زودی به خریداران معرفی می شود.
ایکس 55 پرو، نسخه به روز شده از مدل قبلی است که حرف های تازه ای برای گفتن دارد. این خودرو علاوه بر تغییرات ظاهری، در طراحی کابین و مشخصات فنی هم تغییرات زیادی به خود دیده است.
ظاهر ایکس 55 پرو به واسطه تغییرات جدید، چهره دوست داشتنی تری پیدا کرده و بیشتر با ملاک های روز طراحی، هم خوانی دارد.
درون کابین هم یک دگرگونی اساسی را می بینیم که منجر به ارتقای کیفیت و ارگونومی اتاق خودرو شده است. تغییرات ایکس 55 پرو به طراحی ظاهری و کابین محدود نمی شود و اصلاحاتی هم در بخش موتور و گیربکس برای این کراس اوور در نظر گرفته شده است.
ایکس 55 پرو به زودی به بازار خودرو ایران معرفی می شود و در مقابل رقبای خود، حرف های زیادی برای گفتن خواهد داشت. این محصول بار دیگر می تواند شانس خود را برای موفقیت در بازار امتحان کند و با توجه به اینکه ویژگی های ظاهری و فنی جذابی دارد، قطعا مورد استقبال بسیاری از جوانان و خانواده ها قرار می گیرد.                           ",https://www.asriran.com/003VMD
835524,۱۴۰۱/۰۱/۲۸,اقتصادی,اعتراض مسافران به کاهش فاصله صندلی هواپیماها/ معاون وزیر: از استانداردهای سازنده هواپیما عدول نکردیم (+عکس),عکس‌‌های ارسال شده از سوی مسافران به طور واضح نشان می‌دهد، مسافران به سختی در ردیف‌های صندلی جا گرفته‌اند. این در حالی است که تغییر ردیف صندلی‌های هواپیما از یک استاندارد مشخص تبعیت می‌کند و نباید آن استانداردها نادیده گرفته شود.,"ایلنا نوشت: کاهش فاصله صندلی در بخش اکونومی در هواپیما یکی از مشکلات و اعتراضات مسافران بوده‌ است اما این اعتراض در دوران کرونا و اعمال پروتکل فاصله اجتماعی و پذیرش مسافر با 60 درصد ظرفیت مسافر به طور قابل توجهی افزایش پیدا کرد و این شائبه ایجاد شد که مدیران شرکت‌های هواپیمایی برای جبران کاهش پذیرش مسافر با توجه به ظرفیت خود، اقدام به اضافه کردن ردیف‌های صندلی کرده‌اند.
عکس‌‌های ارسال شده به ایلنا از سوی مسافران به طور واضح نشان می‌دهد، مسافران به سختی در ردیف‌های صندلی جا گرفته‌اند. این در حالی است که تغییر ردیف صندلی‌های هواپیما از یک استاندارد مشخص تبعیت می‌کند و نباید آن استانداردها نادیده گرفته شود.
درباره کاهش فاصله صندلی‌های مسافران در هواپیماها، یک مقام صنفی در این حوزه در گفت وگو با ایلنا با بیان اینکه هیچ شرکتی نمی‌تواند خودسرانه به تغییر تعداد صندلی‌های هواپیما اقدام کند، گفت: استاندارد بین صندلی‌ها معمولا بین 28 تا 32 اینچ در نظر گرفته می‌شود اما اغلب شرکت‌های سازنده هواپیما، براساس نوع هواپیما فاصله استانداردی برای صندلی‌ها تعریف می‌کند و گاها این فاصله‌ها و نوع چیدمان صندلی براساس سفارش مشتری تعیین می‌شود .
وی با بیان اینکه تغییر ردیف و تعداد صندلی‌ها می‌تواند بر روی وزن و بالانس هواپیما اثر بگذارد، ادامه داد: هر شرکتی می‌تواند نسبت به تغییر چیدمان صندلی اقدام کند اما هر تغییر باید با موافقت و تایید سازمان هواپیمایی کشور باشد. شاید برخی از شرکت‌های هواپیمایی برای دلایل اقتصادی،‌ بخواهند تعداد صندلی‌های هواپیما را افزایش دهند یا اینکه بخش فرست کلاس و بیزنس را حذف و به جای آن، صندلی‌های اکونومی را جایگزین کنند اما پیش از این باید از سازمان هواپیمایی مجوز مورد نظر را دریافت کند.
وی تاکید کرد: این تصمیم شامل تمام شرکت‌های هواپیمایی نمی‌شود و احتمالا شرکت‌هایی که عمدتا بلیت خود را به صورت چارتری به فروش می‌رسانند، متقاضای این درخواست‌ها هستند.
همچنین «محمد محمدی‌بخش» رییس سازمان هواپیمایی کشوری در گفت‌وگو با خبرنگار اقتصادی ایلنا درباره امکان کاهش فاصله صندلی‌های هواپیما و افزایش تعداد صندلی‌ها و اعتراض مسافران دراین باره‌ اظهار داشت: صندلی هواپیما و نصب آن استاندارد و ریل مشخصی دارد. تعداد صندلی و نحوه چیدمان آن در هر هواپیما با توجه به مدل هواپیما از لحاظ بدنه باریک و بدنه پهن متفاوت است اما هیچ یک از شرکت‌های هواپیمایی از استانداردهای کارخانه سازنده این هواپیماها عدول نکرده‌ است.
وی ادامه داد: در هر شرکت و هواپیمایی که احساس کردیم، خلافی صورت گرفته بازدید و کنترل فنی دقیق را انجام داده‌ایم و می‌دهیم. همچنین بارزس‌های سازمان هواپیمایی روزانه هواپیماهای فعال را مورد کنترل و بازرسی فنی قرار می‌دهند.
معاون وزیر راه وشهرسازی گفت: از تمام مسافران خواهش داریم اگر شرکتی استانداردهای مورد نظر در بحث فاصله بین صندلی را رعایت نکرده به سازمان هواپیمایی اطلاع دهند و سازمان را در جریان تخلف‌هایی که دیده نشده قرار بدهند تا به سرعت به این موضوع ورود کنیم.
محمدی‌بخش تاکید کرد: البته هنوز گزارشی در این چارچوب و مبنی بر اینکه صندلی‌ها خارج از استانداردها چیده شدند و استانداردهای فاصله رعایت نشده، به سازمان هواپیمایی نرسیده‌است.


                           ",https://www.asriran.com/003VMC
835520,۱۴۰۱/۰۱/۲۸,عمومی,دیدنی های امروز؛ از آزمایش موشکی جدید کره شمالی تا سالروز تولد بودا,"مراسم آیینی ""هفته مقدس"" در سراسر جهان، آزمایش موشکی جدید کره شمالی و روز جهانی هنر","""کیم جونگ اون"" رهبر کره شمالی در مراسم شلیک آزمایشی 2 فروند موشک هدایت شونده تاکتیکی با هدف تقویت قابلیت های هسته ای کره شمالی/ خبرگزاری رسمی کره شمالی 						            							ادوات نظامی منهدم شده روسیه در اوکراین/ رویترز 						       							مراسم آیینی ""هفته مقدس"" - سالروز به صلیب کشیده شدن حضرت عیسی (ع)- در کشورهای مختلف/ رویترز 						                           							راننده زن اتوبوس شهری در کلکته هند/ زوما 						       							برگزاری مراسم روز جهانی هنر در شهر کلکته هند/ خبرگزاری فرانسه 						       							دریافت مواد غذایی روزانه از پیک موتوری در محله ای قرنطینه شده در شهر گوانگژو چین/ خبرگزاری آناتولی 						       							چراغانی شهر پیونگ یانگ کره شمالی به مناسبت صدو دهمین سالروز تولد ""کیم ایل سونگ"" رهبر بنیانگذار جمهوری خلق کره شمالی/ خبرگزاری فرانسه 						       							 مسابقات پنجاه و هفتمین تور دوچرخه سواری جام ریاست جمهوری ترکیه/ گتی ایمجز 						       							آمادگی ها برای برگزاری جشن تولد بودا در شهر سئول کره جنوبی/ رویترز 						                                   ",https://www.asriran.com/003VM8
835522,۱۴۰۱/۰۱/۲۸,سیاسی,تسنیم: با ادامه وضعیت فعلی، نقدینگی به زودی از مرز ۵۰۰۰ هزار میلیارد تومان هم عبور می‌کند,بدهی بانک­ها به بانک مرکزی از ۱۱۷ هزار میلیارد تومان در اسفند ۱۳۹۹، با ۶۹ هزار میلیارد تومان افزایش، به رقم ۱۸۶ هزار میلیارد تومان در بهمن ۱۴۰۰ رسیده است و جالب توجه آن که حدود ۶۰ درصد از بدهی مذکور، مربوط به بانک­های غیردولتی است.,"تسنیم نوشت: با وجود هشدار‌های مهمی که در مورد خلق بی رویه نقدینگی ارائه می شود، اما روند خلق بی ضابطۀ پول توسط شبکۀ بانکی همچنان ادامه دارد و در به هم ریختگی بازار‌های مختلف و تلاطم قیمت ها سهیم بوده است.
اسفندماه سال ۹۹ بود که خبرگزاری تسنیم، علی رغم خوش بینی مفرط برخی کارشناسان و دست اندرکاران مدیریت پولی کشور مبنی بر مهار خلق نقدینگی در سال ۱۴۰۰، هشدار داد که با سیاست­های نامناسب موجود، نه تنها نمی توان امیدی به بهبود مهار نقدینگی داشت، بلکه نقدینگی با روندی شتابان گسترش خواهد یافت. اکنون با گذشت بیش از یکسال از آن هشدار و گزارش تحلیلی، پیش بینی مذکور تحقق یافت و خلق افسارگسیختۀ نقدینگی با روندی شتابان در سال ۱۴۰۰ تداوم پیدا کرد.
مطابق با آخرین آمارها، نقدینگی در بهمن ماه ۱۴۰۰ نسبت به اسفند ماه ۱۳۹۹، با افزایشی به مقدار ۱۱۴۸ هزار میلیارد تومان و معادل با نرخ رشد ۳۳ درصد، به رقمی بالغ بر ۴۶۲۴ هزار میلیارد تومان رسیده و طبق برآورد‌ها در انتهای اسفندماه از رقم ۴۷۵۰ هزار میلیارد تومان نیز عبور کرده است. این ارقام بدان معنی است که در سال ۱۴۰۰، نقدینگی در حدود ۱۳۰۰ هزار میلیارد تومان افزایش یافته است.
خلق روزانۀ نقدینگی نیز وضعیت بغرنجی را نمایش می­دهد. این موضوع در نمودار زیر قابل مشاهده است:

همانطور که مشاهده می شود، خلق روزانۀ نقدینگی نیز طی سال ۱۴۰۰، روندی صعودی را در پیش گرفته و طی شش ماهۀ دوم سال ۱۴۰۰ هم که مدیریت پولی کشور به دست تیم اقتصادی دولت جدید سپرده شده، این روند ادامه داشته است. خلق روزانۀ نقدینگی طی ۶ ماه نخست سال ۱۴۰۰، به طور متوسط ۳۱۸۰ میلیارد تومان بوده، اما این رقم طی ۹ ماه نخست و ۱۱ ماه نخست به ترتیب به مقدار ۳۴۴۵ و ۳۴۱۶ میلیارد تومان در هر روز رسیده و طی ۱۲ ماه نیز از این ارقام فراتر رفته است.
با گذر از مباحث مذکور، این سوال مطرح است که چه عواملی موجب افزایش بی حد و حصر نقدینگی در سال ۱۴۰۰ شده اند؟ نمودار زیر نشان دهندۀ علل این وضعیت می باشد:

بر اساس نمودار فوق، از مجموع ۱۱۴۸ هزار میلیارد تومان نقدینگی جدیدی که طی ۱۱ ماه نخست ۱۴۰۰ خلق شده است، ۱۲۲ هزار میلیارد تومان (معادل با ۱۱ درصد) از محل پایه پولی و ۱۰۲۶ هزار میلیارد تومان (معادل با ۸۹ درصد) از محل خلق پول توسط بانک­ها بوده است. این بدان معنی است که علی رغم مدیریت دولت بر کنترل استقراض از بانک مرکزی و بازپرداخت بدهی به آن، اما نقدینگی راه دیگری را در پیش گرفته و شتابان به پیش می رود. این درحالی است که بخش های تولیدی به دلیل سخت گیری بانک ها در اعطای تسهیلات و بالا بودن ارقام مورد نیاز برای تامین سرمایه در گردش، همچنان منتظر تزریق پول هستند و عملا مشخص نیست که بانک­ها به چه منظور اقدام به خلق پول می نمایند.
در زمینۀ پایه پولی نیز هرچند که دولت تلاش خود را برای عدم استقراض از بانک مرکزی انجام داده است، اما همچنان، بانک ها عامل مسلط در رشد پایه پولی شده و بدهی بانک­ها به بانک مرکزی از ۱۱۷ هزار میلیارد تومان در اسفند ۱۳۹۹، با ۶۹ هزار میلیارد تومان افزایش، به رقم ۱۸۶ هزار میلیارد تومان در بهمن ۱۴۰۰ رسیده است و جالب توجه آن که حدود ۶۰ درصد از بدهی مذکور، مربوط به بانک­های غیردولتی است.
با عنایت به ارقام فوق، لازم است دقت شود که آن چه در نهایت منجر به بروز تلاطم در بازار‌های مختلف، بروز تورم شدید و تضعیف معیشت مردم می شود، کل نقدینگی است و اقشار مختلف مردم، دولت را مسئول وضعیت خواهند دانست، لذا توصیه می شود تا دولت محترم به جای توجه صرف به عدم استقراض از بانک مرکزی که در جای خود قابل تقدیر است، لیکن توجه خود را بر کانون اصلی انتشار نقدینگی که همانا رفتار ناصحیح بانک­ها و به ویژه بانک­های خصوصی است، معطوف ساخته و مانع از پول پاشی بانک ها شوند. با ادامه این وضعیت، پیش بینی می‌شود، بزودی نقدینگی از مرز ۵۰۰۰ هزار میلیارد تومان هم عبور کند.
در پایان خاطرنشان می سازد دولت به منظور مهار خلق نقدینگی، ضمن پرهیز از تمرکز بر مسائل فرعی در این حوزه، بر نقاط کانونی تمرکز نماید:
۱- افزایش نرخ ذخیره قانونی برای بانک های با بی انضباطی مالی.
۲- تعیین سقف رشد ترازنامه برای بانک­هایی که در خدمت رونق بخش های تولیدی نیستند.
۳- مدیریت قوی، شفاف و منسجم بر وضعیت تسهیلات کلان که یکی از محور‌های اصلی خلق نقدینگی است.                           ",https://www.asriran.com/003VMA
835518,۱۴۰۱/۰۱/۲۸,ورزشی,تعویض عجیب در فوتبال ایتالیا (فیلم),در بازی دیشب اسپتزیا و اینترمیلان، امپالا انزولا در دقیقه ۶۰ بازی به زمین آمد و  لحظاتی بعد داور به او گفت که باید بیرون برود و گوشواره‌اش را در بیاورد. این بازیکن آنگولایی چند دقیقه درگیر درآوردن گوشواره‌اش بود اما بعد از اینکه موفق نشد، سرمربی اسپتزیا در دقیقه ۶۹ او را تعویض کرد.,کد ویدیو  دانلود    فیلم اصلی                                     ,https://www.asriran.com/003VM6
835517,۱۴۰۱/۰۱/۲۸,ورزشی,بازداشت نایب رئیس فدراسیون فوتبال به جرم کلاهبرداری,تا به حال بیش از ۳۰۰۰ هزار نفر مالباخته در این پرونده ثبت شکایت کرده اند و در این باره چندین هزار میلیارد تومان کلاهبرداری شده است.,"نایب رئیس بانوان فدراسیون فوتبال به دلیل کلاهبرداری و شکایت های فراوان مردمی بازداشت شد.
به گزارش مهر، صدا و سیما خبر از بازداشت نایب رئیس بخش بانوان فدراسیون فوتبال به جرم کلاهبرداری از مال مردم داد.
یک منبع آگاه از بازداشت نایب رئیس فدراسیون فوتبال در خصوص پرونده کلاهبرداری رمز ارز کینگ مانی خبر داد. این بازداشت در ادامه برخورد با پرونده رمز ارز جعلی کینگ مانی انجام شده است.
در ادامه گزارش صدا و سیما امده است: پیش از این هم آقای (ف. ق) متهم ردیف اول و همسر نایب رئیس فدراسیون فوتبال در این پرونده کلاهبرداری بازداشت و با قرار وثیقه ۱۸۰۰ میلیارد تومانی روانه زندان شده است.
تا به حال بیش از ۳۰۰۰ هزار نفر مالباخته در این پرونده ثبت شکایت کرده اند و در این باره چندین هزار میلیارد تومان کلاهبرداری شده است.
به گزارش خبرنگار مهر، شهره موسوی در حال حاضر نایب رئیس بانوان فدراسیون فوتبال محسوب می‌شود که یکی از جنجالی‌ترین اعضای هیأت رئیسه در یک سال گذشته بوده است.
                           ",https://www.asriran.com/003VM5
835516,۱۴۰۱/۰۱/۲۸,اقتصادی,جزئیات جدید از مذاکرات اخیـر درخصوص آزادسازی وجوه مسدودی ایران,براساس این توافق، چارچوب کلی برای آزادسازی بخش قابل توجهی از منابع مسدودی ایران در یکی از کشورها مشخص شده و سفر هیأت منطقه ای به تهران نیز به منظور جمع بندی جزئیات اجرایی کردن این توافق صورت گرفته است.,"مدیر امور بین‌الملل بانک مرکزی جزئیات جدید از مذاکرات اخیـر درخصوص آزادسازی وجوه مسدودی ایران را اعلام کرد.
به گزارش ایرنا و به دنبال اظهارنظر اخیر وزیر و سخنگوی امور خارجه کشورمان درخصوص توافقات برای آزادسازی منابع ایران و سفر هیأت منطقه ای به ایران در این خصوص و متعاقب آن، موضع گیری روز گذشته ند پرایس، سخنگوی وزارت امور خارجه آمریکا درباره این موضوع، خبرگزاری ایرنا ضمن پیگیری این موضوع از یک مقام بانک مرکزی، به جزئیات بیشتری در این باره دست یافت.
مدیر امور بین‌الملل بانک مرکزی ضمن تأئید مذاکرات درخصوص آزادسازی منابع مسدودی ایران و حضور نماینده بانک مرکزی در این مذاکرات، گفت: مذاکرات با هدف آزادسازی منابع ارزی ایران که بصورت غیرقانونی در سایر کشورها مسدود شده است، از چندی قبل بصورت جدی در دستور کار قرار گرفته است و در همیـن راستـا نیز اخیرا بخشی از این منابع معادل حدود ۳۹۰ میلیون پوند که بیش از ۴۰ سـال، توسط انگلیـس مسـدود شده بود، بطور قطعی وصول شد.
وی در ادامه، به اخباری که طی روزهای اخیر، درباره توافق جدید برای آزادسازی بخش قابل توجهی از منابع مسدودی ایران منتشر شده و همچنین اخبار مربوط به سفر هیأت منطقه ای به تهران در این خصوص، اشاره کرد و ضمن تأئید این موضوع، افزود: براساس این توافق، چارچوب کلی برای آزادسازی بخش قابل توجهی از منابع مسدودی ایران در یکی از کشورها مشخص شده و سفر هیأت منطقه ای به تهران نیز به منظور جمع بندی جزئیات اجرایی کردن این توافق صورت گرفته است.
وی در پاسخ به سوالی درخصوص میزان این مبلغ، به رقم دقیـق اشاره نکرد، اما گفت: این مبلغ چندین برابر مبلغی است که اخیرا پس از توافق با انگلیس، وصول شد.
اظهارنظر روز گذشته سخنگوی وزارت خارجه آمریکا مبنی بر رد آزادسازی منابع مسدودی ایران، سوال دیگر ایرنا از این مقام بانک مرکزی بود. وی در پاسخ به این سوال گفت: مقامات وزارت خارجه کشورمان در اظهارنظرهای خود، از توافق اولیه برای آزادسازی منابع مسدودی ایران خبر دادند و هیچگاه صحبت از اینکه منابع مذکور آزاد و وصول شده است، از جانب مقامات ایرانی صورت نگرفته است، کما اینکه درخصوص توافق ایران و انگلیس، وقتی که ۳۹۰ میلیون پوند بطور قطعی وصول شد، این موضوع رسما اعلام و تأئید شد. اتفاقا سفر هفته گذشته هیأت منطقه ای به ایران که از سوی وزارت امور خارجه نیز اعلام شد، نیز دقیقا در همین راستا و به منظور بررسی و جمع بندی درخصوص جزئیات نحوه و فرآیند آزادسازی منابع مسدودی ایران در چارچوب همین توافق، صورت گرفت، بنابر این به نظر میرسد هیچگونه تعارضی بین این اظهارنظرهـا وجود ندارد.
وی در پاسخ به سوال دیگر ایرنا مبنی بر اینکه در برخی خبرها، مطرح شده است که توافق اخیر در چارچوبی مستقل از برجام صورت گرفته است، منظور از این موضوع چیست، افزود: مذاکراتی که درخصوص ازادسازی منابع مسدودی ایران در سایر کشورها از سوی دولت پیگیری میشود، در راستای صیانت از منافع ملت ایران و در چارچوب قوانین بین المللی است، چرا که مسدود کردن منابع ایران در سایر کشورها، کاملا برخلاف مقررات بین المللی بوده و تعدی به حقوق ملت ایران بوده و از این رو، این موضوع می بایست در چارچوبی مستقل از برجام پیگیری و تعیین تکلیف شود و همین اصل نیز در مذاکرات و توافق هایی که تاکنون صورت گرفته، به عنوان یک مبنای اساسـی مدنظر بوده است.
این مقام بانک مرکزی در عین حال تأکید کرد: با توجه به رشد قابل ملاحظه درآمدهای ارزی به سبب افزایش بازگشت ارز حاصل از صادرات و همچنین رشد چشمگیر قیمت نفت، با فرض حفظ شرایط موجود نیز سال جاری در مقایسه با سال گذشته از نظر درآمدهای ارزی، در وضعیت بهتری قرار خواهیم داشت، اگرچه همانطور که مقامات وزارت امور خارجه نیز اعلام کردند، جمهوری اسلامی ایران، آزادسازی منابع مسدود شده را حق مسلم ملت ایران و مسدود کردن آنها را اقدامی غیرقانونی میداند و حداکثر ظرفیت خود را برای آزادسازی این منابع در چارچوب مصالح و منافع مردم بکار بسته است.                           ",https://www.asriran.com/003VM4
835515,۱۴۰۱/۰۱/۲۸,اقتصادی,چگونه از نقد شدن یک «چک» مطمئن شویم؟,وضعیت زرد به معنای داشتن یک فقره چک برگشتی یا حداکثر مبلغ پنج میلیون تومان تعهد برگشتی است. وضعیت نارنجی نیز نشان می‌دهد که صادرکننده چک دارای دو الی چهار فقره چک برگشتی یا حداکثر مبلغ ۲۰ میلیون تومان تعهد برگشتی است.,"دریافت‌کنندگان چک‌های بنفش رنگ جدید که ثبت آن‌ها در سامانه صیاد الزامی است، از راه‌های مختلفی می‌توانند نسبت به وضعیت اعتباری صادرکننده چک به لحاظ سابقه چک برگشتی مطلع شوند و برای دریافت آن چک تصمیم بگیرند.
به گزارش ایسنا، با اجرای قانون جدید چک از اوایل سال گذشته و توزیع دسته چک‌های جدید در شبکه بانکی، ثبت و نقل و انتقال چک‌های بنفش رنگ در سامانه صیاد اجباری شد.
در پی این امر، دریافت کنندگان چک‌های جدید نباید بدون مطلع شدن از ثبت این چک‌ها در سامانه صیاد، آن‌ها را دریافت کنند و برای اینکه به این افراد اطمینان خاطر داده شود که صادرکننده چک اعتبار لازم را دارد، امکان استعلام سوابق اعتباری صادرکنندگان چک برای عموم مردم فراهم شده است.
یک روش برای حاصل کردن اطمینان از اینکه صادرکننده چک در شبکه بانکی فرد معتبری است، ارسال شناسه استعلام ۱۶ رقمی مندرج در چک‌های صیادی از طریق برنامک‌های موبایلی، وب سایت بانک مرکزی و یا سامانه استعلام پیامکی ۷۰۱۷۰۱ است تا بدین طریق از وضعیت اعتباری صادر کننده چک به لحاظ سابقه چک برگشتی مطلع شوند.
در این روش، دریافت کننده چک با پنج رنگ متفاوت از وضعیت اعتباری صادرکننده چک مواجه می‌شود که وضعیت سفید به این معناست که صادرکننده چک فاقد هرگونه سابقه چک برگشتی بوده یا در صورت وجود سابقه، تمامی موارد رفع سوء اثر شده است.
وضعیت زرد به معنای داشتن یک فقره چک برگشتی یا حداکثر مبلغ پنج میلیون تومان تعهد برگشتی است. وضعیت نارنجی نیز نشان می‌دهد که صادرکننده چک دارای دو الی چهار فقره چک برگشتی یا حداکثر مبلغ ۲۰ میلیون تومان تعهد برگشتی است.
علاوه بر این، وضعیت قهوه‌ای از این حکایت دارد که صادرکننده چک دارای پنج تا ۱۰ فقره چک برگشتی یا حداکثر مبلغ ۵۰ میلیون تومان تعهد برگشتی است. وضعیت قرمز نیز حاکی از این است که صادرکننده چک دارای بیش از ۱۰ فقره چک برگشتی یا بیش از مبلغ ۵۰ میلیون تومان تعهد برگشتی است.
از سوی دیگر، بانک مرکزی به تازگی از سرویس پیامکی ۴۰۴۰۷۰۱۷۰۱ برای «ثبت»، «تایید دریافت»، «انتقال»، «استعلام» و همچنین «معرفی شماره تلفن همراه برای اطلاع از ثبت یا انتقال چک به نام فرد» رونمایی کرده که دریافت‌کنندگان چک‌های صیادی می‌توانند از وضعیت چک برگشتی، رفع سوءاثر شده و چک‌های در راه صادرکننده چک، مطلع شوند.
این استعلام، سرویسی است که صرفاً به ذینفعی که چک به نام وی ثبت شده باشد، قابل ارائه است. ذینفع چک با اخذ این استعلام از مجموع مبلغی چک‌های برگشتی در سه سال گذشته (شامل چک‌های برگشتی رفع اثر شده و نشده)، مجموع مبلغی چک‌های در راه (مجموع مبلغی چک‌هایی که ثبت و تایید شده، لیکن تسویه نشده است) متعلق به صادرکننده مطلع می‌شود.
این سرویس به ذینفع چک کمک می‌کند تا با اخذ اطلاعات شفاف از سوابق صادرکننده چک نسبت به دریافت و یا عدم دریافت چک تصمیم‌گیری کند که روش اخذ استعلام به شرح زیر است: از راست به چپ*۱*۴*شناسه/کد ملی ذینفع*شناسه صیادی
                           ",https://www.asriran.com/003VM3
835512,۱۴۰۱/۰۱/۲۸,سیاسی,مهدی نصیری: هنوز با دکتر سروش اختلاف دارم اما امروز به او احترام می گذارم (فیلم),مهدی نصیری در گفت و گوی لایو اینستاگرامی با سید جواد موسوی درباره نوع نگاه امروزش به عبدالکریم سروش سخن گفته است. منبع: خبرآنلاین,کد ویدیو  دانلود    فیلم اصلی                                     ,https://www.asriran.com/003VM0
835513,۱۴۰۱/۰۱/۲۸,سیاسی,وزیر کشور: اجرای پتروشیمی میانکاله متوقف می‌شود,طبق دستور ریاست محترم جمهوری تا زمانی که محیط زیست نظر نهایی خود را اعلام نکند، عملیات اجرای این پروژه متوقف خواهد ماند.,"وزیر کشور اعلام کرد بر اساس دستور ریاست جمهوری اسلامی ایران تا بررسی مجدد ابهامات زیست محیطی، احداث پتروشیمی میانکاله متوقف خواهد ماند.
به گزارش ایسنا، احمد وحیدی روز یکشنبه افزود: دو روز پیش هم استاندار مازنداران اعلام کرده بود که طبق دستور ریاست محترم جمهوری تا زمانی که محیط زیست نظر نهایی خود را اعلام نکند، عملیات اجرای این پروژه متوقف خواهد ماند.
بر اساس گزارش مرکز اطلاع رسانی وزارت کشور، آیت الله رییسی رئیس جمهوری اسلامی ایران روز ۲۱ فروردین دستور داد که موضوع احداث پتروشیمی میانکاله بررسی و با احصای موارد خلاف قانون و آسیب زا برای محیط زیست، سریعا از اجرای آن جلوگیری شود.                           ",https://www.asriran.com/003VM1
835510,۱۴۰۱/۰۱/۲۸,ورزشی,بازداشت نایب رئیس فدراسیون فوتبال توسط وزارت اطلاعات (فیلم),نایب رئیس فدراسیون فوتبال توسط وزارت اطلاعات در خصوص پرونده کلاهبرداری رمز ارز کینگ مانی بازداشت شد.,کد ویدیو  دانلود    فیلم اصلی                                     ,https://www.asriran.com/003VLy
835509,۱۴۰۱/۰۱/۲۸,اجتماعی ,جزئیات ثبت سفارش کتاب‌های درسی سال تحصیلی ۱۴۰۲-۱۴۰۱,برای گروه میان پایه (پایه‌های تحصیلی دوم تا ششم، هشتم و نهم، یازدهم و دوازدهم) از ۲۸ فروردین تا ۲۱ خرداد ماه فرصت ثبت سفارش وجود دارد و برای پایه‌های ورودی اول، هفتم و دهم نیز از ۵ تیر تا ۱۱ شهریور ماه سال ۱۴۰۱ این امکان دیده شده است.,"فرایند ثبت سفارش و خرید اینترنتی کتاب‌های درسی سال تحصیلی ۱۴۰۲-۱۴۰۱ از امروز ۲۸ فروردین ماه آغاز شد.
به گزارش ایلنا، ثبت سفارش کتاب‌های درسی برای تمام پایه‌ها و رشته‌های تحصیلی از امروز ۲۸ فروردین ماه آغاز شد و ثبت نام پایه‌های ورودی اول، هفتم و دهم نیز از ۵ تیرماه آغاز می‌شود.
در راستای توسعه دولت الکترونیک و به‌منظور تسهیل دسترسی دانش‌آموزان به کتاب‌های درسی، نظارت نظام‌مند بر فرآیند توزیع مواد آموزشی، ثبت سفارش کتاب‌های درسی سال تحصیلی ۱۴۰۲-۱۴۰۱ در همه دوره‌ها اعم از عادی، استعداد درخشان و دانش‌آموزان با نیازهای ویژه (استثنایی) از طریق سامانه به نشانی www. irtextbook. ir یا www. irtextbook. com به دو شیوه فردی و گروهی و برابر جدول تقویم زمانی اعلام شده صورت خواهد گرفت.
برای گروه میان پایه (پایه‌های تحصیلی دوم تا ششم، هشتم و نهم، یازدهم و دوازدهم) از ۲۸ فروردین تا ۲۱ خرداد ماه فرصت ثبت سفارش وجود دارد و برای پایه‌های ورودی اول، هفتم و دهم نیز از ۵ تیر تا ۱۱ شهریور ماه سال ۱۴۰۱ این امکان دیده شده است.
مخاطبان می‌توانند از طریق یکی از دو شیوه فردی یا گروهی نسبت به سفارش کتاب‌های درسی اقدام کنند. در شیوه فردی والدین و دانش‌آموزان می‌توانند با مراجعه به سامانه فروش و توزیع مواد آموزشی بخش سفارش دوره‌ای دانش‌آموزان و پرداخت اینترنتی، کتاب درسی خود را سفارش دهند. در شیوه گروهی، مدیران مدارس به بخش سفارش گروهی کتاب‌های درسی سامانه مذکور مراجعه نموده و به‌صورت پایه رشته ای (گروهی) نسبت به سفارش کتاب‌های درسی اقدام می نمایند.                           ",https://www.asriran.com/003VLx
835507,۱۴۰۱/۰۱/۲۸,حوادث,آذربایجان غربی/ معلم خاطی به انجام کار خدماتی محکوم شد,طی هفته گذشته پرتاب تخته پاکن از سوی یک معلم مدرسه حکمت شهر اشنویه به سمت دانش آموزی، موجب آسیب دیدگی او از ناحیه سر (شکستگی) شد.,"ایرنا: فرماندار اشنویه در آذربایجان غربی گفت: معلمی که باعث شکسته شدن سر یک دانش آموز به صورت سهوی شده بود در نهایت پس از ضوابط جایگزین به مدت یک ماه ملزم به انجام کارهای خدماتی شد.
سیدعلی ترابی روز یکشنبه افزود: این معلم به یک ماه حبس محکوم شده بود که بر اساس ضوابط جایگزینی حبس، به یک ماه انجام کارهای خدماتی در خانه معلم شهرهای اشنویه یا ارومیه ملزم شد.
وی اظهار کرد: مدتی قبل نیز در نشستی با حضور شورای تامین و جمعی از معتمدین در منزل این دانش آموز و جلب رضایت این معلم مورد بخشش قرار گرفته بود.
فرماندار اشنویه گفت: قانون اجازه تنبیه بدنی دانش‌آموز را به هیچ عنوان به معلمان و مربیان مدارس نمی‌دهد و حادثه پیش آمده برای این دانش آموز عمدی نبوده و کاملا سهوی است.
ترابی با بیان اینکه عدم تنبیه بدنی دانش آموزان به صراحت در قانون اعلام شده است، ادامه داد: معلمی شغل انبیاست و آنها امانت دار اولیا هستند و باید نحوه رفتارشان در کلاس به گونه ای باشد که دانش اموزان احساس امنیت و ارامش داشته باشند.
طی هفته گذشته پرتاب تخته پاکن از سوی یک معلم مدرسه حکمت شهر اشنویه به سمت دانش آموزی، موجب آسیب دیدگی او از ناحیه سر (شکستگی) شد.
در این شهرستان ۱۶ هزار و ۲۳۰ دانش‌آموز در ۶۵۱ کلاس درس در حال تحصیل هستند که از این تعداد ۳۹۶ کلاس ابتدایی، ۱۴۸ کلاس درس متوسطه اول و ۱۰۷ کلاس درس متوسطه دوم است.
اشنویه در جنوب آذربایجان غربی واقع شده است.                           ",https://www.asriran.com/003VLv
835505,۱۴۰۱/۰۱/۲۸,سیاست خارجی,سفیر اوکراین در تهران: چرا ایران برای کمک به ما نفت نمی دهد؟,من در جزیره‌ی قشم بودم و آنجا تانکرهای نفت را دیدم که منتظر مشتری‌اند فکر کردم چه می‌شد که چند تا از این تانکرها را از طریق لهستان و رومانی برای کمک به اوکراین می‌فرستادید.,"سفیر اوکراین در ایران خواستار حمایت ایران از کشورش و ارسال سوخت برای کمک به اوکراین شده است.
به گزارش عصرایران، ""سرگئی بوردیلیاک"" سفیر اوکراین در تهران در مصاحبه ای با روزنامه ""آسیا"" که روز شنبه (27 فرودین 1401) بازتاب یافته، از موضع تهران در قبال جنگ اوکراین انتقاد کرده و خواستار قرار گرفتن ایران در کنار اوکراین و حمایت تهران از ""کی یف"" شده است.
این دیپلمات اوکراینی تحریم نفت و گاز روسیه از سوی اروپا را فرصتی کم نظیر برای جمهوری اسلامی ایران توصیف کرده و گفته است:"" این شرایط صد در صد به نفع جمهوری اسلامی ایران است و می‌‌تواند آمریکا و غرب را به امضای موافقت‌نامه برجام با ایران را نزدیک‌تر کند. اما بیایید فکر کنیم که نفع روسیه برای ایران چیست؟ جمهوری اسلامی ایران اکنون در کنار روسیه ایستاده است اما اگر مثلا فرض کنیم سال آینده مشکلاتی در روابط با روسیه به‌وجود بیاید و اگر مواضع دولت ایران در مورد عدم حمایت از اوکراین ادامه پیدا کند و سال بعد بخواهید موادغذایی‌تان را از اوکراین تأمین کنید، اوکراین خواهد پرسید شما تاکنون کجا بودید؟ یک سال پیش که ما به کمک‌‌های بشردوستانه شما احتیاج داشتیم، شما کجا بودید؟""
مصاحبه سفیر اوکراین با روزنامه آسیا در تهران

او با اشاره به وضعیت روابط اقتصادی بین دو کشور ایران و اوکراین توضیحات بیشتری داد و گفت: پیشتر من در جزیره‌ی قشم بودم و آنجا تانکرهای نفت را دیدم که منتظر مشتری‌اند فکر کردم چه می‌شد که چند تا از این تانکرها را از طریق لهستان و رومانی برای کمک به اوکراین می‌فرستادید. در این صورت مایه غرورتان می‌شد که به یک کشور جنگ‌زده کمک کرده‌اید. تا آنجایی که من می‌دانم شما تا اول فروردین ممنوعیت صادراتی نفت و سوخت و مواد پتروشیمی داشتید. یعنی از فروردین شما می‌توانید این اقلام را صادر کنید. فرصت تجاری دیگری نیز برای ما و شما هست. ما برای تجهیزات کشاورزی‌مان به سوخت نیاز داریم و می‌توانیم با محصولات دیگر تهاتر کنیم. نباید این فرصت را از دست بدهیم.""
بوردیلیاک گفت:"" در مورد مواد خوراکی هم تا آنجایی که من می‌‌دانم نخست وزیر اوکراین گفتند که این کشور برای چند سال محصولات کشاورزی، غلات، روغن، ذرت و دیگر مواد خوراکی ذخیره دارد و حتی می‌‌تواند صادرات داشته باشد، اما باید درنظر داشته باشیم که حدود 80 هزار کیلومتر مربع در اوکراین مین‌گذاری شده است.
و از سوی دیگر مخازن نفتی، سوخت، غلات و محصولات غذایی هدف موشک‌‌های روسیه قرار گرفته‌اند. پس فعلا معلوم نیست که ما بتوانیم چه میزان از زمین‌‌های کشاورزی را زیر کشت ببریم.من تقریباً مطمئن هستم که امسال و سال بعد در کشور کمبود و قحطی محصولات غذایی نخواهیم داشت، اما باید توجه داشت که اوکراین هشتاد درصد مواد غذایی، شامل غلات و گندم کشور لبنان، نود درصد گندم سوریه که به واسطه‌ی ترکیه به این کشور وارد می‌‌شود را تأمین می‌‌کند.""
سرگئی بوردیلیاک در ادامه توضیح داد: همچنین 27 درصد موادغذایی کشور یمن از اوکراین وارد می‌‌شد. اینها آماری است که دبیر کل سازمان ملل متحد، آنتونیو گوترش ارائه کرده است. با توجه به این آمار ما، شرایط کنونی اوکراین خاورمیانه و آفریقا با خطر کمبود موادغذایی روبه رو خواهد شد. حتی ممکن است با ادامه این شرایط، ایران هم با کمبود موادغذایی مواجه شود و در این صورت افزایش قیمت مواد خوراکی در منطقه و در ایران قابل پیش‌بینی است. نصف روغن مصرفی مردم ایران از اوکراین تأمین می‌‌شود، یعنی از هر دو لیتری که روغن می‌‌خرید یک لیتر آن را اوکراین تأمین می‌‌کند. ما همواره اینها را به دولت شما اعلام می‌‌کنیم.""
 
                            ",https://www.asriran.com/003VLt
835503,۱۴۰۱/۰۱/۲۸,اقتصادی,واکنش تند نماینده مجلس به افزایش قیمت خودرو و حذف قرعه‌کشی (فیلم),لطف‌اله سیاهکلی، عضو کمیسیون صنایع و معادن مجلس گفت: اینکه ایران خودرو و سایپا گفته‌اند باید ۱۰۰ تا ۲۰۰ میلیون تومان قیمت خودرو بالا برود تا قرعه‌کشی‌ها را حذف کنیم، نشان می‌دهد با یک مشت آدم نادان طرفیم. با متخصص طرف نیستیم. آن‌ها نمی‌دانند که عرضه و تقاضا تعیین‌کننده است.,کد ویدیو  دانلود    فیلم اصلی                                     ,https://www.asriran.com/003VLr
835506,۱۴۰۱/۰۱/۲۸,سیاسی,قالیباف: هر کس که برای قطع ید اسرائیل اقدامی نکند، به محاربه با خدا برخاسته؛ هر چند که روزه بگیرد و نماز بگذارد,بدون شک دولت هایی که در برابر قتل فلسطینیان سکوت کرده اند، در نظر مسلمانان همدست جنایتکاران هستند.,"ایسنا: رئیس مجلس شورای اسلامی گفت: نمایندگان مجلس رهنمودهای رهبر معظم انقلاب را باید به طور ویژه نصب العین قرار دهند، چرا که در بسیاری از مناطق کشور نمایندگان در نظر مردم نزدیکترین نمونه از مسئولان کشوری هستند.
محمدباقر قالیباف در نطق پیش از دستور خود در جلسه علنی امروز (یکشنبه) مجلس شورای اسلامی ضمن تبریک فرا رسیدن سالروز ولادت کریم اهل بیت، امام حسن مجتبی (ع) به تمامی مردم ایران و عموم محبان و شیعیان آن حضرت در سراسر جهان، بیان کرد: رهنمودهای معظم انقلاب در دیدار با کارگزاران نظام مجموعه ای از تذکرهای اخلاقی عمیق و توصیه های کاری دقیقی بود که راه عبور از مسیر پر پیچ و خم کارآمدی نظام را نشان می دهد.
وی افزود: در نظر داشتن رضای الهی در کارها، پرهیز از رفتارهای نمایشی، دوری از غرور و انفعال و مغتنم شمردن فرصت مسئولیت تکلیفی برای عموم مسئولان کشور محسوب می شود، اما نمایندگان مجلس این رهنمودها را باید به طور ویژه نصب العین قرار دهند، چرا که در بسیاری از مناطق کشور نمایندگان در نظر مردم نزدیکترین نمونه از مسئولان کشوری هستند و کار درست و غلط یک نماینده نقش موثری در اعتماد مردم به کلیت نظام خواهد داشت.
رئیس مجلس شورای اسلامی در ادامه خاطرنشان کرد: علاوه بر این رهبر معظم انقلاب توصیه کاری مهمی نیز در این دیدار بیان کردند که بخش هایی که مربوط به مجلس است حتما مورد توجه همه نمایندگان قرار خواهد گرفت. اما در این بین با توجه به اهمیت زیاد برنامه هفتم توسعه ضروری است توضیح داده شود که مجلس یازدهم معتقد است با تعیین پیشران های اصلی اقتقصادی، فرهنگی و اجتماعی باید مدل برنامه نویسی برنامه هفتم متحول شود تا به جای کلی گویی و تصویب مجموعه ای از احکام آرمانی غیر قابل دستیابی، برنامه عملیاتی را تصویب کنیم که همه ظرفیت های کشور را بر اولویت های مشخص هماهنگ و هم افزا کند و در همین راستا از سال گذشته بحث های کارشناسی در کمیسیون های مجلس و مرکز پژوهش ها صورت گرفته است و مجلس آماده است هماهنگ و هم افزا با دولت در اسرع وقت این برنامه را به تصویب برساند.
قالیباف در ادامه بیان کرد: ان شاءالله با عمل به توصیه های اخلاقی شخصی و اجتماعی رهبر معظم انقلاب و توصیه های کاری ایشان بتوانیم بیش از پیش در ایفای وظیفه مسئولیت خود در پیشگاه مردم سربلند باشیم.
وی با اشاره به وضعیت گرانی ها که باید مورد توجه مسئولان اجرایی قرار گیرد، تاکید کرد: گرانی اقلام اصلی معیشت و رفاه مردم نکته مهمی است و درست است که ریشه گرانی ها در تورم ناشی از عملکرد دولت های پیشین است، اما این مساله وظیفه دستگاه های مربوطه را در کنترل قیمت ها نفی نمی کند و امیدوارم تلاش های شبانه روزی آنها در مهار زدن بر افسار گرانی ها هر چه سریع تر به نتیجه برسد و نگرانی های مردم در تامین معیشت برطرف شود.
رئیس مجلس خاطرنشان کرد: لازم به ذکر است کشتار هدفمند مردم مظلوم فلسطین به دست جنایتکاران صهیوینست و هتک حرمت مسجد الاقصی را به شدت محکوم می کنیم و این قبیل اقدامات بیانگر ترس روزافزون رژیم اشغالگر صهیونیستی از مقاومت شجاعانه مردم فلسطین است.
قالیباف بیان کرد: به اشغالگران هشدار می دهیم که آتش خشم تاریخی مسلمانان از هر زمانی شعله ورتر شده است و مجازاتی سخت و درهم کوبنده در انتظار آنها است. خون شهید راه حق را آشکار، مجاهدان فی سبیل الله را مصمم و صف منافقان را از مومنان جدا می کند.
وی با بیان اینکه فلسطین بیدارتر از همیشه است، گفت: ناقوس مرگ اشغالگران و متجاوزان به صدا درآمده است. جوانان مسلمان به خصوص جوانان مجاهد فلسطنی به لطف خداوند انتقام برادران و خواهران خود را از صهیونیست های آدم کش و غاصب خواهند گرفت و جمهوری اسلامی ایران تا دستیبابی به هدف نهایی و با تمام قوا پشتیبان انتفاضه نوین مردم عزتمند و شجاع فلسطین خواهد بود و جبهه متحد و مقتدر مقاومت در سراسر جهان نقشه های دشمن صهیونیست را نقش بر آب خواهند کرد.
رئیس مجلس شورای اسلامی خطاب به دولت های کشورهای مسلمان اظهار کرد: دولت های کشورهای مسلمان در ماه رمضان باید همصدا با ملت های بیدار و غیور خود جنایت های رژیم اشغالگر و رو به زوال صهیونیستی را محکوم کنند. بدون شک دولت هایی که در برابر قتل فلسطینیان سکوت کرده اند، در نظر مسلمانان همدست جنایتکاران هستند.
قالیباف افزود: هر کسی که امروز در عمل پشتیبان مردم فلسطین نباشد و برای قطع ید جنایتکاران صهیونیست اقدامی نکند، به محاربه با خدا برخاسته است، هر چند که روزه بگیرد و نماز بگذارد همانا جز این نیست که خداوند از دوستی ورزیدن با کسانی که با شما در دین جنگیده اند و از سرزمین خود بیرونتان رانده اند یا در بیرون راندنتان همدستی کرده اند، شما را باز دارد و هر که با آنها دوستی ورزد از ستمکاران خواهد بود.                           ",https://www.asriran.com/003VLu
835491,۱۴۰۱/۰۱/۲۸,سیاست خارجی,سفیر اوکراین در تهران: مردم عادی ایران از اوکراین حمایت می کنند/ وقتی ماشین ما را با پرچم اوکراین می‌بینند فریاد می‌‌زنند «اوکراین پیروز می‌‌شه!»,رئیس جمهور و وزیر خارجه ایران به نامه های سفارت جواب ندادند.,"سفیر اوکراین در تهران گفت: «من دو نامه شخصی به رئیس جمهوری ایران آقای دکتر رئیسی و وزیر امور خارجه نوشته‌ام، اما هیچ جوابی از ایشان دریافت نکرده‌ام. بعد از وقوع جنگ در اوکراین که 40 روز پیش شروع شده همه‌ی کشورهای آسیای میانه و خاور میانه کمک‌‌های بشردوستانه زیادی فرستاده‌اند، اما از جمهوری اسلامی ایران حتی یک ریال نگرفتیم.»
به گزارش عصرایران؛ سرگئی بوردیلیاک، سفیر اوکراین در تهران در گفتگو با ایرج جمشیدی، سردبیر روزنامه آسیا ضمن بیان این مطلب افزود: «تا آنجایی که من می‌دانم شما تا اول فروردین ممنوعیت صادراتی نفت و سوخت و مواد پتروشیمی داشتید. یعنی از فروردین شما می‌توانید این اقلام را صادر کنید. فرصت تجاری دیگری نیز برای ما و شما هست. ما برای تجهیزات کشاورزی‌مان به سوخت نیاز داریم و می‌توانیم با محصولات دیگر تهاتر کنیم. نباید این فرصت را از دست بدهیم.»
در ادامه مهمترین محورهای گفتگوی سفیر اوکراین در تهران:
- همه تحلیل‌گران نظامی مطمئن هستند که روسیه در شمال اوکراین، شکست سنگینی خورده است. موج اول حمله روسیه به اوکراین تلفات جانی بسیاری برای آن‌‌ها به همراه داشت. بیش از 18 هزار و پانصد نفر از نظامیان روسیه کشته شدند و بیش از 600 تانک روسی منهدم شدند. 650 تانکی که ما منهدم کردیم از تعداد تانک‌‌های ارتش آلمان و فرانسه بیشتر است.
 - پوتین و روس‌ها سه اشتباه بزرگ کردند؛ نخست‌ آنکه که توانایی ارتش اوکراین را کم ارزیابی کردند. دومین اشتباه آن‌‌ها، دست کم گرفتن اتحاد مردم اوکراین از همه مناطق و جناح‌‌های مختلف بود. مردم اوکراین انتقاداتی به سیاستمداران و ریاست جمهوری داشتند، اما در زمان جنگ، ما به ریاست جمهوری اعتماد کردیم و اکنون می‌‌بینیم که رئیس جمهور سرجایش ماند و تصمیمات درست و به موقعی گرفت و سومین اشتباه روس‌‌ها دست کم گرفتن اتحاد کشورهای غربی بود. آن‌‌ها فکر نمی‌کردند غرب و اروپا چنین تحریم‌‌های سنگینی علیه روسیه اعمال کند که روس‌‌ها را اینگونه به سختی بیاندازد.
- اخیرا آلمان اعلام کرد که تا آخر سال جاری، آماده است به‌صورت کامل این کار را انجام دهد و واردات نفت و گاز از روسیه را قطع خواهد کند. و این موضوع در مورد ذغال سنگ نیز صادق است. این شرایط صد در صد به نفع جمهوری اسلامی ایران است و می‌‌تواند آمریکا و غرب را به امضای موافقت‌نامه برجام با ایران را نزدیک‌تر کند.
- بیایید فکر کنیم که نفع روسیه برای ایران چیست؟ جمهوری اسلامی ایران اکنون در کنار روسیه ایستاده است اما اگر مثلاً فرض کنیم سال آینده مشکلاتی در روابط با روسیه به‌وجود بیاید و اگر مواضع دولت ایران در مورد عدم حمایت از اوکراین ادامه پیدا کند و سال بعد بخواهید موادغذایی‌تان را از اوکراین تأمین کنید، اوکراین خواهد پرسید شما تاکنون کجا بودید؟ یک سال پیش که ما به کمک‌‌های بشردوستانه شما احتیاج داشتیم، شما کجا بودید؟
-مدتی پیش من در جزیره‌ی قشم بودم و آنجا تانکرهای نفت را دیدم که منتظر مشتری‌اند فکر کردم چه می‌شد که چند تا از این تانکرها را از طریق لهستان و رومانی برای کمک به اوکراین می‌فرستادید. در این صورت مایه غرورتان می‌شد که به یک کشور جنگ‌زده کمک کرده‌اید؟
روسیه و کشورهای اروپایی قراردادهایی برای ترانزیت گاز صادراتی که از اوکراین می‌گذرد، به امضاء رساندند و ما حق نداریم این لوله‌ها را قطع کنیم. اگر ما این لوله‌‌ها را قطع می‌کردیم مثل این بود که در خاور میانه تنگه هرمز و تنگه عمان را می‌بستیم.-درباره روابط میان جمهوری اسلامی ایران و اوکراین نخست اینکه حدودا 90 تا 95 درصد تبادلات تجاری بین کشورهای ما صادرات غلات و موادغذایی از اوکراین به ایران است.- از زمانی که به ایران آمدم سخت تلاش کردم که همکاری‌‌ها بین ایران و اوکراین در زمینه هواپیماسازی فعال شود. شما می‌دانید که کشور اوکراین تنها کشوری است که با ایرانی‌‌ها در زمینه هواپیماسازی مشارکت و همکاری کرده است. در نزدیکی شهر اصفهان یک کارخانه تأسیس شد و در آن نوزده فروند هواپیما به کمک اوکراین ساخته شد. این تنها و بزرگ‌ترین کارخانه هواپیماسازی است که با کمک اوکراین در ایران ایجاد شده و غیر از اوکراین هیچ کشوری در این زمینه به ایران کمک نکرده است و بعید می‌‌دانم در زمینه هواپیماسازی به شما کمک کنند.- در سال 2011 فاجعه‌ای رخ داد و هواپیمای ساخت اوکراین در ایران سقوط کرد و این حادثه منجر به توقف همکاری ما شد. بعد از دو سال فعالیت من به‌عنوان سفیر اوکراین در ایران، ما توانستیم مجدداً با ایران به توافق برسیم که محدودیت‌‌های به‌وجود آمده در استفاده از هواپیماهای آنتونوف از بین برود.- جهت اطلاع شما باید بگویم که چرا هواپیمای محصول مشترک ایران و اوکراین سقوط کرد. تجهیزات سوخت‌رسانی این هواپیما، ساخت کشور روسیه بود و بروز مشکلی در همین سامانه سوخت‌رسانی، منجر به سقوط هواپیما شد. اما چرا این مشکل در سیستم سوخت‌رسانی پیش آمده؟ چون روس‌‌ها می‌خواستند بجای آنتونوف اوکراین شرکت سوخای جایگزین شرکت هواپیماسازی آنتونوف بشود. آنها عمداً این مشکل را ایجاد کردند.- اوکراین حمایت مردم اکثر کشورها از جمله ایرانیان را داراست. به نظر می‌رسد افکار عمومی همواره حامی اوکراین است. در ایران از مردم عادی این حمایت از اوکراین را می‌‌بینیم. مثلاً وقتی در خیابان با ماشین ما که پرچم اوکراین بر آن نصب شده است مواجه می‌‌شوند فریاد می‌‌زنند و با دست خود اشاره می‌کنند که «اوکراین پیروز می‌‌شه!» و بوق می‌‌زنند و حمایت خود را ابراز می‌‌کنند، اما تا بحال ما هیچ حمایتی از طرف دولت جمهوری اسلامی نگرفتیم و واکنش شان را ندیدیم.- من دو نامه شخصی به رئیس جمهوری ایران آقای دکتر رئیسی و وزیر امور خارجه نوشته‌ام، اما هیچ جوابی از ایشان دریافت نکرده‌ام. بعد از وقوع جنگ در اوکراین که 40 روز پیش شروع شده همه‌ی کشورهای آسیای میانه و خاور میانه کمک‌‌های بشردوستانه زیادی فرستاده‌اند، اما از جمهوری اسلامی ایران حتی یک ریال نگرفتیم.-در این فرصت می‌‌خواهم خطاب به دولت جمهوری اسلامی ایران بگویم که ما با شما دوست هستیم و کشورهای ما با هم دوستند، ما نیاز به کمک داریم و آنچه ما درباره آن صحبت می‌‌کنیم کمک‌‌های بشردوستانه مثل ارسال دارو و محصولات پزشکی است که این کمک‌‌ها به منظور حمایت و افزایش توان نظامی اوکراین نیست.  اوکراین در زمان وقوع حوادث و بلایای طبیعی در ایران مانند وقوع زلزله همیشه کمک‌‌های انسان‌دوستانه خود را به این کشور ارسال کرده است.- وزیر اوکراین گفتند که این کشور برای چند سال محصولات کشاورزی، غلات، روغن، ذرت و دیگر مواد خوراکی ذخیره دارد و حتی می‌‌تواند صادرات داشته باشد، اما باید درنظر داشته باشیم که حدود هشتاد هزار کیلومتر مربع در اوکراین مین‌گذاری شده است. و از سوی دیگر مخازن نفتی، سوخت، غلات و محصولات غذایی هدف موشک‌‌های روسیه قرار گرفته‌اند. پس فعلا معلوم نیست که ما بتوانیم چه میزان از زمین‌‌های کشاورزی را زیر کشت ببریم.- اوکراین 80 درصد مواد غذایی، شامل غلات و گندم کشور لبنان، 90 درصد گندم سوریه که به واسطه‌ی ترکیه به این کشور وارد می‌‌شود را تأمین می‌‌کند. همچنین 27 درصد موادغذایی کشور یمن از اوکراین وارد می‌‌شد. اینها اماری است که دبیر کل سازمان ملل متحد، آنتونیو گوترش ارائه کرده است. با توجه به این آمار ما، شرایط کنونی اوکراین خاورمیانه و آفریقا با خطر کمبود موادغذایی روبه رو خواهد شد. - نصف روغن مصرفی مردم ایران از اوکراین تأمین می‌‌شود، یعنی از هر دو لیتری که روغن می‌‌خرید یک لیتر آن را اوکراین تأمین می‌‌کند. ما همواره اینها را به دولت شما اعلام می‌‌کنیم. حتی ممکن است با ادامه این شرایط، ایران هم با کمبود موادغذایی مواجه شود و در این صورت افزایش قیمت مواد خوراکی در منطقه و در ایران قابل پیش‌بینی است.                           ",https://www.asriran.com/003VLf
835501,۱۴۰۱/۰۱/۲۸,اقتصادی,روزنامه دولت: ایران دارای یک «ناوگان ارواح» است/ ۱۸۲ کشتی خارجی نفت ایران را حمل می‌کنند,البته آمار‌های متفاوتی از تعداد نفتکش‌های فعال در «ناوگان ارواح» وجود دارد. به طوری که سمیر مدنی، یکی از بنیانگذاران تانکر ترکرز تخمین می‌زند که ناوگان جهانی ابر نفتکش‌های ارواح در مجموع ۱۰۷ کشتی به استثنای کشتی‌های با پرچم ایران باشند.,"روزنامه دولتی ایران نوشت: افزایش قابل توجه صادرات نفت ایران و دو برابر شدن حمل نفت و فرآورده‌های نفتی کشور، موضوعی است که این روز‌ها نه تنها مسئولان کشور بلکه فعالان بازار نفت و رسانه‌های بین‌المللی به آن اشاره می‌کنند. در این رابطه واشنگتن فری بیکن، نشریه امریکایی در روز‌های اخیر با تیتر «ناوگان کشتی‌های ارواح» ایران، به خنثی‌سازی تحریم‌های امریکا در چند ماه اخیر واکنش نشان داد.
نفت ایران در بازار خاکستری به مقاصد صادراتی می‌رود و غیر قابل شناسایی بودن این کشتی‌ها باعث شده تا فعالان بازار نفت و شرکت‌های ردیاب نفتکش‌ها از اصطلاح «ناوگان کشتی‌های ارواح» برای حمل نفت ایران استفاده کنند. رسانه‌های خارجی از جمله رویترز، بلومبرگ، فایننشال تایمز و وال استریت ژورنال نیز با اشاره به اینکه بخشی از صادرات نفت ایران امکان شناسایی ندارد، از عبور صادرات نفت ایران به ارقامی فراتر از یک میلیون بشکه در روز گزارش می‌دهند و اعلام می‌کنند که «کشتی‌های ارواح» ایران تحریم‌های امریکا را دور می‌زند.
در رابطه با این افزایش صادرات نفت ایران، «فریدون برکشلی» رئیس دفتر مطالعات انرژی وین با اشاره به آمار اعلامی منابع ثانویه به «ایران» می‌گوید: «منابع ثانویه الان صادرات نفت خام و میعانات گازی ایران را بیش از ۱، ۲ میلیون بشکه در روز گزارش می‌کنند.»
این میزان صادرات نفت تخمینی از سوی منابع ثانویه که از طریق رصد نفتکش‌ها به دست می‌آید، به سبب تحریم‌ها و تردد همین «ناوگان ارواح» دقیق نیست. اما آنچه اکنون فعالان بازار نفت بر آن تأکید دارند، شکست تحریم نفتی امریکاست که زمانی قرار بود میزان صادرات نفت ایران را به صفر برساند.
تحریم‌ها نه تنها کاهش نیافت، بلکه سختگیرانه‌تر هم شد
شرکت ملی نفتکش ایران با اشاره به اینکه برخی منابع از افزایش صادرات نفت کشور در قالب «ناوگان ارواح» خبر می‌دهند، می‌نویسد: این اصطلاح پیش از این از سوی نشریات دیگری، چون وال استریت ژورنال و رویترز نیز به کار رفته است و واکنشی به اقدام‌های نفتکش‌های ایرانی برای دور زدن تحریم‌ها و حمل بار به اقصی نقاط جهان است بدون اینکه شناسایی شوند.
هرچند آمار‌های اعلامی رسانه‌ها و مراکز خارجی از میزان نفت و فرآورده‎‌های نفتی صادراتی کشور دقیق نیست، اما آن‌ها در شرایطی به افزایش صادرات نفت ایران با وجود تحریم‌ها اشاره می‎کنند که طبق اعلام و تصریح رئیس‌جمهور کشورمان صادرات نفت کشور ۴۰ درصد افزایش یافته است. به تصریح مقام‌های ارشد سیاسی و اقتصادی کشور، ناوگان شرکت ملی نفتکش ایران به‌عنوان خط مقدم مبارزه علیه تحریم‌ها، نقش مهمی در افزایش صادرات نفت و فرآورده‌های نفتی کشورمان ایفا کرده است. این نقش مهم تا جایی پیش رفت که به‌تازگی در نشست هیأت دولت از نقش مهم شرکت ملی نفتکش در افزایش صادرات نفت تقدیر به عمل آمد.
محسن خجسته‌مهر، مدیرعامل شرکت ملی نفت ایران در این خصوص از نقش بسزای شرکت ملی نفتکش در افزایش صادرات نفت و میعانات گازی خبر داده و این موفقیت را در زمانی دانست که تحریم‌ها نه تنها کاهش نیافته بلکه سختگیرانه‌تر هم شده است.
جواد اوجی، وزیر نفت نیز در این رابطه افزایش صادرات نفت را در شرایطی مهم دانست که دشمن همواره به‌دنبال ایجاد خرابکاری در کشتی‌های شرکت ملی نفتکش ایران بوده است و ایران به جا‌هایی نفت صادر کرده که امریکا فکرش را هم نمی‌تواند بکند.
افزایش دو برابری میزان حمل نفت و فرآورده‌های نفتی
با روی کار آمدن دولت سیزدهم و در راستای سیاست‎های کشور، شرکت ملی نفتکش ایران اقدامات مهمی را برای تأمین کشتی‎های مورد نیاز صنعت نفت انجام داد؛ هم صادرات را رونق بخشید و هم سوخت‌رسانی به پالایشگاه‌ها را انجام داد.
در این ارتباط عبدالملکی وزیر تعاون، کار و رفاه اجتماعی در بازدید از کشتی‎های ناوگان شرکت ملی نفتکش ایران ضمن اعلام افزایش دو برابری میزان حمل نفت و فرآورده‌های نفتی تصریح کرد که صنعت نفت جمهوری اسلامی ایران با وجود شرکت ملی نفتکش دیگر هیچ مشکلی برای حمل نفت‌خام و فرآورده‌های نفتی صادراتی، همچنین ارسال نفت خام به پالایشگاه‌ها ندارد.
صادرات ۹۰۰ هزار بشکه نفت در روز به چین
گزارش‌های بین‌المللی نشان می‌دهد که «ناوگان ارواح» ایران در ماه مارس ۹۰۰ هزار بشکه نفت در روز فقط به مقصد چین حمل کرده‌اند. آمار‌های تأیید نشده نشان می‌دهد که ایران از سال ۲۰۲۱ بیش از ۳۳۷ میلیون بشکه نفت خام به ارزش تقریبی ۲۲ میلیارد دلار به چین ارسال کرده است؛ بدون آنکه کوچک‌ترین تخفیفی در تحریم‌ها اعمال شود.
برخی منابع ثانویه نیز عنوان می‌کنند که صادرات روزانه نفت ایران بر خلاف تحریم‌های ایالات متحده از ۸۲۵ هزار بشکه در روز در مارس ۲۰۲۰ به ۱، ۳۴ میلیون بشکه در روز در مارس ۲۰۲۲ افزایش یافته است و در این میان، چین یکی از خریداران اصلی است.
۱۸۲ کشتی خارجی نفت ایران را حمل می‌کنند
گفته می‌شود که ایران دارای یک «ناوگان ارواح» متشکل از ۱۸۲ کشتی خارجی - متمایز، اما مکمل ناوگان شرکت ملی نفتکش ایران - است که اجازه ردیابی و بررسی دقیق نمی‌دهند و تحریم‌های ایالات متحده را نادیده می‌گیرند و حمل میلیون‌ها بشکه نفت را بدون توجه به فشار‌های امریکا دنبال می‌کنند. این کشتی‌ها علاوه بر ۷۵ نفتکشی که در مالکیت شرکت ملی نفتکش است، حمل و صادرات نفت ایران را در بازار خاکستری و غیررسمی انجام می‌دهند.
البته آمار‌های متفاوتی از تعداد نفتکش‌های فعال در «ناوگان ارواح» وجود دارد. به طوری که سمیر مدنی، یکی از بنیانگذاران تانکر ترکرز تخمین می‌زند که ناوگان جهانی ابر نفتکش‌های ارواح در مجموع ۱۰۷ کشتی به استثنای کشتی‌های با پرچم ایران باشند.
افزایش ۳ برابری «ناوگان کشتی‌های ارواح»
سه شرکت بزرگ نفتکش جهان می‌گویند که تعداد کشتی‌های حامل نفت تحریم شده ایران و ونزوئلا از سال ۲۰۱۹ سه برابر شده است.
به گزارش فایننشال تایمز، مدیران اجرایی یوروناو بلژیک، هلدینگ DHT مستقر در برمودا و فرانت لاین می‌گویند که حدود ۷۰ ابر نفتکش از ناوگان جهانی، تجارت نزدیک به ۴۰۰ میلیون بشکه نفت را در سال تسهیل می‌کنند. آن‌ها گفته‌اند که این افزایش همکاری‌ها از سال ۲۰۱۹، با وجود تحریم‌های تجاری ایالات متحده روی داده است.
به گزارش یوروناو، تجارت جهانی نفت از طریق دریا حدود ۴۵ میلیون بشکه نفت در روز است.
به گفته این سه شرکت نفتکش، تجارت نفت تحریم شده توسط ۱۱ درصد از ناوگان جهانی انجام می‌شود. اما تخمین اندازه ناوگان به اصطلاح تاریک (غیرشفاف) و حجم صادرات نفت تحریم شده بسیار دشوار است؛ زیرا نفت خام ایران و ونزوئلا به چندین کشتی منتقل می‌شود و قبل از رسیدن به مقصد ترکیب می‌شود.
فردریک کنی، مدیر امور حقوقی و خارجی سازمان بین‌المللی دریانوردی IMO می‌گوید که این سازمان هیچ بازوی عملیاتی یا اختیاری برای اجرای تحریم‌های ایالات متحده ندارد.
فایننشال تایمز می‌نویسد: «مدیران صنعت کشتیرانی می‌گویند تحریم‌های امریکا علیه ایران بی‌اثر بوده و در واقع باعث افزایش تورم برای مصرف‌کنندگان غربی شده است، زیرا افزودن نفت غیرتحریمی ایران به بازار جهانی به کاهش قیمت‌های نفت خام کمک می‌کند. ایالات متحده نمی‌پذیرد که این تحریم‌ها نتیجه معکوس دارند.»                           ",https://www.asriran.com/003VLp
835497,۱۴۰۱/۰۱/۲۸,اجتماعی ,همه‌چیز را به گردن فرهنگیان نیندازید!,بیزارم از رفتار همکار قیچی به دست اما نهاد آموزش و پرورش متلاشی نشده زیرا نقد را می‌پذیرد و به کار می‌بندد. مدرسه با همۀ کاستی‌ها دیگر آن سرزمین عجایب ذهن خاطره‌گویان دهه شصتی نیست...,"علیرضا جلیلیان*
   اگر سیستم ما نمی‌تواند عادلانه رفتار کند، اگر این سیستم نمی‌تواند اشتباهاتش را تصحیح کند و بپذیرد که ممکن است اشتباه کند و به مردم امکان بدهد که اشتباهاتش را گوشزد کنند، پس این سیستم متلاشی شده است. (وکیل فرجام‌خواه، مایکل چارلتون، وکیل مدافع روی کراینر)    با این پرسش آغاز می‌کنم‌: نهاد آموزش و پرورش ایران متلاشی شده است؟ پاسخ هرچه باشد، گمان نمی‌کنم  از جامعۀ فرهنگیان کسی با رفتار ناخوشایند معاون قیچی به دست همدلی داشته باشد. با این‌همه ـ به گواهی تاریخ ـ برخی رفتارهای ناخوشایند ممکن است با همۀ تلاشی که برای زدودن‌شان می‌شود همچنان روی بدهند و آبرویی نگذارند و چنان‌که سعدی گفته است:
  چو از قومی یکی بی‌دانشی کرد   نه کِه را منزلت مانَد، نه مِه را   پنهان نمی‌توان کرد در مدرسه‌ها، رفتارهایی از این دست همچنان اتفاق می‌افتد. اما سخن بر سر این است که آیا باید همۀ فرهنگیان را در آتش گنه‌کاریِ افرادی چند سوزاند و از آنها تصویری یک‌سره قرون وسطایی روی پرده انداخت؟
پاسخ بدهید: با همۀ سازوکاری که نیروی انتظامی برای برقراری نظم و قانون در ورزشگاه‌ها دارد، اگر همچنان از گوشه و کنار زمین سنگ و ترقه‌ای پرتاب می‌شود، آیا باید نیروی انتظامی را بی‌کفایت خواند و همه‌ی تماشاگران را اوباش؟
  گمان نمی‌کنم چنین ارزیابی شتاب‌زده‌ای خردمندانه باشد. از سوی دیگر، بالارفتن سطح انتظارات جامعه از کیفیت کار معلمان‌اش، بی‌توجه به امکاناتی که در اختیارشان گذاشته، چگونه می‌تواند عادلانه باشد؟
   آیا امکانات مدارس اروپا که هیچ ، همین کشورهای همسایه را در اختیارشان گذاشته‌اند که خروجیِ آن‌چنانی می‌خواهند؟
   آیا برای ادامۀ تحصیل‌شان هزار و یک چوب لای چرخ‌شان نگذاشته‌اند؟ آیا هیچ گوش شنوایی برای مطالبات‌شان یافته‌اند؟ آیا گوشه‌ای از مزایای دیگر مشاغل را برای فرهنگیان نیز در نظر داشته‌اند؟
   آیا حدود اختیارات قانونی معاونان را برای برقراری نظم در مدرسه به درستی روشن کرده‌اند؟ آیا نوسازی مدارس را آن‌قدر جدی گرفته‌اند که معلمی ناچار نشود بخاری نفتی را به آغوش بکشد و بسوزد، مبادا آتش به دامن دخترکان بیفتد؟ من در مدرسه‌ای درس می‌دهم که لای در را باز می‌گذارم تا نور آفتاب جور بی چراغیِ کلاس را بکشد.
باز به قول سعدی:   در میان هفت دریا، تخته بندم کرده است باز می‌گوید که چابک باش و دامن تر مکن!
  دوست و همکار عزیزم دکتر رضا شاه‌ملکی که یادداشت‌های تاریخی او را در همین سایت وزین می‌خوانیم ، تعریف می‌کرد  از میان همکارانی که در طی سال‌های متمادی تدریس داشته و در انتطار رتبه‌بندی فرهنگیان بوده‌اند، تنی چند اکنون در قید حیات نیستند و از رنج زندگی و چشم انتظاری برای رتبه‌بندی و قانون مدیریت خدمات کشوری و همسان سازی و ... رسته‌اند! اما رتبه بندی فرهنگیان همچنان اجرا نشده که نشده.
  بیزارم و شرمسار از رفتار همکار قیچی به دست که شاید می‌توانست آرایش‌گری به روز باشد و نه معلمی به جای مانده از دهه‌ی شصت. اما نهاد آموزش و پرورش متلاشی نشده است، زیرا نقد را می‌پذیرد و به کار می‌بندد. که اگر چنین نبود معلمانش همچنان با ترکه‌‌ی انار روانه‌ی کلاس می‌شدند. مدرسه با همۀ کاستی‌هایش، دیگر آن سرزمین عجایبی نیست که همچنان در ذهن خاطره‌گویان دهه شصتی است.
 
   از این خاطره‌گویان ، دوستی نوشته‌است :«اگر اینترنت و فضای مجازی نبود، رفتار این معلم بازتابی در جامعه پیدا نمی‌کرد و همچنان معلمان و ناظمان بسیاری به خود اجازه می‌دادند که مرتکب چنین کاری و البته اعمالی صدبرابر بدتر از این شوند.» سخن درستی است. فضای مجازی باز است و بازدارنده. و چه خوب که آبرویی برای خطاکار نمی‌گذارد. اما در فضای واقعی نیز بسیارند معلمان فرهیخته‌ای که دست شاگردانشان را به سرشاخه‌ی هوش می‌رسانند و در فضای مجازی دیده نمی‌شوند. مگر آنکه به خطا «آنلاین» را «آیلاند» بگویند تا همین فضای مجازی آنها را به مسلخ تمسخر بکشاند. همه‌چیز را به گردن فرهنگیان نندازید و کمی از کوزه‌هایتان را بگذارید برای سرهای دیگر.
*دبیر مطالعات اجتماعیکارشناس ارشد جامعه شناسی
 
* عصر ایران: ضمن سپاس از نوشتۀ فاضلانۀ جناب جلیلیان یادآور می‌شود جستاری که در اشاره یا نقد به آن نوشته اند (از چوب معلم گُله تا برخورد آموزش و پرورش با معلم خاطی) نیز در استقبال از رویکرد آموزش و پرورش نوشته شده است و خاطرات آن ناظر به بیش از 30 سال قبل که نشان می‌دهد رویه ها و انتظارات اکنون متفاوت شده است.                           ",https://www.asriran.com/003VLl
835500,۱۴۰۱/۰۱/۲۸,بین الملل,جدیدترین آمار جهانی کرونا,در اروپا نیز طی هفته‌های اخیر و به دنبال جولان زیرسویه‌های امیکرون، آمار ابتلا به این بیماری رکوردهای تازه‌ای را به جا گذاشته و سه کشور فرانسه،‌ آلمان و انگلیس را به صدر جدول مبتلایان در اروپا کشانده است.,"شمار مبتلایان به کووید-۱۹ در جهان تاکنون به ۵۰۴ میلیون و ۳۹۴ هزار و ۵۱۰ نفر رسیده، مرگ شش میلیون و ۲۲۱ هزار و ۹۸۹ نفر بر اثر این بیماری تأیید شده و ۴۵۵ میلیون و ۱۸۸ هزار و ۱۸۱ نفر از مبتلایان نیز بهبود یافته‌اند.
به گزارش ایسنا، بر اساس آمارهای رسمیِ همه‌گیری کرونا، آمریکا با بیش از ۸۲.۳ میلیون مبتلا و بیش از یک میلیون قربانی همچنان در صدر فهرست کشورهای درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.
همچنین آمار مبتلایان به کووید-۱۹ در برزیل هم از ۳۰.۲ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است.
برزیل در عین حال با بیش از ۶۶۱ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود و پس از آن هند با بیش از ۵۲۱ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.
جولان زیرسویه‌های امیکرون در اروپا
در اروپا نیز طی هفته‌های اخیر و به دنبال جولان زیرسویه‌های امیکرون، آمار ابتلا به این بیماری رکوردهای تازه‌ای را به جا گذاشته و سه کشور فرانسه،‌ آلمان و انگلیس را به صدر جدول مبتلایان در اروپا کشانده است.
در این میان فرانسه با ثبت بیش از ۲۷.۶ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است. همچنین کرونای XE که سویه جدید و ترکیبی از دو زیرسویه امیکرون است برای اولین‌ بار در ماه ژانویه در انگلیس مشاهده شد و تاکنون بیشترین نرخ ابتلا را در این کشور داشته است.
در اروپا همچنین روسیه با گذشتن از آمار ۳۷۳ هزار قربانی، هم اکنون بالاترین رقم مرگ و میر کرونایی را در بین کشورهای این منطقه دارد و در جهان نیز چهارمین کشور با بالاترین نرخ فوتی‌های این بیماری است.
جدول جهانی پاندمی کرونا

بنابر جدول به‌روز شده در پایگاه اطلاع‌رسانی ""ورلداُمتر""، شمار مبتلایان و قربانیان این بیماری در ۱۰ کشوری که طبق گزارش‌های رسمی بالاترین آمارها را تاکنون داشته‌اند تا صبح امروز (یکشنبه) به ترتیب به شرح زیر است:
همچنین ایران با مجموع هفت میلیون و ۲۰۵ هزار و ۶۴ مورد ابتلا و ۱۴۰ هزار و ۸۰۰ مورد فوت ناشی از بیماری کووید-۱۹ در حال حاضر در رتبه شانزدهم در بین کشورهای دارای بیشترین آمار مبتلایان به کرونا قرار دارد.
بر اساس آمار فوق پس از ایالات متحده، هند و برزیل تاکنون در فرانسه، آلمان، انگلیس، روسیه، کره جنوبی، ایتالیا، ترکیه، اسپانیا، ویتنام، آرژانتین، هلند، ژاپن، ایران، کلمبیا، اندونزی، لهستان، مکزیک، استرالیا، اوکراین، مالزی، اتریش، تایلند، رژیم صهیونیستی، بلژیک، جمهوری چک، آفریقای جنوبی، پرتغال، فیلیپین، کانادا، پرو، سوئیس، شیلی و یونان نیز بیش از سه میلیون مبتلا ثبت شده‌ است.
روند افزایش آمار ابتلا به بیماری کووید-۱۹ که تاکنون در ۲۲۶ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.                           ",https://www.asriran.com/003VLo
835498,۱۴۰۱/۰۱/۲۸,سیاسی,روزنامه ایران: محسن رضایی از بیمارستان ترخیص شد/ علت بستری شدن او ضعف جسمانی در میانه ملاقات کارگزاران نظام با رهبری بود,در حال حاضر وضع عمومی معاون اقتصادی رئیس جمهور مساعد است.,"روزنامه ایران نوشت: محسن رضایی معاون اقتصادی رئیس جمهور و دبیر پیشین مجمع تشخیص مصلحت که به علت ضعف جسمانی به بیمارستان منتقل شده بود، از بیمارستان ترخیص شد.
در میانه ملاقات کارگزاران نظام با رهبر معظم انقلاب در روز سه‌شنبه، محسن رضایی دچار ضعف جسمانی شد و به یکی از بیمارستان‌های تهران منتقل شد.
محمد باقر قالیباف رئیس مجلس شورای اسلامی نیز با حضور در بیمارستان از فرمانده هشت سال دفاع مقدس عیادت کرد.
در حال حاضر وضع عمومی معاون اقتصادی رئیس جمهور مساعد است.                           ",https://www.asriran.com/003VLm
835495,۱۴۰۱/۰۱/۲۸,اجتماعی ,دندان‌های پوسیده، قربانیان تازه گرانی و البته کرونا (فیلم),رئیس انجمن دندانپزشکی ایران: بیماری های لثه و پوسیدگی دندان، شایعترین بیماری غیرواگیر در دنیا هستند. در ایران، سن بی دندانی به نسبت متوسط جهانی پایین تر است.,کد ویدیو  دانلود    فیلم اصلی                                     ,https://www.asriran.com/003VLj
835496,۱۴۰۱/۰۱/۲۸,اجتماعی ,تمدید مهلت ثبت‌نام طرح ترافیک و کارت بلیت خبرنگاران,خبرنگاران متقاضی کارت بلیت استفاده از حمل و نقل عمومی نیز دقت داشته باشند که باید در سامانه تهران من در مهلت تعیین شده (۱۰ اردیبهشت) ثبت نام کنند.,"معاون بهره‌برداری از سیستم‌های حمل ونقل و محدوده‌های ترافیکی سازمان حمل و نقل و ترافیک، از تمدید مهلت ثبت نام طرح ترافیک اصحاب رسانه تا ۱۰ اردیبهشت ۱۴۰۱ خبر داد.
به گزارش ایسنا، عمار سعیدیان‌فر ضمن اشاره به تمدید مهلت ثبت‌نام طرح ترافیک و کارت بلیت خبرنگاران توضیح داد: با توجه به درخواست مکرر خبرنگاران مبنی بر تمدید زمانی ثبت‌نام اصحاب رسانه، خبرنگاران تا پایان ۱۰ اردیبهشت فرصت دارند نسبت به ثبت نام و بارگذاری مدارک خبرنگاری خود در سامانه تهران من اقدام کنند.
معاون بهره برداری از سیستم‌های حمل ونقل و محدوده‌های ترافیکی گفت: تاکنون حدود ۴۰۰۰ نفر از اصحاب رسانه برای دریافت طرح ترافیک و کارت بلیت، در سامانه تهران من ثبت‌نام کرده‌اند.
وی در ادامه سخنان خود تأکید کرد: خبرنگاران متقاضی کارت بلیت استفاده از حمل و نقل عمومی نیز دقت داشته باشند که باید در سامانه تهران من در مهلت تعیین شده (۱۰ اردیبهشت) ثبت نام کنند.
بنا براعلام سایت شهر، به گفته سعیدیان‌فر، ۱۰ اردیبهشت ماه، آخرین مهلت ثبت نام خبرنگاران بوده و به هیچ‌وجه تمدید نخواهد شد.                           ",https://www.asriran.com/003VLk
835494,۱۴۰۱/۰۱/۲۸,اجتماعی ,هواشناسی: افزایش بارندگی تا روز سه شنبه در ۱۰ استان,گودرزی با اشاره به کاهش محسوس دما در کشور، خاطرنشان‌کرد: از امروز تا سه‌شنبه بارش برف در ارتفاعات البرز دور از انتظار نیست.,"کارشناس سازمان هواشناسی از وزش باد بسیار شدید، رعد و برق، تگرگ و رگبار باران تا روز سه‌شنبه در بیش از ۱۰ استان کشور خبر داد.


«فریبا گودرزی» امروز (یکشنبه) درباره وضعیت آب و هوای کشور به ایرنا گفت: امروز در خراسان رضوی، خراسان جنوبی، خراسان شمالی، گلستان، سمنان، ارتفاعات و دامنه‌های استان تهران و البرز شاهد رگبار باران و وزش باد شدید خواهیم بود.
وی افزود: سامانه بارشی فردا (دوشنبه، ۲۹ فروردین‌ماه) نیز در شمال‌شرق و شرق کشور و بخش‌هایی از جنوب‌شرق فعال خواهد بود.
گودرزی با اشاره به کاهش محسوس دما در کشور، خاطرنشان‌کرد: از امروز تا سه‌شنبه بارش برف در ارتفاعات البرز دور از انتظار نیست.
وی بیان‌داشت: روزهای دوشنبه و سه‌شنبه در شرق و شمال‌شرق کشور کاهش هشت تا ۱۰ درجه‌ای دما پیش‌بینی می‌شود و روزهای سه‌شنبه و چهارشنبه در سواحل خزر مجدد افزایش محسوس دما خواهیم داشت.
کارشناس سازمان هواشناسی ادامه‌داد: روز سه‌شنبه در استان‌های خراسان رضوی و خراسان جنوبی بارش پیش‌بینی می‌شود و سامانه بارشی به‌تدریج از شمال‌شرق خارج خواهد شد.
به گفته وی، از امروز تا سه‌شنبه، وزش باد شدید موقت و خیزش گرد و خاک در جنوب کشور پیش‌بینی می‌شود.
گودرزی، بیشینه دمای هوای امروز تهران را ۲۰ درجه سانتی‌گراد اعلام و گفت: وزش باد شدید و رگبار پراکنده در روز جاری برای پایتخت انتظار می‌رود.

                           ",https://www.asriran.com/003VLi
835493,۱۴۰۱/۰۱/۲۸,سلامت,شیرهای گیاهی می‌توانند جایگزینی برای شیر لبنی باشند؟,اگرچه این نوشیدنی‌های گیاهی اغلب به عنوان جایگزینی برای شیر لبنی مصرف می‌شوند اما مشخصات تغذیه‌ای یکسانی ندارند.,"هزاران سال است که انسان‌ها شیر لبنی را به عنوان بخشی از رژیم‌غذایی روزانه خود مصرف می‌کنند. این مایع که اساس کل گروه‌ غذایی لبنیات را تشکیل می‌دهد، معمولا از گاو، بز، گوسفند یا شتر گرفته می‌شود. در حالی که همه پستانداران شیر تولید می‌کنند، انسان ها معمولا فقط چند نوع شیر را مصرف می‌کنند.
به نقل از یو اس نیوز، فناوری، تغییر ذائقه، افزایش حساسیت‌های غذایی و نگرانی‌های زیست‌محیطی در سال‌های اخیر صنعت لبنیات را متحول کرده است.
محققان اظهار کردند: افزایش آلرژی‌ها و عدم تحمل لاکتوز، عوامل محیطی و گیاه‌خواری نیاز به جایگزین‌های غیر لبنی را ایجاد کرده است.
در چند سال گذشته، شیرهای جایگزین لبنی مانند شیرهایی که از بادام، سویا و سایر گیاهان تهیه می‌شوند، به طور گسترده‌ای محبوب شده‌اند و این نوشیدنی‌ها اغلب به‌عنوان جایگزین سالم‌تر یا پایدارتر برای محصولات لبنی، توسط برخی افراد مصرف می‌شوند اما آیا این محصولات سالم‌تر از شیر گاو هستند؟
جایگزین‌های شیر با ترکیب یا استخراج مواد گیاهی در آب ساخته می‌شوند. سپس مواد گیاهی برای افزایش پایداری فیزیکی و ماندگاری محصول نهایی تحت همگن‌سازی و عملیات حرارتی قرار می‌گیرند. اگرچه این نوشیدنی‌های گیاهی اغلب به عنوان جایگزینی برای شیر لبنی مصرف می‌شوند اما مشخصات تغذیه‌ای یکسانی ندارند.
شیر لبنی از نظر محتوای پروتئین، چربی و کربوهیدرات استاندارد شده است اما نوشیدنی‌های گیاهی استاندارد نیستند. مشخصات مغذی شیر لبنی حاوی هشت گرم پروتئین در هر ۲۴۰ میلی لیتر (یک فنجان) است. علاوه بر این، پروتئین موجود در شیر لبنی، حاوی ۹ اسید آمینه ضروری است در حالی که شیرهای گیاهی فاقد آمینو اسیدهای مهم هستند.
شیر لبنی با ویتامین دی(D)غنی شده است و به طور طبیعی حاوی کلسیم، فسفر، پتاسیم، منیزیم، ریبوفلاوین، ویتامین B۱۲ و ویتامین A است اما شیرهای گیاهی از نظر تغذیه‌ای نسبت به شیرهای لبنی سنتی، ضعیف‌تر هستند، مگر اینکه غنی شده باشند.
برای برخی از افراد، تمایل به انتخاب شیر گیاهی ناشی از نگرانی‌های محیطی است. برای این منظور، تولید شیر گیاهی نسبتا پایدارتر از شیر لبنی است زیرا مطالعات روی تولید شیر لبنی نشان داده است که بیشترین تاثیر زیست‌محیطی هنگام در نظر گرفتن کاربری زمین، انتشار گازهای گلخانه‌ای، آلودگی و انرژی مورد نیاز برای پرورش گاوهای شیری ایجاد می‌شود و شیرهای گیاهی ممکن است از شیرهای لبنی سنتی بهتر باشند.
در حالی که شیرهای گیاهی اغلب جایگزین سالمی برای شیر لبنی در نظر گرفته می‌شوند اما نباید آنها را جایگزین تغذیه‌ای برای شیر مادر، شیر خشک نوزادان و شیر گاو در دوران نوزادی و کودکی دانست زیرا نوزادان در حال رشد به کالری و مواد مغذی خاصی نیاز دارند که این نوع شیرها فراهم می‌کند.
آکادمی اطفال آمریکا توصیه می کند که کودکان بین یک تا دو سالگی شیر کامل گاو مصرف کنند و جایگزینی شیر گیاهی به جای لبنیات حیوانی در نوزادان و خردسالان می‌تواند منجر به کمبودهای تغذیه‌ای شود.                           ",https://www.asriran.com/003VLh
835292,۱۴۰۱/۰۱/۲۸,بین الملل,جنگ اوکراین؛ تبدیل یک سگ به قهرمان مین‌روبی (فیلم+ترجمه),این سگ با قدرت فوق العاده بویایی خود قادر به پیدا کردن مین و مواد منفجره دیگر است.,"کد ویدیو  دانلود    فیلم اصلی          
یک سگ مین‌روب کوچک به پاکسازی چرنیهیف از مواد منفجره روسی کمک می‌کند.
به گزارش عصرایران به نقل از بی بی سی، این سگ تا کنون صدها دستگاه منفجره باقی مانده از سوی روس‌ها در منطقه چرنیهیف در شمال کی‌یف را پیدا کرده است.
این سگ با قدرت فوق العاده بویایی خود قادر به پیدا کردن مین و مواد منفجره دیگر است.
 رئیس جمهور اوکراین پیشتر در باره مین‌های زمینی کار گذاشته از سوی نظامیان روسیه در حومه کی یف هشدار داده بود.                           ",https://www.asriran.com/003VIS
835489,۱۴۰۱/۰۱/۲۸,بین الملل,هشدار روسیه به آمریکا؛ تهدید به جنگ هسته‌ای,"هشدار به ایالات متحده و متحدانش دربارۀ ""عواقب غیر قابل پیش‌بینی"" کمک‌های نظامی غرب به اوکراین، معنایی ندارد جز تهدید تازۀ مسکو به وقوع جنگ هسته‌ای.","عصر ایران؛ جمشید گیل- هشدار دولت روسیه به ایالات متحده و متحدانش دربارۀ ""عواقب غیر قابل پیش‌بینی"" کمک‌های نظامی غرب به اوکراین، معنایی ندارد جز تهدید تازۀ مسکو به وقوع جنگ هسته‌ای
  اگر روسیه بخواهد در واکنش به کمک‌های نظامی غرب به اوکراین، مناطقی از قلمرو ناتو را هدف قرار دهد، در واقع سوت آغاز جنگ بین روسیه و ناتو به صدا درآمده. و چون روسیه همین الان هم از غلبه بر ارتش اوکراین ناتوان مانده، بدیهی است که اضافه‌شدن سایر ارتش‌های اروپایی به ارتش اوکراین، نتیجه‌ای جز شکست روسیه و عقب‌نشینی خفت‌بارش از اوکراین نخواهد داشت.
  بنابراین روس‌ها وارد یک جنگ متعارف با ناتو نخواهند شد چراکه انبوهی از ارتش‌های اروپایی را در کنار ارتش آمریکا، رویاروی خود خواهند دید. راه فرار از شکست در جنگ متعارف هم چیزی جز آغاز جنگ هسته‌ای نیست.
  در صورت وقوع جنگ هسته‌ای، روسیه و غرب هر دو بازنده خواهند بود. اگرچه در چنین جنگی هم ممکن است بازندۀ مطلق و بازندۀ نسبی داشته باشیم (و احتمالا بازندۀ مطلق روسیه خواهد بود)، ولی بازندۀ نسبی هم از حیث تمدنی صدها پله سقوط می‌کند و باید از صفر بلکه زیر صفر شروع کند تا به وضعیت پیشرفتۀ کنونی برسد.
  اگرچه روانشناسی رهبران سیاسی و نیز نقش ""افراد"" را در رقم‌خوردن تاریخ باید جدی گرفت و به همین دلیل نمی‌توان با قاطعیت گفت فردی به نام پوتین تحت هیچ شرایطی جهان را به ورطۀ جنگ هسته‌ای پرتاب نخواهد کرد، ولی این احتمال هم وجود دارد که تصمیم پوتین برای آغاز جنگ هسته‌ای با مقاومت مقامات مسئول زیردستش مواجه شود. کمااینکه در آمریکا نیز گاهی مقامات نظامی در برابر تصمیم روسای جمهور ایستادگی کرده و مانع وقوع یک جنگ پردردسر شده‌اند.
  اینکه روسیه غیر دموکراتیک است و آمریکا دموکراتیک، امکان سرپیچی مقامات نظامی روسیه از دستور پوتین به آغاز جنگ هسته‌ای را منتفی نمی‌کند؛ چونکه امنیت مقدم بر دیکتاتوری و دموکراسی است. آغاز جنگ هسته‌ای، امنیت کل ارتش و ملت روسیه را از بین می‌برد و هیچ معلوم نیست که پوتین در مقام عمل، در سیستم حکومتی روسیه از اقتدار کافی برای آغاز یک‌تنه و خودسرانۀ جنگ هسته‌ای برخوردار باشد.
  به هر حال اگر عجالتا احتمال وقوع جنگ هسته‌ای را منتفی بدانیم، تهدید روسیه به ""عواقب غیر قابل پیش‌بینی"" کمک نظامی آمریکا به اوکراین، یا تهدیدی توخالی است و یا اینکه ممکن است به زد و خورد نظامی متعارف و مختصری بین روسیه و ناتو منتهی شود.
  اما همین حد فعلی از درگیری هم در حکم فروریختن ابهت روسیه است. تا همین الان مسکو اذعان کرده که اوکراین حداقل یکبار به خاک روسیه حمله کرده و مخازن نفتی شهر بلگورود را منهدم کرده است. حمله یک کشور دیگر به خاک روسیه، از زمان شکست هیتلر در جنگ جهانی دوم تا کنون سابقه نداشته است.

   بنابراین اگر ناتو هم به اوکراین اضافه شود و خاک روسیه را هدف قرار دهد، قابلیت بازدارندگی تسلیحات هسته‌ای روسیه منتفی می‌شود. چنین وضعی عین شکست مضاعف برای روسیه است.
  ""عواقب غیر قابل پیش‌بینی"" کمک نظامی غرب به اوکراین، ممکن است حملۀ اتمی روسیه به کی‌یف باشد. اما این حمله حتی اگر با استفاده از سلاح اتمی تاکتیکی با قابلیت تخریب ناگسترده باشد، ممکن است عواقبش برای خود روسیه هم غیر قابل پیش‌بینی از آب درآید.
  بنابراین هر طور که حساب کنیم، ولادیمیر پوتین در حال بازی با آتش است و ممکن است کشور خودش و کل کشورهای جهان را گرفتار وضعی کند فراتر از مقصود اولیه‌اش.
  علت پرریسک شدن اقدام پوتین، جدا از انگیزۀ بالای رئیس‌جمهور و ارتش اوکراین برای ایستادگی در برابر روس‌ها، کمک‌های نظامی و مالی غرب آمریکا و بریتانیا و آلمان به اوکراین بوده است.
  بیش از پنجاه روز از جنگ اوکراین می‌گذرد در حالی که روس‌ها انتظار داشتند کی‌یف را پنج‌روزه فتح کنند. یک روز پس از حملۀ روسیه به اوکراین، باشگاه خبرنگاران جوان تیتر زد: «دستان خالی کی‌یف در برابر روسیه؛ آمریکا و ناتو پشت اوکراین را خالی کردند». خبرگزاری صداوسیما نیز همان روز تیتر زد: «کی‌یف سقوط کرد».
 
  چنین تیترهایی بیشتر بیان آرزو بود تا توصیف واقعیت. واقعیت این است که دولت روسیه در اوکراین به اهدافش نرسیده و کمک‌های نظامی غرب را عامل اصلی ناکامی‌اش در این کشور می‌داند.
  اما معما این است که روسیه چگونه باید مانع تداوم تجهیز ارتش اوکراین از سوی کشورهای غربی شود که کار به جنگ جهانی نکشد؟ واقعیت این است که هیچ دانا زین معما در جهان آگاه نیست. شاید دور تازۀ حملات روسیه به اوکراین، تا حدی جواب این سوال و البته سرنوشت این جنگ را روشن کند.                           ",https://www.asriran.com/003VLd
835488,۱۴۰۱/۰۱/۲۸,ورزشی,سه گل دیدنی مهدی طارمی مقابل پورتیموننزه (فیلم),تیم پورتو در دیدار با پورتیموننزه موفق شد این تیم را با نتیحه ۷ بر صفر شکست دهد. طارمی در این دیدار ۳ گل برای تیمش به ثمر رساند.,"گل اول طارمی برای پورتو
  

    کد ویدیو  دانلود    فیلم اصلی          
گل دوم طارمی برای پورتو
  

    کد ویدیو  دانلود    فیلم اصلی          
هت تریک طارمی برای پورتو
  

    کد ویدیو  دانلود    فیلم اصلی                                     ",https://www.asriran.com/003VLc
835492,۱۴۰۱/۰۱/۲۸,اجتماعی ,یک سرباز چه آموزش‌هایی می‌بیند؟/ موافقان سربازی اجباری چه می‌گویند؟,به طور میانگین از هر ۱۰۰ نفر سرباز آموزشی که مورد غربالگری عمومی قرار می‌گیرند، ۲ الی۳ نفر برای پیگیری‌های بیشتر به مراکز مشاوره فراخوانده می‌شوند و از هر ۱۰۰ نفر فراخوانده شده نیز معمولاً یک الی دو نفر برای پیگیری بیشتر به بیمارستان روانپزشکی ارجاع داده می‌شوند.,"«۰۱» را شاید بسیاری نشناسند و حتی ندانند که به چه معناست اما برخی دیگر یا نام آن را شنیده‌اند یا خاطراتی از آن را در ذهن دارند؛ خاطراتی از دوران سربازی؛ خاطراتی که تا سال‌ها و شاید تا پایان عمر همراه‌شان باشد.
مرکز آموزش شهدای وظیفه نیروی زمینی ارتش(نزاجا) یا همان مرکز ۰۱ نام یکی از پادگان‌های آموزش سرباز است که در تقاطع بلوار هجرت و بزرگراه بسیج در شرق تهران قرار دارد. این مرکز همواره از سوی ارتش به عنوان پرچم‌دار پادگان‌های آموزش سرباز معرفی می‌شود و فرماندهان عالی رتبه ارتش نسبت به آن توجه ویژه‌ای دارند.
خبرنگار ایسنا با حضور در این مرکز که در طول سال، به بیش از ۵ هزار سرباز تازه‌کار، آموزش مقدماتی نظامی می‌دهد،‌ گفت‌و گوهایی با تعدادی از مسئولان این پادگان انجام داده است که در ادامه آن را می‌خوانید:
پایش روانی سربازان آموزشی از بدو ورود تا پایان دوره
یکی از بخش‌های فعال مرکز ۰۱، دفتر مشاوره این مرکز است؛ در دفتر مشاوره به سراغ سروان روانشناس بهرام بهداد راد کارشناس روانشناسی رفتیم و از او درباره شرح وظایف این مرکز پرسیدیم.
سروان بهداد راد با بیان اینکه «مراکز مشاوره نیروهای مسلح از سال ۸۶ با هدف آگاه سازی مسئولین نسبت به اختلالات روانی کارکنان وظیفه و پایور و کمک به افرادی که دچار این مشکلات هستند، فعالیت خود را آغاز کردند»، اظهار کرد: تلاش ما بر این است که فراگیران آموزشی و کارکنان وظیفه چالشی حداقلی در زمان خدمت سربازی داشته باشند؛ ما با غربالگری‌هایی که انجام می‌دهیم افرادی که دارای مشکلات شخصی یا خانوادگی هستند یا افرادی که حین خدمت با مشکلاتی مواجه شدند را شناسایی و سعی می‌کنیم در حد و حدود اختیارات خود آن را برطرف نمائیم.
وی گفت: یکی ار مراحل پذیرش پرسنل وظیفه آموزشی در مراکز آموزش، شناسایی افرادی است که سابقه مراجعه به روانشناس و مشاور دارند؛ در روز نخست ورود سربازان آموزشی طی فراخوانی این افراد و بر اساس خود اظهاری شناسایی می‌شوند.
همچنین فرمانده‌های یگان‌ها طی روزهای نخست با سربازان تحت آموزش خود مصاحبه‌ای انجام می‌دهند و افرادی که مشکل اعصاب و روان یا مشکل خانوادگی دارند به ما معرفی می‌شوند؛ سومین مرحله‌ای که کارکنان وظیفه آموزشی مورد پایش روانی قرار می‌گیرند، اجرای دستورالعمل ستاد کل نیروهای مسلح است؛ بر اساس این دستورالعمل ما موظفیم پیش از هفته چهارم برنامه آموزشی، کارکنان وظیفه آموزشی را مورد غربالگری قرار دهیم.
بر این اساس ما وارد یگان‌ها می‌شویم و از سربازان آموزشی یک تست روانشناسی استاندارد شده بین المللی می‌گیریم و نمره‌دهی می‌کنیم و افرادی که نمره‌شان از میانگین استاندارد بالاتر باشد را برای مراجعه به مرکز مشاوره فراخوان می‌کنیم؛ پس از صحبت با آنها اگر متوجه وجود اختلالی شویم، آنها را برای انجام اقدامات درمانی به بیمارستان روانپزشکی ارجاع می‌دهیم و همچنین مراتب را یگان خدمتی مراجعه کننده اطلاع می‌دهیم.
به گفته سروان بهداد سومین مرحله غربالگری روانی سربازان آموزشی انجام آزمون وضعیت عمومی سلامت روان GHQ (General Health Questionnaire) است.
این کارشناس روانشناسی خاطر نشان کرد: علاوه بر ارجاع افراد دارای اختلال روانی یا مشکل‌دار، مکاتبه‌ای با یگان خدمتی افراد صورت می‌گیرد و اعلام می‌شود که ایشان بنا به شرایطی که دارد باید در یگانی خدمت کند که با روح و روانش مرتبط باشد؛ بر اساس دستورالعمل‌های موجود، اوضاع این افراد در طول خدمت به طور مرتب مورد بررسی قرار می‌گیرد که مشکلی برایش به وجود نیاید و اگر مشکلی پیش آمد، مداخلاتی انجام می‌شود تا این مشکلات به مشکلات حاد تبدیل نشوند.
سروان بهداد راد می‌گوید که به طور میانگین از هر ۱۰۰ نفر سرباز آموزشی که مورد غربالگری عمومی قرار می‌گیرند، ۲ الی۳ نفر برای پیگیری‌های بیشتر به مراکز مشاوره فراخوانده می‌شوند و از هر ۱۰۰ نفر فراخوانده شده نیز معمولاً یک الی دو نفر برای پیگیری بیشتر به بیمارستان روانپزشکی ارجاع داده می‌شوند.
وی عمده‌ترین مشکلات روانی سربازان حین خدمت را دوری از خانواده و دل‌تنگی آنها عنوان کرد و گفت: زمانی که فرد از یک محیط کاملا آزاد وارد یک محیط چارچوب دار می‌شود، طبیعی است که یکسری مشکل با خود به دنبال داشته باشد؛ حتی اگر فرد از یک محیط آزاد وارد یک مثلاً مدرسه شبانه روزی شود ممکن است یکسری چالش ایجاد شود و بسته به نوع محیط تربیتی شخص، ممکن است برای یک فرد آسیب بیش از حد باشند و برای فردی دیگر آسیب کمتری وحود داشته باشد یا اینکه مشکلات آن‌چنانی به دنبال نداشته باشد.
سروان بهداد راد در ادامه نظر خود را به عنوان یک روان شناس درباره دوره خدمت سربازی در شرایط فعلیاینگونه بیان میکند که «اگر شرایط و امکانات رفاهی محیط خدمتی به صورت ۱۰۰ درصد فراهم باشد، دوره سربازی می‌تواند دوره بسیار خوبی باشد.»
این کارشناس روانشناسی همچنین در پاسخ به اینکه «اجبار بودن دوران سربازی بر روان افرادی که برای این دوره مراجعه می‌کنند، چقدر تاثیرگذار است؟» با تاکید بر اینکه ما هیچ وقت نمی‌گوییم خدمت اجباری، بلکه می‌گوییم خدمت سربازی؛ گفت: خدمت سربازی قانونی است که در بسیاری از کشورهای دنیا انجام می‌شود و به آن عمل می‌کنند و کشور ما هم از این قاعده مستثنی نیست؛ ما نمی‌توانیم بگوییم خدمت سربازی یک اجبار است، چون یک قانون است و بالاخره باید به آن عمل شود.
وی در ادامه به ارائه پیشنهاداتی برای قابل تحمل کردن دوران سربازی پرداخت و گفت: تنها پیشنهادی که می‌دهم این است که یگان‌ها به اندازه‌ای از امکانات تقویت شوند که وقتی سربازی می‌آید همه نیازهایش از جمله نیازهای اولیه زندگی و ارتباط با خانواده تامین شود.
سروان بهداد راد در بخش پایانی صحبت‌هایش با بیان اینکه «این واقعیت وجود دارد که نسل تغییر کرده است و جوان‌های الان همان جوان‌های ۲۰ یا ۳۰ سال پیش نیستند»، اظهار کرد: امروز سبک تربیتی خانواده‌ها تغییر کرده و با چالش‌های جدیدی مواجه هستیم که در گذشته وجود نداشت. شرایط الان مانند شرایط قبل نیست و نباید این انتظار را داشت که افرادی که الان می‌آیند که خدمت کنند، مثل جوان‌های ۱۰ سال، ۲۰ سال یا ۳۰ سال پیش باشند؛ جوانان امروز نوع برخورد متفاوت‌تری را نسبت به جوانان گذشته می‌خواهند و این نیازمند اطلاع‌رسانی است و ما سعی می‌کنیم دوره‌هایی در این زمینه برگزار کنیم تا نفراتی که در پادگان‌های آموزشی مسئول هستند به گونه‌ای برخورد کنند که متناسب با نسل حال حاضر باشند.
یک سرباز چه آموزش‌هایی می‌بیند؟
در ادامه حضور در پادگان آموزشی ۰۱ نیروی زمینی ارتش، به دفتر ستوان‌یکم پیاده محسن جوکار فرمانده یکی از گروهان‌های آموزشی این مرکز رفتیم تا از آنچه که در یک دوره آموزشی می‌گذرد، از او بپرسیم. در پادگان‌های آموزش سرباز، فرماندهان گروهان‌ها، مسئولیت آموزش سربازان گروهان تحت فرماندهی خود را بر عهده دارند.
ستوان‌ جوکار با تاکید بر اینکه آموزش انضباط ظاهری از نخستین آموزش‌های نظامی است، گفت: بر همین اساس اولین چیزی که به سربازان آموزشی یاد می‌دهیم، طرز لباس پوشیدن است چون هنگامی که سربازان آموزشی برای نخستین مرتبه وارد پادگان می‌شوند طرز لباس پوشیدن نظامی را بلد نیستند. بعد از آموزش‌های اولیه، رزم مقدماتی و آموزش نظامی‌گری مهمترین سرفصل‌هایی هستند که در دوران آموزشی پیگیری می‌شوند. پس از تکمیل آموزش‌های نظامی سربازان آموزشی حضور اردویی ۶ الی ۷ روزه را در یک اردوگاه نظامی روزه را تجربه می‌کنند؛ در این اردو نیز سرفصل‌هایی از زندگی در شرایط سخت و همچنین تیراندازی به صورت عملی به سربازان آموزش داده می‌شود و پس از آن نیز سربازان به محل یگان‌های خدمتی خود اعزام می‌شوند تا به عنوان سرباز آموزش‌دیده، دوران خدمت خود را سپری کنند.
وی همچنین درباره تاثیر دوران آموزشی بر سربازان اظهار کرد: سربازان بعد از پایان دوره آموزشی علاوه بر اینکه با رزم مقدماتی آشنا شده‌اند، یاد می‌گیرند که چطور در زندگی شخصی‌شان در آینده نهایت استفاده را از زمان ببرند؛ اگر بچه ها بتوانند این زود بیدار شدنی که در دوران سربازی تجربه کرده‌اند را بعد از اتمام دوره خدمت حفظ کنند، خیلی می‌تواند در زندگی‌شان تاثیر بگذارد. همچنین اگر انضباط ظاهری را که در این مدت ملزم به رعایت آن بودند، در ادامه زندگی خود مورد توجه قرار دهند، و به موقع سر قرارهای خود حاضر شوند، بسیاری از مشکلات‌شان در طول دوره زندگی شخصی حل می‌شود.
این فرمانده گروهان در ادامه به شرایط امروز دوران آموزشی اشاره کرد و با بیان اینکه «شرایط آموزش سربازان مانند گذشته دیگر آن‌چنان دشوار نیست و همه سربازان نیز با آمادگی به این دوره می‌آیند»، خاطر نشان کرد: از میان سربازانی که تا کنون مسئولیت آموزش آن‌ها را بر عهده داشته‌ام، در بسیاری اشتیاق برای دوران سربازی وجود دارد؛ این سربازان بعد از گذشت چند روز نخست در پادگان آموزشی، به زود بیدار شدن، رعایت انضباط شخصی و ظاهری و آموزش‌ها علاقه‌مندی نشان می‌دهند. حتی بعضاً پیش می‌آید که خود آنها به من می‌گویند «جناب سروان این یک هفته‌ای که ما آمده‌ایم، زندگی‌مان خیلی تغییر کرده است؛ به موقع بیدار می‌شوم و به بسیاری از کارهایم می‌رسم».
ستوان جوکار در توصیه‌ای به افرادی که دوران آموزشی وظیفه عمومی را به پایان رسانده‌اند نیز گفت: ان‌شاءالله بعد از مدت آموزشی سعی کنند نکات مثبت نظامی‌گری را که فرا گرفته‌اند، حفظ کنند؛ نکاتی مثل صبح زود بیدار شدن، انجام به موقع کارها و اقامه نماز اول وقت‌ و جماعت. سربازانی هستند که به گفته خودشان پیش از سرباز شدن اصلاً نماز جماعت نخوانده بودند و در دوران آموزشی به این فریضه علاقه‌مند شدند.
وی در ادامه به عنوان فرمانده یک گروهان آموزشی که مسئولیت آموزش تعدادی سرباز را بر عهده دارد و به طور مستقیم با این افراد در ارتباط است در پیشنهادی از مسئولان و تصمیم‌گیران درباره موضوع سربازی درخواستی مطرح کرد و گفت: من فقط از آنها می‌خواهم در صورت امکان شرایطی برای بچه‌ها فراهم کنند تا هم آموزش‌هایی که به سربازان ارائه می‌شود، پیشرفته‌تر شود و هم امکانات رفاهی سربازان افزایش یابد.
این فرمانده گروهان آموزشی همچنین در بیان نظر خود درباره دوره سربازی اجباری اظهار کرد: درباره عنوان «اجباری» باید بگویم که ما دیگر چاره‌ای نداریم و باید بتوانیم از مرزهای‌مان دفاع کنیم و هر فرد باید خودش در این زمینه احساس مسئولیت کند که به عنوان یک ایرانی به مدت حداقل دو سال باید بتوانم از کشورم دفاع کنم. من به عنوان یک نظامی پذیرفته‌ام که سی سال از وطنم دفاع و مراقبت کنم و اگر نیاز باشد بعد از ۳۰ سال نیز حاضر به انجام وظیفه هستم؛ یعنی در ۵۰ سالگی نیز آماده هستم تا در صورت نیاز اسلحه به دست بگیرم و از کشورم محافظت کنم. به نظر من همه ایرانی‌ها باید از خاک کشورمان محافظت کنیم بر همین اساس نیز نمی‌شود عنوان «اجباری» را درباره سربازی به‌کار برد.
عقیدتی- سیاسی چه وظیفه‌ای در پادگان آموزشی دارد؟
در مرکز آموزش ۰۱ مانند همه پادگان‌ها و مراکز نظامی مجموعه‌ای به نام عقیدتی سیاسی وجود دارد که مستقیماً با کارکنان و افراد مستقر در این پادگان‌ها در ارتباط است؛ برای اطلاع از علت وجود این مجموعه در مرکز آموزش شهدای وظیفه نیروی زمینی ارتش- ۰۱ با حجت‌الاسلام والمسلمین هادی طالب زاده رئیس عقیدتی سیاسی نیز گفت‌و گویی انجام دادیم.
حجت‌الاسلام طالب زاده در ابتدا در پاسخ به این پرسش که «عقیدتی سیاسی در پادگان آموزشی سربازی به دنبال تحقق کدام اهداف است؟» گفت: اهداف عقیدتی سیاسی و فعالیت‌های عقیدتی سیاسی برمی‌گردد به ماموریت مهمی که انقلاب اسلامی و در کل بنیان‌گذار کبیر انقلاب اسلامی و مقام معظم رهبری بر عهده این نهاد گذاشته است. سازمان عقیدتی سیاسی ارتش جمهوری اسلامی ایران با تصویب طرح‌های فرهنگی مختلف اهدافی از جمله خوش‌بین کردن جوانان به نظام مقدس جمهوری اسلامی ایران و ارتش مقتدر و همچنین امیدوار کردن به نظام و آینده در قالب طرح‌های فرهنگی مصباح به تصویب رسانده است.
وی افزود: بر اساس ابلاغیه سازمان عقیدتی سیاسی ارتش، در عقیدتی سیاسی مرکز ۰۱، ۱۶ طرح فرهنگی در قالب طرح‌های مصباح ۱ که مختص سربازان آموزشی و سربازان حین خدمت است، اجرا می‌شود؛ مصباح ۱ دارای ۱۲ برنامه کلی و بیش از ۵۶ ریز برنامه است که برگزاری جشن استقبال از سربازان جدیدالورود نخستین بخش آن و برگزاری مراسم بدرقه سربازان آخرین بخش این برنامه‌ها است؛ طی یک یا دو ماهی که سربازان آموزشی در این مرکز هستند یکسری فعالیت‌ها در قالب برنامه‌های عقیدتی سیاسی انجام می‌دهند؛ برگزاری محافل انس با قرآن و انس با شهدا، تشکیل حلقه‌های معرفت و محبت، برپایی نشست‌های صمیمی توسط روحانیون عزیز اعزامی از حوزه علمیه قم و روحانیون مشغول در سازمان عقیدتی سیاسی، پاسخگویی به سوالات و شبهات دانشجویان، برگزاری مراسم های مختلف ملی و مذهبی از جمله فعالیت‌هایی است که عقیدتی سیاسی موظف به انجام آن‌ها است.
رئیس عقیدتی سیاسی مرکز آموزش ۰۱ شنیدن مشکلات سربازان و منعکس کردن آن به سلسله مراتب را از جمله دیگر وظایف این مجموعه عنوان و خاطر نشان کرد: روحانیون مشغول در دفتر عقیدتی سیاسی موظف هستند روزانه حداقل با ۱۰ نفر از سربازان مصاحبه کنند و اگر احیاناً مشکلاتی داشتند، مشکلات‌شان را برطرف نمایند و در صورت لزوم شرح موضوع را به سلسله مراتب و مسئولان منعکس کنند. برگزاری نمازهای جماعت در سه نوبت صبح و ظهر و عصر و مغرب و عشاء، ارتباط موثر و برگزاری کلاس‌های آموزشی و عقیدتی سیاسی، کلاس‌های احکام، عقاید و اخلاق از دیگر وظایف دفتر عقیدتی سیاسی است.
به گفته حجت‌الاسلام طالب‌زاده در نظرسنجی‌هایی که از فعالیت‌های‌ عقیدتی سیاسی در مرکز ۰۱ انجام شده است، سربازان اعلام کرده‌اند که با حضور کلاس‌های عقیدتی سیاسی مباحث بسیاری را آموخته‌اند.
وی همچنین درباره معیار انتخاب روحانیون برای حضور در پادگان آموزشی ۰۱ جهت برگزاری دوره‌های عقیدتی سیاسی برای سربازان آموزشی گفت: این اساتید معمولاً از روحانیون معظم حوزه علمیه قم هستند که توسط سازمان عقیدتی سیاسی ارتش دعوت می‌شوند؛ ما درخواست خود را به سلسله مراتب سازمان عقیدتی سیاسی ارائه می‌کنیم و آن‌ها روحانیونی از حوزه علمیه قم دعوت می‌کنند؛ این روحانیون نیز با حضور در پادگان طبق برنامه اقدام به برگزاری کلاس‌های مختلف می‌کنند.
رئیس عقیدتی سیاسی مرکز آموزش ۰۱ با بیان اینکه «عقیدتی سیاسی تشکیلاتی است که به فرموده امام راحل باید دل‌ها را به سوی خدا نزدیک، هدایت و رهنمود کند»، تاکید کرد: تمام سعی و تلاش ما بر این است که بتوانیم به این هدف مهم و مقدس نایل شویم. عقیدتی سیاسی یکی از ارگان‌هایی است که به اعتقاد همه، کارکنان پایور و وظیفه به آن اعتماد دارند و هر زمان که مشکلاتی داشته باشند، پناهگاه‌شان عقیدتی سیاسی است.
حجت‌الاسلام طالب‌زاده در ادامه این گفت‌وگو با اشاره به حضور سربازان تحصیل‌کرده و نخبگان در دوره‌های مختلف آموزشی مرکز ۰۱ اظهار کرد: با توجه به اینکه این مرکز با سایر مراکز آموزشی فرق دارد و به نوعی استثنا است، مخاطبانش نیز استثنا هستند؛ دانشجویان و سربازانی که محل اعزام به خدمت آنها اینجاست، اکثراً یا نخبه هستند یا اینکه تحصیلات عالیه دارند. کلاس‌هایی که برای این افراد تشکیل می‌شود نیز نسبت به کلاس‌های سایر مراکز، مدرن‌تر است. البته این دو سالی که درگیر بیماری کرونا بودیم این کلاس‌های مدرن تا حدودی مشهود نبود، ولی ما کلاس‌های هوشمند داریم؛ کلاس‌هایی که در آن استاد با تخت وایت برد یا تخته سیاه دیگر کاری ندارد بلکه مطالب مورد نظر خود را از طریق پاورپوینت ارائه می دهند و از تخته‌های هوشمند و به روز استفاده می‌کنند.
وی همچنین در پاسخ به پرسشی درباره سربازی اجباری با تاکید بر اینکه در این زمینه چون مسئولان تصمیم‌گیری می‌کنند، آنها بهتر می‌توانند در این باره پاسخ دهند، گفت: من می‌گویم سربازی باید هدفمند باشد به این صورت که وقت سرباز تلف نشود و در این دو سال مهارت‌هایی را فرا بگیرد و اگر هم مهارتی دارد، به سایرین آموزش دهد.
رئیس عقیدتی سیاسی مرکز آموزش ۰۱ درباره طرح انتقاداتی مبنی بر اینکه در شیوه فعلی سربازی، از سرباز به عنوان نیروی کار ارزان قیمت استفاده می‌شود نیز اظهار کرد: همانطور که گفتم، وقتی سربازی هدفمند و هوشمند شود، حقوق‌ و جایگاه سربازان بالا می‌رود. سرباز همواره در نظام مقدس جمهوری اسلامی ایران مورد تکریم قرار می‌گیرد و چنانچه سربازی مورد توهین قرار بگیرد، حتماً مسئولان مربوطه برخورد می‌کنند؛ این‌ها یکسری امتیازاتی است که برای سرباز در نظام جمهوری مقدس جمهوری اسلامی ایران لحاظ شده است. مقام معظم رهبری بارها تاکید کرده‌اند که سرباز باید مورد تکریم قرار بگیرد چراکه اگر سرباز تکریم نشود و مورد احترام قرار نگیرد، جایگاه نیروهای مسلح تضعیف می‌شود زیرا سرباز تقویت کننده نیروهای مسلح است.
اگر سربازی اختیاری شود بحث آقازادگی زیاد می‌شود
سرهنگ مجید مشایخی فرمانده مرکز آموزش شهدای وظیفه نیروی زمینی ارتش ۰۱ آخرین فردی بود که در مرکز ۰۱ به دفترش رفتیم و با او به گفت‌وگو نشستیم؛ گفت‌وگویی که با معرفی مرکز ۰۱ و بیان ویژگی‌های آن آغاز می‌شود و با پرسش‌هایی صریح درباره چرایی «اجباری» بودن دوران سربازی و نظر این فرمانده درباره انتقادات موجود به سربازی اجباری ادامه می‌یابد و با بررسی علت تمایل نیروهای مسلح به پایان می‌رسد که در ادامه متن کامل آن را می‌خوانید:
*مرکز آموزش ۰۱ همواره در نیروهای مسلح به ویژه ارتش به عنوان یک پادگان نمونه آموزش وظیفه شناخته می‌شود؛ لطفاً این پادگان را معرفی کنید و درباره وجه تمایز مرکز آموزشی ۰۱ با سایر مراکز آموزش وظیفه توضیح دهید.
- مرکز آموزشی ۰۱ یکی از با سابقه‌ترین و قدیمی‌ترین مراکز آموزشی کل نیروهای مسلح است و از سال ۱۳۳۶ که این مرکز شروع به کار کرد تا پیروزی شکوهمند انقلاب اسلامی و امروز مدیریت آموزشی خود را ادامه داده است و بسیار هم اثر گذار بوده است.
یک مجموعه به دلیل نوع انسان‌هایی که در آن رفت و آمد می‌کنند، ارزش پیدا می‌کند. مثلاً دانشگاه‌های معتبر جهان یا برخی مجموعه‌های موجود در کشورمان به خاطر آجر، آسفالت و یا ساختمان‌های‌شان به اعتبار نرسیده‌اند، بلکه این اعتبار را به خاطر افرادی که در در آنجا تردد دارند، کسب کرده‌اند؛ در مرکز ۰۱ نیز افراد نخبه‌ای تردد داشتند؛ نخبه های نظامی و علمی کشورمان یا به خاطر خدمت در نیروهای مسلح در این مرکز آموزش دیده‌اند یا اینکه دوران خدمت سربازی‌شان را در این مرکز سپری کرده‌اند و جایگاهی که مرکز ۰۱ امروز پیدا کرده، به دلیل حضور این افراد است.
امروز کمتر کسی است که اسم مرکز ۰۱ ارتش را نشنیده باشد و با این مرکز آشنا نباشد؛ امروز همه مردم کشور می‌دانند که مرکز آموزش ۰۱ مجموعه‌ای است که قشر تحصیل‌کرده و ویژه کشور می‌آیند و دوره خدمت‌شان را در این‌جا طی می‌کند. این مرکز در دوران دفاع مقدس نیز نقش بسیار ارزنده‌ای ایفا کرد. افسر وظیفه‌هایی که به جبهه‌ها رفتند و تا رده‌های بالاتر از فرمانده گروهان فعالیت کردند، کسانی بودند که آموزش رزم مقدماتی را در مرکز ۰۱ طی کرده بودند.
ما ۳۹ هزار شهید وظیفه در دوران دفاع مقدس داریم که از این تعداد ۹ هزار شهید در نیروی زمینی خدمت کردند و شهید شدند که تعداد زیادی از آن‌ها در این مرکز آموزش دیدند. همچنین تعداد بسیاری از جانبازان و برخی از مدیران امروز دوران آموزش وظیفه عمومی را در مرکز ۰۱ طی کرده‌اند؛ برخی از نمایندگان مجلس و فرمانداران کشور نیز در این مرکز آموزش دیده‌اند. اگر امروز در میان سربازان حاضر در مرکز ۰۱ بروید و بپرسید آیا کسی هست که پدرش در اینجا خدمت سربازی را سپری کرده باشد، تعداد زیادی دست‌های‌شان را بالا می‌برند حتی سربازانی داریم که پدربزرگ‌های‌شان نیز در این مرکز حضور داشته‌اند؛ این‌ها حاکی از قدمت تاریخ این مرکز آموزشی است.
یکی از افتخارات مرکز ۰۱ میزبانی از نخبگان علمی کشور است؛ در نیروهای مسلح تنها دو مجموعه میزبان نخبگانی هستند که از سوی بنیاد ملی نخبگان معرفی می‌شود؛ یکی مرکز آموزش شهدای وظیفه نیروی زمینی ارتش(۰۱) و دیگری آموزشگاه شهید مدرس نیروی زمینی سپاه در جاده کرج؛ قبلاً فقط مرکز آموزشی ۰۱ میزبان نخبگان بود و بعدها این ماموریت به سپاه نیز محول شد. در سال ۱۴۰۰ نزدیک بیش از ۳ هزار نفر از نخبگان کشوری دوران آموزش سربازی را در اینجا سپری کردند.
*چرا مرکز ۰۱ تنها نخبگان و افراد دارای تحصیلات دانشگاهی لیسانس به بالاتر را پذیرش می کند؟
- یکی از اقداماتی که در ارتش صورت گرفته این است که تعیین شده کدام مراکز آموزشی میزبان کدام مقاطع تحصیلی هستند؛ این اقدام نیز در راستای بسط عدالت و متناسب سازی آموزش انجام شده است. آموزش‌هایی که به سرباز دارای مدرک کارشناسی ارائه می‌شود، با آموزش‌هایی که به سربازان دارای مدرک دیپلم یا پائین‌تر ارائه می‌شود، متفاوت است. نمی‌توانیم این‌ها را کنار هم بگذاریم و بگوییم با هم آموزش ببینند؛ این تفکیک نیز به دلایل متعددی از جمله تفاوت در سرفصل‌های آموزشی و اختلاف سنی‌ انجام می‌شود.
البته به دلیل شیوع کرونا و وضعیت ویژه‌ای که در این زمینه ایجاد شده است، در راستای کاهش ترددها در سطح کشور حتی مراکز آموزشی موقت نیز در برخی لشکرها و تیپ‌های نیروی زمینی ایجاد شده است؛ در همین زمینه در مرکز ۰۱ نیز ناچار شدیم در چند دوره اخیر میزبان سربازان دارای مدرک پایین‌تر از کارشناسی باشیم. در دوره‌های اخیر افراد تحصیل‌کرده و دارای مدرک دانشگاهی در یک گردان و کسانی که تحصیلات‌شان فوق دیپلم یا دیپلم و زیر دیپلم بود و یا حتی بی سواد بودند را در گردان‌های دیگر سازماندهی می‌کردیم.
*یکی از تفاوت‌های موجود میان مرکز آموزش ۰۱ با سایر مراکز آموزش سرباز، آموزش تخصصی‌تر و کارگاهی رزم مقدماتی در این مرکز است؛ علت این تمایز چیست؟
- سرلشکر موسوی فرمانده محترم کل ارتش در اردیبهشت ماه سال گذشته به صورت غیرمترقبه به این پادگان تشریف آوردند؛ در جلسه‌ای که در آن روز تشکیل شد، ایشان فرمودند از بیش از ۱۰ سال پیش و از زمانی که جانشین ارتش بودند، این ایده را داشتند که سبک آموزش در مراکز آموزشی ارتش تغییر کند اما این کار به دلایل متعدد تا کنون انجام نشده است. ایده فرمانده ارتش این بود که آموزش‌های رزم مقدماتی باید به سمت خود خوان برود؛ یعنی اگر سربازی آموزشی را از قبل می‌دانسته یا با مطالعه به دست آورده است، لزومی ندارد سر کلاس مربوطه حضور پیدا کند و می‌تواند زودتر دوره ‌آموزشی خود را طی کند.
برای حدود ۶۰ سال تغییری در شیوه آموزش نداشتیم اما نظر فرمانده کل ارتش بر این بود که تغییرات در شیوه آموزش رزم مقدماتی انجام شود. پس از برگزاری جلسات متعدد با فرماندهی نیروی زمینی و معاونت آموزش ارتش و تشکیل کارگروه‌های متعدد در مرکز ۰۱ با حضور فرماندهان گروهان‌ها و گردان‌ها، شیوه‌ی آموزش کارگاهی مورد تصویب قرار گرفت. آموزش با روش جدید به صورت آزمایشی در چند دوره برگزار شد و در پایان هر دوره نیز اصلاحیه‌های مربوطه اعمال می‌شد تا اینکه در نهایت به یک قالب نهایی رسیدیم.
پس از اجرای طرح جدید آموزشی در مرکز ۰۱، آموزش ارتش آزمونی عملی و کتبی از سربازان نیروهای مختلف ارتش گرفت که با اختلاف زیاد سربازان آموزش دیده در مرکز ۰۱ به دلیل سپری کردن دوره به صورت سبک کارگاهی نمرات بالایی اخذ کردند.
*لطفاً درباره جرئیات شیوه‌ی آموزش کارگاهی توضیح دهید.
- در سبک جدید در طول دوران آموزش ۲۰ کارگاه تخصصی برگزار می‌شود که در آن موضوعات رزم مقدماتی شامل حفاظت انفرادی(جنگ نوین)، استتار، فریب و اختفا(آفا)، ماموریت‌های انفرادی، مخابرات، شناسایی عوارض زمین، تخمین مسافت، نشان دادن نقاط، آشنایی با قطب‌نما، حرکات در رزم، استفاده از زمین برای دیده‌بانی و تیراندازی، سنگر و سرپناه، پدافند غیر عامل، گشتی، کمین، نقشه‌خوانی و جنگ افزار شناسی(آشنایی با تنفگ و تیربار ژ-۳، تنفگ کلاشینکف، موشک انداز آرپی‌جی-۷، انواع نارنجک‌های دستی و تفنگی، و مین و انواع تله‌های انفجاری در قالب برگزاری کارگاه از سوی فرماندهان گروهان‌ها به صورت عملی و با استفاده از سلاح و تجهیزات واقعی به سربازان آموزش داده می‌شود. در کنار این کارگاه‌ها برای سربازان دوره‌های نظام جمع نیز برگزار می‌شود که طی آن سربازان حرکات نظامی،آداب نظامی و فرهنگ سازمانی ارتش را فرا می‌گیرند. پس از هر کارگاه نیز یک آزمون برگزار می‌شود و افراد برای اتمام دوره آموزشی خود باید از تمامی کارگاه‌ها نمره قبولی گرفته باشند. در مجموع می‌توان گفت در سبک جدید، سرباز با میل خود در کلاس حاضر می‌شود و به همین دلیل نیز بی توجهی نمی‌کند و بی انگیزه نیست.
*اشاره کردید که شخصیت‌های مختلفی که امروز صاحب سمت و مسئولیت‌هایی هستند، در این مرکز دوران آموزشی خود را طی کرده‌اند. یکی از اصلاحاتی که طی سال‌های اخیر مورد توجه قرار گرفته است «آقازاده» است که به فرزندان مسئولان گفته می‌شود آن هم به این دلیل که برخی از این فرزندان برای خود حقوقی قائل هستند که جامعه آن را بی عدالتی تلقی می‌کند؛ جسته و گریخته در شبکه‌های اجتماعی اخباری مبنی بر حضور این آقازاده‌ها در مرکز ۰۱ برای گذراندن دوران آموزشی مطرح می‌شود؛ نحوه برخورد شما با این افراد به چه صورت است؟
- از نظر من همه افرادی که به این‌جا می‌آیند فارغ از اصطلاحی که رایج شده، واقعاً آقازاده هستند و ما در خدمت‌شان هستیم. اتفاقاً اینکه گفته می‌شود سربازی اختیاری شود و ما مخالفت می‌کنیم به این دلیل است که ما می‌خواهیم که سربازی آقازادگی نشود. خدمت سربازی برای این است که آقازاده به معنایی که وجود دارد و شما به آن اشاره کردید، وجود نداشته باشد. خدمت سربازی باید برای همه باشد تا آن لفظی که شما اشاره کردید ایجاد نشود؛ اگر سربازی اختیاری شود بحث آقازادگی زیاد می‌شود.
از فرزندان مسوولان کشوری خیلی‌ها در این پادگان حضور داشتند؛ مثلا فرزندان روسای سه قوه در دوره‌های مختلف از سربازان ما بوده‌اند که ما با آن‌ها مانند سایرین رفتار کرده‌ایم
*آیا درخواستی برای توجه بیشر به این افراد نیز مطرح شده است؟
- خب ممکن است خیلی‌ها با من تماس بگیرند و من نیز پاسخ دهم ولی اینکه سفارش خاصی به این صورت باشد، نه این اینگونه نبود. عمدتاً یکی از مسائلی که درباره فرزندان مسئولان مطرح می‌شود، مسائل امنیتی است. بسیاری از فرزندان روسای قوا خیلی عادی در این مرکز خدمت کردند و ما نیز تلاش کردیم عدالت در این جا نیز برقرار شود. درباره سربازانی که خود صاحب منصب هستند نیز به موقعیت مدیریتی آن ها توجه می‌شود و سعی می کنیم فضا را جوری فراهم کنیم که به کار آن ها لطمه‌ای وارد نشود.
*یکی از موضوعاتی که در جامعه درباره دوران سربازی مطرح می‌شود، این است که هدف اصلی این دوره خرد کردن و شکستن غرور جوان است؛ نظر شما در این باره چیست؟
- خرد کردن غرور جوان صحیح نیست بلکه اتفاقی که در دوران سربازی می‌افتد «ریختن زنگار» است. ما به دنبال این هستیم جوانان مرد هستند، مردتر شوند و تاب آوری‌شان در سختی‌ها بالا برود چراکه رزم دوران سختی است؛ رزم، فرمان‌بری و فرمان‌دهی کار سختی است و ما سعی می‌کنیم مرکزمان مرکز رزمنده پروری شود.
ما دنبال خرد کردن غرور افراد نیستیم بلکه به دنبال رزمنده پروری هستیم. در دوران سربازی اهانت به سرباز ۱۰۰ درصد ممنوع است. اهانت با تحکم فرق می‌کند؛ اهانت اشکال دارد و هیچ‌کس حق ندارد اهانت کند و اگر شنیده شود و دیده شود شدید با آن برخورد می‌شود اما فرمان نظامی با تحکم است. نمی‌شود با خواهش و تمنا با سلاح و مهمات کار کرد. امنیت، نظامی‌گری، اسلحه، مهمات، امنیت، دشمن، فرمانده و فرمانبر اصطلاحاتی هستند که نیروهای مسلح همه کشورها با آن سر و کار دارند.
*تعریف جنابعالی به عنوان فرمانده یک مرکز آموزش از «سرباز» چیست؟ در دوران«سربازی» چه بر یک جوان می‌گذرد؟
- سرباز افراد ذکور مملکت هستند که در یک مدت معلوم مثلاً دو سال باید لباس رزم به تن کنند، آموزش‌های لازم را فرا بگیرند و به کشور خدمت کنند. این تعریفی است که در در فصل اول آئین نامه انضباطی کل نیروهای مسلح آمده است. در معنا، سرباز یک لفظ مقدس است و هر فردی دوست دارد لباس سرباز را داشته باشد؛ یک مهندس می‌گوید من سرباز این کشور هستم در لباس مثلاً سازندگی راه، یعنی خود را سرباز می‌داند، روحانیون می‌گویند من سرباز امام زمان(عج) در بحث‌های اعتقاد هستم و پزشکان هم خود را مدافع سلامت کشور و یک سرباز می‌دانند.
من نیز به عنوان فرمانده پادگان می‌گویم به لباس سربازی که بر تن دارم، افتخار می‌کنم. این معنای عام است و به نظر من کسانی که به سرباز و این لفظ تقدس دادند، شهدای ما و کسانی هستند که در جبهه‌ها مقابل دشمن و استکبار ایستادگی کردند و نگذاشتند یک قیراط از خاک این مملکت جدا شود؛ آنها به این لقب ارزش دادند. آنهایی که همین لباس رزم را بر تن کردند و در خاک و خون غلتیدند؛ زمانی که این افراد در قالب ارتش، بسیج، سپاه یا جهاد لباس سربازی بر تن کردند ، لفظ سرباز ارزش پیدا کرد؛ البته سرباز از قدیم‌الایام ارزش داشت چنان که در صدر اسلام نیز لباس رزم بر تن می‌کردند و به جنگ دشمنان اسلام می‌رفتند.
ارتش شهدای بسیاری دارد که سرباز بودند؛ شهید شاخص ارتش که مرحوم فیروزآبادی(رئیس پیشین ستاد کل نیروهای مسلح) او را سیدالشهدای نیروهای مسلح نامید، شهید سپهبد امیر صیاد شیرازی است که همواره خود را یک سرباز می‌دانست؛ ایشان همواره در پایان نامه‌هایی امضا می‌کردند، عبارت «سرباز کوچک اسلام سرتیب علی صیاد شیرازی»را می‌نوشتند. سپهبد شهید قاسم سلیمانی بزرگ‌مردی که افتخار نیروهای مسلح و کشور است نیز خود را سرباز می‌دانست و در وصیت‌نامه خود نیز گفته است که « اگر من شهید شدم، روی سنگ قبر من بنویسید «سرباز»».
*جایگاه سرباز در دین و آئین ما پذیرفته شده است و در فرهنگ حماسی ما نیز جایگاه والایی دارد و همواره مورد احترام آحاد مردم قرار داشته و دارد؛ موضوعی که چندین سال است نقل برخی محافل است اختلاف نظر درباره «سربازی اجباری» به شیوه‌ای است که وجود دارد؛ مدتی پیش تعدادی از نمایندگان مجلس به دنبال آن بودند که «اجبار» را از دوران وظیفه عمومی بردارند؛ نظر شما درباره عبارت «سربازی اجباری» چیست؟
- این یک چیز بدیهی و روشنی است؛ من از شما سوال می‌پرسم آیا واقعاً می‌شود سربازی را حذف کرد؟ آیا می‌شود مرزهای‌مان را رها کنیم؟ آیا می‌توانیم سر چهارراه‌های‌مان سرباز نگذاریم که خودروها را راهنمایی کند؟ آیا می‌توانیم کلانتری‌ها را جمع کنیم؟ آیا می‌توانیم دریای‌مان را رها کنیم؟‌ می‌توانیم؟ نه نمی‌توانیم! چراکه بالای ۷۰ درصد افراد در این مجموعه‌ها، سربازهای وظیفه هستند و این مراکز با سربازهای وظیفه می‌چرخند.
هر کسی باید برای امنیت کشورش بیاید و در این جا خدمت کند. چون همه می‌آیند و گام بر می‌داریم، پس مشکلی نیست. اگر ما الزام را از سربازی برداریم و آن را گزینشی کنیم، بی عدالتی در جامعه ایجاد می‌شود.
*منظور شما از گزینش چیست؟ یکی از انتقادات مخالفان سربازی اجباری این است که در مجموعه نیروهای مسلح از سربازان به عنوان «نیروی کار ارزان قیمت» استفاده می‌شود و به همین خاطر است که این مجموعه مخالف برداشته شدن اجبار سربازی است. صحبت شما صحیح است و ما نیاز به تامین امنیت داریم، نیاز به نظم و برقراری انضباط داریم و می‌طلبد که نیروی انسانی بیشتری استفاده شود و هرچقدر این نیرو بیشتر باشد، امنیت بیشتری برقرار می‌شود و نظم بیشتری حاکم می‌شود اما سوال منتقدان این است که چرا باید از نیروی کار ارزان قیمت و آن هم به صورت اجبار استفاده شود؟ لطفاً در این زمینه نیز نظرتان را بگویید.
- نماینده‌های محترم مجلس پاسخ بدهند که چرا باید از نیروی ارزان استفاده شود؟ پاسخ این چرا را آنها باید بدهند.
*شما موافق این موضوع هستید که خدماتی که نیروهای مسلح از سربازان دریافت می‌کنند، ارزان است؟
- نمی‌شود اسم آن را ارزان گذاشت چراکه این چیزی است که برای همه وجود دارد. کلیه عناصر ذکور کشور به سربازی فراخوانده می‌شوند و همه اقشار اعم از غنی، تحصیل کرده بدون استثنا همه باید این دوره را طی کنند.
اما به نظرم باید حقوق سربازی افزایش پیدا کند؛ با این موافقم ما سربازانی داریم که درگیر مشکل مالی و فقر هستند؛ بله من موافق هستم که حقوق افزایش یابد؛ من ۱۰۰ درصد با این موضوع موافقم. اخیراً حقوق سربازان افزایش چند برابری داشت، این افزایش چطور انجام شد؟ نماینده‌های مجلس تصویب کردند چون آن‌ها می‌توانند حقوق‌ها را افزایش دهند. از مجلس تشکر می‌کنم که این مسئله را پیگیری کردند؛ این هم از ناحیه خود ستادکل نیروهای مسلح بود و ستاد کل برنامه‌هایی ترتیب داد و با ریاست مجلس آقای قالیباف نشستیم و از سمت ستاد کل مطرح شد که حقوق سربازان کم است، پس از جلسه نمایندگان مجلس بودجه اختصاص دادند و ما هم پرداخت کردیم.
الان هم اگر بودجه اختصاص بدهند ما پرداخت می‌کنیم؛ اشکالی ندارد و این اصلاً ربطی به نیروهای مسلح ندارد، بلکه صفر تا صد این مسئله با خود نمایندگان مجلس است؛ باید به آن دسته از نمایندگانی که می‌گویند خدمت سربازی حذف شود، گفت که اول حقوق سرباز را درست کنند. چرا این‌ها را مطرح نمی‌کنند؟ بودجه اختصاص دهند و اگر بودجه اختصاص داده شود، ما که نمی‌توانیم پرداخت نکنیم.
*در بحث اجبار سربازی هم نمایندگان مجلس کارهای انجام دادند و گویا از سمت نیروهای مسلح نیز رایزنی‌های صورت گرفته است، اما در نهایت نمایندگان مجلس منصرف شدند.
- تعدادی از نمایندگان بزرگوار به دنبال انگیزه‌های سیاسی و کسب محبوبیت بودند؛ حتی در دوران انتخابات ریاست جمهوری نیز این موضوع مطرح شد. بعضی از افراد و احزاب در حال سوء استفاده سیاسی از این مسئله و به دنبال جلب آرا به سمت خود بودند که تذکر داده شد در این بازی وارد نشوند. حضرت آقا نیز در این باره فرمایشی کردند و گفتند که بحث سرباز یک مسئله صددرصد تخصصی است و به این سادگی نمی شود در مورد آن صحبت کرد.
در اوایل پیروزی انقلاب در ارتش دو دستگی ایجاد و پادگان‌ها خالی شد و نتیجه آن اقدام نیز این بود که صدام طمع و به کشور ما حمله کرد و تا زمانی که ما خودمان را جمع کنیم و سربازهایمان را بیاوریم کلی خسارت به کشور وارد شد. از این تجربه زمان زیادی نگذشته است، پس نماینده‌ای که در مجلس است و در زمان جنگ نیز حضور داشته است چطور این حرف را می زند که سربازی نباید باشد؟
این حرف‌ها که مطرح می‌شود، دو حالت دارد؛ نمی‌توانیم بگوییم نادانند، بلکه یا می‌خواهند از این موضوع منفعت سیاسی ببرند و آرا را به سمت خود ببرند یا خدایی نکرده نسبت به کشور عناد دارند. فکر می‌کنم اگر بگوییم انگیزه سیاسی مطرح است بهتر باشد؛ به این مسئله آگاه هستند و این چیزی است که برای همه مشهود است؛ ما نمی‌توانیم پادگان‌های‌مان را خالی کنیم. با توجه به این همه تهدیدهایی که داریم، نمی‌توانیم نظم جامعه را بدون سرباز برقرار کنیم.
در پلیس، مرزبانی و پادگان‌ها باید عناصری آماده باشند که خدای نکرده با وجود نیروهای مسلح قوی‌ای که داریم، کسی به خود اجازه چپ نگاه کردن به تمامیت ارضی کشورمان را ندهد. چند ماه قبل دیدیم مقامات کشوری مثل آذربایجان که اصلا هیچ حساب نمی شوند به خود این اجازه را داده بودند که علیه کشور ما سخن پراکنی های کنند، دیدیم که ارتش به مرز شمال غرب کشور رفت و در آن جا فقط یک مانور کوچک انجام داد و همه سریع خود را جمع کردند. وقتی ما این‌ها را می‌بینیم، چطور نمایندگان مجلس متوجه این مسائل نیستند و این سخنان را مطرح می‌کنند؟ ما نمی‌توانیم پادگان‌ها را خالی کنیم.
*شما فکر می‌کنید اگر اجبار از وظیفه عمومی برداشته شود، تعداد افرادی که این دوره را انتخاب می‌کنند تا سپری کنند خیلی کمتر می‌شود؟
- بله خیلی ها به خدمت سربازی نمی آیند.
*به نظر شما چند درصد از مشمولان دوره وظیفه عمومی در صورت اختیاری شدن این دوران از سرباز شدن خودداری می‌کنند؟
- خود شما اگر اجبار نبود، به سربازی می‌آمدید؟ اگر به کارتش نیاز نداشتید آیا می‌آمدید؟ قطعاً اگر کلمه اجبار را برداریم، خیلی‌ها نمی‌آیند. موضوع خرید سربازی نیز اصلاً در شان جوانان کشور ما نیست. در گذشته یکی از راه‌های نیامدن به سربازی همین خرید سربازی بود که این کار را انجام دادند و باعث شد کسانی که مرفه بودند، پول بدهند تا به سربازی نیایند؛ این را هم مجلس ما در آن زمان تصویب کرده بود؛ اما این اقدام باعث شد کسی که داراست، به سربازی نیاید و کسی که فقیر است به سربازی بیاید که این اصلاً کار پسندیده‌ای نیست.
*یکی از پیشنهاداتی که از سوی منتقدان سربازی اجباری مطرح می‌شود، برداشته شدن اجبار از سربازی و در نظر گرفتن یکسری مشوق‌ها و تسهیلات اجتماعی برای افرادی است که به اختیار خود دوران سربازی را طی می‌کنند؛ نظر شما در این باره چیست؟
- به نظر من این پیشنهاد نمی‌تواند کمک کننده باشد؛ چه مشوقی قرار است بدهند؟ مشوق مورد نظر شما چیست؟
*به نظر من یکی از این مشوق‌های می‌تواند سهمیه برای پذیرش دانشگاه باشد و کسانی که به سربازی اختیاری می‌روند، از امتیازهایی برای پذیرش در دانشگاه‌های دولتی برخوردار باشند.
- نه؛ من به این موضوع نقد دارم گرچه این فقط یک مثال بود. نباید علم را با این چیزها جابجا کنیم؛ این کار اشتباهی است که سهمیه بدهیم که فرد به دانشگاه برود. ممکن است مثلاً گفته شود به افرادی که به سربازی می‌روند، تسهیلات یا وام داده شود؛ خب ممکن است یک نفر از شمال شهر باشد و به پول نیازی نداشته باشد، پس به سربازی نمی‌آیند. در جرایم راهنمایی و رانندگی پلیس راهنمایی گاهاً در رسانه‌ها اعلام می‌کند که جرایم بازدارنده نیست چون جرایم در نظر گرفته شده برای متخلفان مهم نیست؛ مثلاً متخلف می‌گوید یک میلیون یا دو میلیون می‌دهم و فلان تخلف را انجام می‌دهم. این قبیل اقدامات شان قشر متوسط به پایین جامعه را زیر سوال می‌برد.
در تولید امنیت برای کشور همه باید مشارکت کنند؛ مشارکتی که شان این افراد حفظ شود. به نظر من چون سرباز یک واژه مقدس است همه و همه باید مشارکت کنند. در بحث امنیت کشورمان همه باید مشارکت آن هم حضوری نه نیابتی داشته باشند؛ به نظر من این واجب است.
*یکی دیگر از پیشنهاداتی که در این زمینه از سوی منتقدان سربازی اجباری مطرح می‌شود، استخدام کارکنان کادری است؛ به نظر شما علت امتناع نیروهای مسلح از جایگزین کردن نیروهای کادری به جای وظیفه چیست؟ آیا تنها مانع این اقدام منابع بودجه‌ای است؟
- فقط بحث بودجه مطرح نیست. امنیت کشورها با یکدیگر متفاوت است. فرهنگ کشورها نیز با هم متفاوت است؛ مثلاً کشوری مانند سوئد تهدیدی ندارد اما کشوری مثل ایران با منابع سرشار زمینی و زیر زمینی که دارد با بسیاری از کشورهای دیگر متفاوت است و قابل مقایسه نیست. حتی بسیاری از کشورهایی که خدمت وظیفه را برداشته‌اند، به دنبال بازگرداندن آن هستند؛ کشور آلمان که دوباره در تلاش است که خدمت وظیفه را برگرداند. ما نمی‌توانیم کشورها را با همدیگر قیاس کنیم و بگوییم افرادی را برای این کار استخدام کنیم و بحث، بحث تخصصی است و واقعاً فقط بحث بودجه نیست.
*لطفاً توضیح بیشتری بدهید؛ اگر مشکل بودجه نیست پس مشکل چیست؟ علت انتخاب این فرمول برای مدیریت نیروی انسانی نیروهای مسلح چیست؟
- طی کردن دوران سربازی احساساتی از جمله وطن پرستی در فرد ایجاد می‌کند که در زمان جنگ از آب و خاکش دفاع کند؛ وقتی این حس ایجاد شد دست طمع و حمله دشمن به کشورمان از بین می‌رود. کسانی که از دوران جنگ و دوره دفاع مقدس در جبهه‌ها حضور پیدا کردند با هر عنوان و کسوتی که داشتند، این حس را نسبت به خاک شان دارند اما کسانی که در جبهه‌ها حضور نداشتند این حس را کمتر دارند. بعضی چیزها را نمی‌شود با پول به دست آورد، بلکه تنها از طریق تجربه زحمت به دست می‌آیند. فردی که سربازی رفته می‌گوید من دوسال برای امنیت کشورم زحمت کشیدم، پس نباید کسی به این کشور نظر بد داشته باشد.
بسیاری از سربازان برای کشورشان جانباز شدند؛ کسی که در دوران سربازی‌اش در دفاع مقدس پایش قطع شده آیا این اجازه را می‌دهد به کشورش حمله یا کشورش را تجزیه کنند؟ من خانواده‌هایی را دیده‌ام که پسرش برای این کشور شهید شده است؛ به نظر شما این خانواده‌ها که بچه‌های‌شان را داده‌اند تا کشورش حفظ شود عرق بیشتری به کشور دارند یا آن خانواده‌هایی که پول داده‌اند تا فرزندان‌شان به سربازی نرود؟ پس فقط بحث بودجه نیست بحث آن عرقی‌است که دوران خدمت سربازی در افراد ایجاد می‌کند. اینکه گفته شده صحبت درباره موضوع برداشته شدن سربازی اجباری تخصصی است نیز به همین خاطر است که ابعاد بسیار گسترده‌ای دارد.
من فکر می‌کنم که نمی‌شود خدمت سربازی را حذف کرد بلکه می‌شود انگیزه ایجاد کرد تا جوانان با انگیزه بیشتری در دوران سربازی حضور پیدا کنند که آن هم باید کارشناسی شده باشد نه بدون برنامه؛ اگر می‌گوییم پول بدهیم باید کارشناسی شده باشد. در مجموع به نظر من می‌شود برای سربازی انگیزه ایجاد کرد اما حذف آن از نظر من کار اشتباهی است و برای امنیت ما خوب نیست؛ چون شما از قشر جوان و در این وادی هستید، برخی از مسائل را با گذر زمان بیشتر می‌توانید درک کنید و متوجه شوید.
*جنابعالی فرمانده یک پادگان آموزش سرباز هستید و به طور مستقیم از بدو ورود به دوران وظیفه عمومی با مقوله سربازی سر و کار دارید ، با توجه به جایگاهی که جنابعالی در آن قرار گرفته‌اید و تجربیاتی که کسب کرده‌اید، فکر می‌کنم یکی از چند متخصص این حوزه هستید؛ پیشنهاد شما درباره وضعیت نظام وظیفه و سربازان به دستگاه‌های متولی چیست؟
- پیشنهاد من این است که حتماً مجلس محترم و دولت محترم ارتقای حقوق سربازان را در برنامه‌های کاری‌شان داشته باشند؛ بله با این اوضاع و احوال اقتصادی این حقوق باید افزایش پیدا کند. این درخواستی است که من در خصوص بحث سرباز دارم. در بحث بیمه به لطف خدا اقدامات خوبی شده است و همه سربازان دفترچه بیمه درمانی دارند.
پیشنهاد دیگرم این است که مجامع خدماتی شهرها نسبت به محیط‌های سربازی توجه داشته باشند و خدمات بهتری ارائه دهند؛ بعضی دستگاه‌ها پادگان‌های آموزشی را جزو شهر حساب می‌کند و برخی این مراکز را جزء شهر نمی‌دانند؛ به طور مثال اگر ما به شهرداری می‌گوییم که برای احیا و حفظ فضای سبز پادگان به ما کمک کنند، می‌گویند که جزو شهر نیستید و خودتان باید در این زمینه اقدام کنید. یا مثلا اگر فاضلاب مشکل داشته باشد می‌گویند نه شما باید پول بدهید. شهرداری‌ها، استانداری‌ها، فرمانداری‌ها و بخش‌داری‌ها باید در جهت بهینه‌تر شدن فضای سربازی کمک کنند و مشارکت داشته باشند.
*چه توصیه‌ای برای سربازان فعلی و آتی دارید؟
- جوانان باید از عمرشان استفاده کنند و دو سال از عمرشان باید به خدمت سربازی تعلق بگیرد؛ به جوانان سفارش می‌کنم که از دوران خدمت سربازی خوب استفاده کنند و به دنبال به بطالت گذراندن این مدت نباشند و نیت‌شان خدمت به کشور و مردم باشد؛ اگر این‌گونه باشد، دوران سربازی، دوران خوبی است.
از جوانان می‌خواهم که دوران خدمت‌شان را به عقب نیندازند و اگر می‌توانند، به موقع بیایند سر خدمت و این دوران را سپری کنند. چگونه سپری کردن دوران سربازی بستگی به دید سرباز نسبت به خدمت سربازی دارد؛ اگر با دید منفی وارد این دوره شوند که قرار است دو سال از عمرشان تلف شود، این مدت به سختی طی می‌شود اما اگر ذهنیت مثبتی در خود ایجاد کنند و با دید مثبت نسبت به سربازی وارد پادگان شوند، این دوران را به خوبی پشت سر خواهند گذاشت.
به گزارش ایسنا، اجباری بودن دوران وظیفه عمومی موضوعی است که طی دهه‌های اخیر در کشور همواره محل بحث بوده است؛ بحثی که موافقان آن عمدتاً نظامیان و مخالفان آن سربازان و اعضای خانواده آنها بوده‌اند و گاهی نیز این دعوا به خارج از این دو گروه کشیده می‌شود و برخی سیاست‌مداران خود را وارد این بحث می‌کنند اما ورود این افراد به دعوای اجباری بودن یا نبودن سربازی به دلایلی از جمله اهداف سیاسی و انتخاباتی تا کنون بی ثمر بوده است. با مرور آنچه تا کنون توسط موافقان سربازی اجباری و مخالفان جدی آن مطرح شده است، به نظر نمی‌رسد این دعوا تا سال‌های آتی نتیجه‌ای جز استمرار سربازی اجباری به همراه داشته باشد؛ با این حال آنچه که میان مخالفان و موافقان سربازی اجباری مشترک است، نظر آنها درباره لزوم تغییر شرایط، ضوابط و آئین‌نامه‌های «سربازی» به شیوه‌ی فعلی و تاکید بر افزایش حقوق مادی و معنوی سربازان است.                           ",https://www.asriran.com/003VLg
835490,۱۴۰۱/۰۱/۲۸,بین الملل,روسیه: ۲۳ هزار نیروی اوکراینی از زمان آغاز درگیری‌ها کشته شده‌اند,به گفته کوناشنکوف، «وزارت دفاع روسیه داده‌هایی در مورد تلفات واقعی ارتش اوکراین، گارد ملی و مزدوران خارجی در اختیار دارد که رئیس‌جمهوری اوکراین از گفتن آن به مردم اوکراین می‌هراسد».,"سخنگوی وزارت دفاع روسیه اعلام کرد که نیروهای اوکراینی از زمان آغاز درگیری‌ها در تاریخ ۲۴ فوریه، بیش از ۲۳ هزار نفر را از دست داده‌اند.
به گزارش ایلنا به نق از اسپوتنیک، «ایگور کوناشنکوف» سخنگوی وزارت دفاع روسیه اعلام کرد که نیروهای اوکراینی از زمان آغاز درگیری‌ها در تاریخ ۲۴ فوریه، بیش از ۲۳ هزار نفر را از دست داده‌اند.
به گفته کوناشنکوف، «وزارت دفاع روسیه داده‌هایی در مورد تلفات واقعی ارتش اوکراین، گارد ملی و مزدوران خارجی در اختیار دارد که رئیس‌جمهوری اوکراین از گفتن آن به مردم اوکراین می‌هراسد».                           ",https://www.asriran.com/003VLe
835483,۱۴۰۱/۰۱/۲۸,اجتماعی ,همیشه دنبال کاسه زیر نیم‌کاسه نباشیم!,شرقی‌های پیچیده، نمی‌توانستند باور کنند یک غربی سیاه‌پوست غیرتی شده و وسط مراسم اسکار به مجری مراسم سیلی زده است.,"عصر ایران؛ هومان دوراندیش- شبی که ویل اسمیت در مراسم اسکار به کریس راک سیلی زد، مجلۀ ""فیلم امروز"" در صفحۀ اینستاگرامش نوشت: «هنوز توضیحی در مورد واقعی یا ساختگی بودن این اتفاق ارائه نشده اما اگر این درگیری کوتاه، برنامه‌ریزی شده باشد باید آن را نمایش موفقی دانست چراکه توسط شبکه‌های اجتماعی در سراسر دنیا به شکل انفجاری وایرال شده است؛ نکته‌ای که مطمئنا جزو اهداف اسکار بوده است.»     اگر گردانندگان نشریۀ معتبر ""فیلم امروز"" (همان مجلۀ ""فیلم"" سابق"") با تردید این احتمال را مطرح کردند که آن سیلی از قبل برنامه‌ریزی شده بود، در عوض بسیاری از ایرانیان در فضای مجازی قاطعانه مدعی شدند که کل این ماجرا یک ""نمایش"" و هدف از آن هم گرم شدن بازار اسکار بوده است.   اما چرا امسال مراسم اسکار باید به شکلی تصنعی گرم می‌شد؟ لابد چون جهان سرگرم جنگ اوکراین است. دلایل دیگری هم می‌توان ردیف کرد ولی احتمالا این دلیل قوی‌تر از سایر دلایل است.   به هر حال بسیار زود معلوم شد که ویل اسمیت و کریس راک عروسک‌های خیمه‌شب‌بازی نبوده‌اند و سیلی اسمیت به راک واقعا برآمده از خشم بوده و برگزارکنندگان مراسم اسکار هم از وقوع این واقعۀ بی‌نظیر شوکه شده‌اند.
اما سوال اساسی این است که چرا بسیاری از ما ایرانیان همیشه کاسه‌ای زیر نیم‌کاسه می‌بینیم؟ چرا هر رویداد مهمی را یک ""بازی"" می‌دانیم؟   شاید دلیلش این باشد که در طول تاریخ زیاد بازی خورده‌ایم و مراقبیم که مبادا دوباره بازی بخوریم. شاید هم چون‌که در زندگی روزمره زیاد به یکدیگر دروغ می‌گوییم و سر همدیگر را کلاه می‌گذاریم، همیشه نگرانیم کسی یا کسانی دروغی را به عنوان راست به خورد ما بدهند و کلاه ما را بردارند و به ریش ما بخندند. در هر صورت برای بسیاری از ما، وقایع بزرگ همیشه پشت‌پرده‌ای دارند که دقت در آن پشت پرده، اصالت آنچه را که روی پرده می‌گذرد، زیر سوال می‌برد.   رژیم شاه بالاترین روابط ممکن را با ایالات متحدۀ آمریکا داشت. مردم ایران به دلایل گوناگون از آن رژیم بیزار شدند و به خیابان آمدند و با انقلاب سرنگونش کردند. کسانی که سن بیشتری دارند، حتما به یاد دارند در دهۀ 60 بسیاری از افراد عادی‌‌یی که در راه‌پیمایی‌های سال 57 شرکت می‌کردند و مرگ بر شاه می‌گفتند، در تحلیل‌های سیاسی مضحک‌شان مدعی بودند‌   ""آمریکایی‌ها شاه را بردند و آخوندها را آوردند"".   کسانی که چنین ادعایی داشتند، در واقع به زبان بی‌زبانی می‌گفتند که خودشان هم چیزی جز عروسک‌های خیمه‌شب‌بازی نبودند؛ و با این اعتراف تلویحی، در واقع از زیر بار مسئولیت تغییر رژیم شانه خالی می‌کردند و مسئولیت را متوجه ""عروسک‌گردانانی"" می‌کردند که آن‌ها را مثل عروسک‌های خیمه‌شب‌بازی به خیابان آورده بودند برای سرنگونی رژیم شاه.   این نگرش توطئه‌اندیشانه، ناشی از نوعی طفولیت فکری است. کودک مسئولیتی ندارد و مسئولیتش با والدینش است. اگر گم شود، اگر دستش در چرخ‌گوشت برود، اگر برق او را بگیرد، مسئولیت این فجایع با والدین اوست نه با خود او.   در سال 76 خاتمی با رای اکثریت مردم ایران رئیس‌جمهور شد ولی بعد از اینکه در تحقق  شعارهایش ناکام ماند، بسیاری از همان رای‌دهندگان مدعی شدند که کل انتخابات 76 یک ""بازی"" و در واقع کلاه گشادی بوده که نظام بر سر آن‌ها گذاشته است. یعنی مسئولیت رای خودشان را متوجه نظام می‌کردند.   به علل متعدد، فرهنگ سیاسی ما ایرانیان چنان است که بسیاری از ما مستعد درافتادن مدام ما به ورطۀ توطئه‌اندیشی هستیم. یکی از این علل این است که ما در طول تاریخ با حملۀ اقوام متخاصم و اشغال‌گر خارجی روبرو شده‌ایم و برای بقا، نوعی دورویی پیشه کرده‌ایم و بسیاری از گفته‌ها و کرده‌هایمان فاقد اصالت و صرفا به قصد بقا یا بهروزی و ترقی در وضع جدید بوده است.   حافظ می‌گوید: مِی خور که شیخ و حافظ و مفتی و محتسب/ چون نیک بنگری همه تزویر می‌کنند. حافظ را به درستی شاعر ملی ایران و دیوان او را نیز عصارۀ فرهنگ ایرانی می‌دانند. وقتی که ایرانی‌ترین شاعر ایران می‌گوید در این دیار همه تزویر می‌کنند، یعنی در فرهنگ ما نوعی دورویی سیستماتیک و نهادینه‌شده وجود دارد.   این دورویی حتما ضرورت و کارکردی داشته و سود و فایدتی بر آن مترتب بوده است وگرنه آدم عاقل بی‌دلیل به‌گونه‌ای زندگی نمی‌کند که وصف‌ زندگی‌اش این مصرع باشد: ""حافظم در مجلسی دردی‌کشم در محفلی"".   از مفهوم ""رندی"" در شعر حافظ، تفسیرهای گوناگونی شده است و مفسران سعی کرده‌اند بار معنایی مثبت به این مفهوم بدهند. ولی رند کسی است که مسئولیت گفتار و رفتارش را به عهده نمی‌گیرد. اگر بتواند، با دورویی، قول و فعل خودش را انکار یا آن را به‌گونه‌ای معنا می‌کند که به زیانش تمام نشود. اگر هم نتواند، گفته و کرده‌اش را به تقدیر نسبت می‌دهد و از خودش سلب مسئولیت می‌کند و تقصیرها را به گردن خداوند می‌اندازد.
   گناه اگر چه نبود اختیارِ ما حافظ/ تو در طریق ادب باش، گو گناه من است. این بیت اگرچه ظاهرا آمیخته به قبول مسئولیت است، اما در واقع چیزی جز این نمی‌گوید که مسئولیت گناه با دیگری است نه با منِ گناهکار.   مرحوم داریوش شایگان دربارۀ توطئه‌‌اندیشی می‌گفت: «توطئه شکل سکولار تقدیر است.» تقدیرگرا، توپ را به زمین خداوند می‌اندازد، توطئه‌گرا نیز با تراشیدن نیرویی خدایگانی، از خودش سلب مسئولیت می‌کند و مشتی توطئه‌گر را، که معلوم نیست در کدام پستو پنهان شده‌اند، همه‌کارۀ عالم می‌داند و دربارۀ اشتباهات خودش نیز آن‌ها را مقصر و موثر و لاجرم پاسخگوی اصلی می‌داند.   خلاصه اینکه، ما با مسئولیت‌پذیری چندان سر آشتی نداریم و گرفتار دورویی سیستماتیک و عمیقی هستیم که از تاریخ استبدادی‌مان نشأت گرفته است. اسم این دورویی را هم ""رندی"" گذاشته‌ایم تا بتوانیم به آن ببالیم و با آن خوش باشیم و در قبال رذائلش هم مسئولیت‌پذیر نباشیم.   بنابراین عجیب نیست که ما همیشه زیر هر نیم‌کاسه‌ای دنبال ‌کاسه‌ای باشیم و هر واقعه‌ای را نمایشی ببینیم که پشت‌پرده‌ای دارد. شرقی‌های پیچیده، نمی‌توانستند باور کنند یک غربی سیاه‌پوست غیرتی شده و وسط مراسم اسکار به مجری مراسم سیلی زده است.   با این حال، ما ایرانیان به لحاظ فرهنگی در حال فاصله‌گرفتن از عوارض استبداد هستیم. این حرف البته به این معنا نیست که گذار به دموکراسی امر سهل‌الوصول یا قریب‌الوقوعی برای ما است. اما در این نکته هم نمی‌توان تردید کرد که طی سه دهۀ اخیر، ارزش‌های دموکراتیک در جامعۀ ایران ترویج شده است. ترویج این ارزش‌ها به فاصله‌گرفتن ما از توطئه‌اندیشی کمک می‌کند در درازمدت.   قاعدتا روشنفکران جامعه از این حیث باید جلوتر از عامۀ مردم باشند. بنابراین تمایل مردم عادی به کشف کاسه‌ای زیر نیم‌کاسۀ سیلی ویل اسمیت به کریس راک، چندان عجیب نیست. آنچه عجیب است، چنین تمایلی نزد گردانندگان مجلۀ فیلم امروز بود.   اهالی مجلۀ ""فیلم"" منتقدان و روشنفکرانی هستند که در قیاس با مردم عادی، با شرق و غرب عالم آشنایی قابل توجهی دارند و هر سال صدها فیلم سینمای جهان را می‌بینند. بسیاری معتقدند تماشای یک فیلم برابر است با خواندن چند کتاب.   حتی اگر چنین نباشد، درافتادن معتبرترین مجلۀ سینمایی به ورطۀ توطئه‌اندیشی در ماجرای ویل اسمیت، شاید دال بر این باشد که نخبگان جامعۀ ایران هم، به ویژه اهالی هنر، هنوز گرفتارِ گرایشِ مزمنِ قلابی‌دیدن امور عالم‌اند. وقایع عالم، واقعی است مگر اینکه خلافش ثابت شود.                           ",https://www.asriran.com/003VLX
835485,۱۴۰۱/۰۱/۲۸,اجتماعی ,اجاره‌‌های گزاف، کارگران را به حاشیه پایتخت می‌راند/ اتحادیه املاک: مستاجران از تهران مهاجرت کردند,گزارش مرکز آمار می‌گوید در زمستان ۱۴۰۰ مستأجرانی که در تهران قرارداد اجاره خود را تمدید کرده‌اند، با ۵۰.۹ درصد افزایش اجاره‌بها مواجه شده‌اند.,"شرق نوشت*: تهران بنا بر اعلام مرکز آمار ایران، مستأجرنشین‌ترین استان ایران است و گزارش سازمان مدیریت و برنامه‌ریزی استان تهران حاکی از آن است که حدود چهار میلیون تهرانی‌، حاشیه‌نشین هستند یا در بافت ناکارآمد زندگی‌ می‌کنند.
با این حال اجاره‌بها در پایتخت ایران سر به فلک می‌گذارد و رقم اجاره‌خانه در محله‌های فقیرنشین تهران که گاهی در همسایگی حاشیه‌نشینان است، باورنکردنی به نظر می‌رسد. اجاره‌های گزافی که این روزها بنا بر گفته مشاوران املاک، در حال پس‌زدن کارگران از پایتخت است.
روی کاغذهای کهنه قرارداد اجاره‌خانه، چند لایه نایلونی کشیده و چسب زده است. از زیر چادر سیاه و مندرسی که چشمانش را تا نیمه پوشانده جوی نازکی به سمت ماسک آبی روی دهانش سرازیر می‌شود. مشخص نیست عرق ساعت‌ها پیاده‌روی و سرگردانی بین این بنگاه املاکی و آن بنگاه املاکی است یا اشک؟
خطاب به بنگاه‌دار که دفتری بزرگ با جلد زرشکی چرک را زیرورو می‌کند، می‌گوید خدا را خوش می‌آید که حکم تخلیه گرفته؟ من یک زن بی‌سرپرست با یک مادر علیل کجا بروم؟ به خدا خانه پیدا نمی‌کنم.
بنگاه‌دار زیر لب می‌پرسد حصارک کرج می‌توانی بروی؟ ملک خودم است.
و جواب می‌شنود: من برای غذای بیرون‌بر... سبزی خرد می‌کنم. از اینجا تا حصارک کرج خیلی راه است. مادرم آلزایمر دارد و نمی‌توانم جای دور بروم.
بنگاه‌دار گوشی تلفن را برمی‌دارد و می‌گوید خدا بزرگ است! ...
این فقط یکی از صحنه‌های روزمره املاکی کوچکی در انتهای اتوبان نواب- بریانک است.
در محله فقیرنشین عبدل‌آباد، نزدیک خیابان احسانی که بورس نخ و پارچه ارزان است، مردی روی صندلی‌های زهواردررفته املاکی با صاحبخانه جروبحث می‌کند: به مرگ بچه‌ام برای پول پیش خانه وسیله مسافرکشی‌ام را فروختم ۶۷ میلیون تومان و یک هوندا ۱۵۰ دیسکی خریدم پیک کار کنم. می‌دانی نداری یعنی چه؟
صاحبخانه که با لباس کار چرب و پر از لکه‌های سیاه به بنگاه آمده است، جواب می‌دهد: قربانت بروم من هم که آقازاده نیستم صبح تا شب جان می‌کنم و دو تا انگشتم حین کار قطع شده، دخل و خرجم نمی‌خواند که طبقه پایین آن خراب‌شده را اجاره دادم. چه کسی خوشش می‌آید توالت و حمامش را با مردم شریکی استفاده کند؟
‌بنگاه‌داران املاک می‌گویند دفاترشان هر روز صحنه این بحث و جدل‌هاست. یکی از املاکی‌های خیابان دولتخواه می‌گوید هفته پیش مستأجر با یک دبه بنزین اینجا آمد و روی خودش خالی کرد که به خیر گذشت!
بنگاه‌دار دیگری در همین محله می‌گوید: مستأجر پارسال خانه را ۲۰ میلیون تومان رهن و ماهانه ۱.۵ میلیون تومان اجاره کرده است، امسال که برای تمدید آمده صاحبخانه می‌گوید ۵۰ میلیون تومان رهن بدهد و ۲.۵ میلیون تومان اجاره... مستأجر شوکه شده است و آخر هم با پولی که داشت در تهران خانه پیدا نکرد و مجبور شد به چهاردانگه اسلامشهر برود.
او ادامه می‌دهد: این روزها دعواهای مستأجر و صاحبخانه بالا گرفته است. از شورای حل اختلاف محلات بپرسید چه صفی برای حکم تخلیه خانه تشکیل می‌شود؟ دولت گفت که در زمان کرونا صاحبخانه‌ها حق ندارند حکم تخلیه بگیرند ولی این حرف‌ها به درد همان رادیو و تلویزیون می‌خورد مگر کسی می‌تواند به زور در ملک مردم بنشیند؟!
تهران قطب مستأجران
این خلاصه‌ای از وضعیت مستأجرنشین‌ترین استان ایران یعنی تهران است. بر اساس سرشماری سال ۱۳۹۵ مرکز آمار ایران، تهرانی‌ها کمترین سهم مالکیت واحدهای مسکونی در ایران را دارند و کمتر از نیمی از پایتخت‌نشینان یعنی ۴۸.۸ درصد از آنها مالک خانه هستند و بیشتر از ۵۱ درصد مردم تهران اجاره‌نشین به شمار می‌آیند. مستأجرانی که زیر بار فشار گرانی و اجاره‌خانه گاهی ناچار به مهاجرت و جابه‌جایی به حومه شهر شده‌اند.

آخرین گزارش مرکز آمار ایران نشان می‌دهد در فصل زمستان ۱۴۰۰ مستأجرانی که قرارداد اجاره خود را تمدید کرده‌اند، به طور میانگین با ۵۰.۹ درصد افزایش اجاره‌بها مواجه شده‌اند.
در محله‌های فقیرنشین شهر اما اوضاع خانه‌به‌دوش‌ها وخیم‌تر است. در منطقه دولتخواه، جایی که مردم شانه به شانه حاشیه‌نشینان هستند، یک آپارتمان قدیمی ۶۰ متری نیاز به ۱۰۰ میلیون تومان ودیعه و بین دو میلیون و ۱۰۰ تا دو میلیون و ۵۰۰ هزار تومان اجاره دارد.
در عبدل‌آباد هم که یکی دیگر از محله‌های زندگی فقیرترین تهرانی‌هاست، یک آپارتمان ۵۰ متری ۲۳ سال ساخت ۵۰ میلیون تومان رهن و دو میلیون و ۶۰۰ هزار تومان اجاره داده می‌شود.
در محله پاسگاه نعمت‌آباد هم که به بازار کهنه‌فروشی خلازیر معروف است، یک آپارتمان ۶۰‌متری قدیمی ۳۰ میلیون تومان رهن و دو میلیون و ۵۰۰ هزار تومان اجاره داده می‌شود.
اجاره‌بها در شوش و میدان خراسان هم تقریبا در همین بازه قیمت است.
امسال حداقل دستمزد پایه کارگران به حدود چهار میلیون و ۱۸۰ هزار تومان رسیده است و بسیاری از کارگران تهرانی به شرط آنکه پس‌انداز مناسبی برای رهن خانه داشته باشند، ناچارند حداقل نیمی از حقوق خود را به عنوان اجاره‌خانه بپردازند.
هرچند بسیاری از این کارگران دستمزدهای قانونی نمی‌گیرند و بیمه ندارند یا اگر از دستمزدهای قانونی برخوردار باشند مدام در معرض اخراج و تعدیل هستند.
مشاوران املاک تهران می‌گویند که با صعود سرسام‌آور اجاره‌بها، پایتخت دیگر جای زندگی کارگران نیست و بسیاری از آنها به حاشیه شهر رانده شده‌اند.
آنها توضیح می‌دهند که ریزش قدرت خرید مردم تقاضای اجاره در محلات جنوبی شهر را افزایش داده و همین موضوع شرایط را برای مستأجران فقیر دشوارتر کرده است.
بنا بر گفته آنها، دفاتر بنگاه‌های املاک جنوب شهر، این روزها شاهد زد و خورد و دعوا یا استیصال مستأجرانی است که حکم تخلیه گرفته‌اند.
۴ میلیون تهرانی حاشیه‌نشین هستند
مصطفی‌قلی خسروی، رئیس اتحادیه مشاوران املاک کشور می‌گوید مستأجران زیادی ناچار به مهاجرت از تهران شده‌اند که بخش درخور توجهی از آنان کارگران هستند.
البته دولت تلاش کرد به صورت دستوری وارد بازار اجاره‌بهای مسکن شود که گزارش‌های مراجع آماری و روایت‌های کف و کوچه‌خیابان‌های شهر از اجاره‌نشینی، نشان می‌دهد که موفق نبوده است.

با شیوع کووید۹ در ایران، ستاد کرونا بخش‌نامه‌ای صادر کرد که صاحبخانه‌ها اجازه ندارند برای مستأجران حکم تخلیه بگیرند و حداکثر افزایش مبلغ اجاره‌بهای سالانه ملک در تهران ۲۵ درصد است؛ اما دولت طبق معمول نتوانست به صورت دستوری بازار را مهار کند و در همین بازه زمانی گزارش‌های مرکز آمار و بانک مرکزی در مقاطعی از تورم ۵۰ درصدی اجاره‌بهای مسکن در تهران حکایت دارد.
البته مصوبه ستاد کرونا برای صادرنشدن حکم تخلیه هم چندان قابلیت اجرائی ندارد. نعمت احمدی، حقوق‌دان، در این زمینه توضیح می‌دهد که ستاد کرونا به شورای حل اختلاف ابلاغ کرده که حکم تخلیه صادر نکنند، اما در مواردی که صاحبخانه مدعی می‌شود خودش نیاز به سکونت در خانه داشته یا قصد فروش ملک را دارد، دیگر نمی‌شود کاری کرد و حکم تخلیه صادر می‌شود.
بیت‌الله ستاریان، تحلیلگر اقتصاد مسکن هم وضعیت بازار مسکن را نگران‌کننده می‌داند و معتقد است وضعیت نامساعد اقتصاد کلان کشور، بازار مسکن را هم مانند تمامی بازارها تحت تأثیر قرار داده است.
او می‌گوید که عرضه مسکن نسبت به تقاضا بسیار پایین است و کاهش ساخت‌وساز و صعود قیمت زمین، افزایش قیمت مصالح ساختمانی و دستمزد کارگران و... همه و همه منجر به تورم بالا در بخش مسکن شده و از آن سمت تورم دورقمی موجب شده مسکن از حالت کالای مصرفی خارج شده و به شکل کالای سرمایه‌ای تغییر کارکرد دهد و با ادامه این شرایط و تورم دورقمی این وضعیت ادامه دارد و بسیاری مسکن را نه برای مصرف شخصی که برای حفظ ارزش سرمایه خریداری می‌کنند.
این تحلیلگر به «شرق» می‌گوید تداوم شرایط فعلی در بازار مسکن، به رشد حاشیه‌نشینی دامن می‌زند.
در همین زمینه گزارش مؤسسه عالی پژوهش تأمین اجتماعی حاکی از دوبرابرشدن جمعیت زیر خط فقر در سال‌های ۹۶ تا ۹۹ است و سازمان مدیریت و برنامه‌ریزی استان تهران سال گذشته خبر داد که حدود چهار میلیون نفر از مردم تهران حاشیه‌نشین هستند یا در بافت ناکارآمد و سکونتگاه‌های غیررسمی زندگی می‌کنند.
*گزارش: مریم شکرانی
                            ",https://www.asriran.com/003VLZ
835487,۱۴۰۱/۰۱/۲۸,اجتماعی ,"عضو شورای شهر تهران: ""میزان جریمه قطع درخت"" به دیه انسان نزدیک شده است",بابایی با اشاره به اینکه جریمه قطع درخت نباید مشابه دیه انسان باشد، تصریح کرد: این حد رویکرد بازدارنده احتیاج نبوده و نباید دیه یک گیاه را مشابه یک انسان بدانیم.,"رئیس کمیته محیط زیست شورای شهر تهران گفت: براساس برنامه پنج‌ساله باید سالانه بهره برداری از حداقل ۵ الی ده چاه آب را متوقف کنیم و به جای آن از پساب‌های تصفیه خانه‌ها استفاده کنیم. از این برنامه عقب هستیم و بررسی‌های ما هم نشان می‌دهد که وزارت نیرو نیز آنگونه که باید پای کار نیست.
«مهدی بابایی» رئیس کمیته محیط زیست شورای شهر تهران در گفت‌وگو با ایلنا در پاسخ به پرسشی درباره استفاده از ریسه‌های نوری اطراف درختان برای آذین‌بندی و بهبود کیفیت بصری خیابان‌ها توسط شهرداری‌های مناطق گفت: ریسه‌های نوری که مورد استفاده قرار می‌گیرند از جنس ال. ای. دی هستند و گرمایش خاصی ندارند که به درخت آسیب بزند و به نظر من آسیب جدی به درخت نمی‌رساند.
او گفت: میزان نورپردازی که روی درخت‌ها انجام می‌شود، نسبت به کل درخت کمتر از یک درصد است و خیلی مشکل خاصی ایجاد نمی‌کند.
بابایی در پاسخ به سوال دیگری درباره اظهارات شهردار تهران مبنی بر بالا بودن جریمه قطع درختان که باعث می‌شود مردم تمایلی برای کاشت درخت نداشته باشند، اظهار کرد: افزایش میزان جریمه در جریان بررسی بودجه ۱۴۰۱ در کمیسیون سلامت و محیط زیست مورد بحث قرار گرفت و ما هم به این نتیجه رسیدیم که نباید این جریمه را نسبت به سال ۱۴۰۰ افزایش دهیم و یک عدد خیلی جزئی افزایش دادیم، چرا که عدد بیش از حد رشد کرده و در سال ۱۴۰۰ نسبت به سال ۱۳۹۹ رشد بالای ۳۰۰ درصدی داشته که بیش از حد بوده است.
با افزایش جریمه قطع درختان براساس میزان تورم مخالفم
رئیس کمیته محیط زیست شورای شهر تهران اضافه کرد: شخصا با رشد جریمه با توجه به میزان تورم در سال آینده مخالف هستم.
او در واکنش به اینکه ارقام اختصاص داده شده آنقدری نیست که عامل بازدارنده‌ای در قطع درختان باشد و باعث شده باشد که برخی دست به خشکاندن و قطع درختان نزنند، گفت: فرضا شما به عنوان مالک و یا سازنده شروع به ساخت و ساز می‌کنید؛ جلوی درب منزل شما سه درخت چنار است که نه به دلیل ساخت و ساز بلکه به دلیل تغییر اقلیم یکی از آن‌ها خشک می‌شود؛ در این شرایط حداقل ۲۰۰ میلیون تومان برای یک اصله درخت باید جریمه پرداخت کنید، در حالی که مالک اقدام به خشک شدن هم نکرده بلکه درخت خشک شده و این عدد خیلی بالا است و به دیه یک انسان نزدیک شده است.
جریمه قطع درخت نباید مشابه دیه انسان باشد
بابایی با اشاره به اینکه جریمه قطع درخت نباید مشابه دیه انسان باشد، تصریح کرد: این حد رویکرد بازدارنده احتیاج نبوده و نباید دیه یک گیاه را مشابه یک انسان بدانیم. در هر صورت بالا بودن این عدد بازدارنده است اما در مجموع با کاهش این عدد مخالف هستم و از طرفی هم با رشد این عدد براساس تورم سالیانه نیز مخالف هستم.
او در پاسخ به سوال دیگری درباره وضعیت منابع آبی پایتخت در تابستان پیش رو با توجه به کم بارشی در آغاز فصل بارش اظهار کرد: ما در مدیریت شهری با سازمان آب و وزارت نیرو جلساتی را در حوزه‌ای که مربوط به بهره برداری از آب‌های زیرزمینی است برگزار کردیم. همچنین جلساتی را با سازمان بوستان‌ها داشتیم تا بتوانیم برنامه‌های بهره وری آب حوزه‌های فضای سبز و مکانیزاسیون آبیاری را داشته باشیم تا میزان مصرف آب را کاهش دهیم.
عقب ماندگی از مسدودسازی چاه‌ها در تهران به دلیل کم کاری وزارت نیرو
بابایی افزود: این موضوع را پیگیری کردیم که آیا براساس برنامه پنج‌ساله سوم مکانیزاسیون آبیاری، بهره وری و مسدود کردن چاه‌ها پیشرفت دارند یا خیر. چرا که براساس برنامه پنج‌ساله باید سالانه بهره برداری از حداقل ۵ الی ده چاه آب را متوقف کنیم و به جای آن از پساب‌های تصفیه خانه‌ها استفاده کنیم. از این برنامه عقب هستیم و بررسی‌های ما هم نشان می‌دهد که وزارت نیرو نیز آنگونه که باید پای کار نیست.
رئیس کمیته محیط زیست شورای شهر تهران گفت: ابتدا باید پساب تصفیه خانه در اختیار ما قرار بگیرد و بعد از آن نسبت به مسدودسازی چاه اقدام کنیم. در حال حاضر ۱۴ کیلومتر شبکه آبیاری ایجاد کردیم تا از پساب تصفیه خانه استفاده کنیم اما به دلیل‌عدم همکاری وزارت نیرو موفق نشدیم درب چاه‌ها را مسدود کنیم و این همکاری بیشتر وزارت نیرو را می‌طلبد.
استفاده از ۱۴ کیلومتر شبکه آبیاریِ آماده معطل یک تفاهمنامه
او با تاکید بر اینکه باید بتوانیم برداشت از چاه‌ها را متوقف و پساب را جایگزین کنیم، افزود: چاه‌هایی که در تهران استفاده می‌شوند معین است و براساس برنامه ریزی باید بتوانیم برداشت از تعدادی از این چاه‌ها را متوقف کرده و از پساب‌ها استفاد کنیم اما اکنون با وجود اینکه ۱۴ کیلومتر شبکه آماده داریم که تا تصفیه خانه هم این شبکه را رساندیم، اما موفق نشدیم که به یک تفاهم برسیم و پساب در اختیار ما قرار گیرد.
بابایی ادامه داد: البته جلساتی را برگزار کردیم و پیگیری‌ها در حال انجام است اما اینکه خود وزارت نیرو و شرکت آب و فاضلاب رویکرد توجه به مسائل زیست محیطی را به مسائل اقتصادی اولویت دهد، می‌تواند به مدیریت بهینه منابع آب تهران بحران را حل کند.
۴۰۰ حلقه چاه برای آبیاری فضای سبز تهران مورد استفاده قرار می‌گیرد
عضو کمیسیون سلامت، محیط زیست و خدمات شهری شورای شهر تهران ادامه داد: حدودا ۴۰۰ حلقه چاه برای آبیاری فضای سبز مورد استفاده قرار می‌گیرد و در تلاش هستیم این میزان را کاهش دهیم. توصیه کردیم در مناطق تصفیه خانه‌های محلی برای تصفیه روان آب‌ها استفاده شود چرا که کیفیت آبی که از تصفیه خانه‌ها دریافت می‌شود براساس بررسی صرفا می‌تواند به صورت قطره‌ای برای پارک‌های جنگلی اطراف تهران استفاده شود و توصیه نمی‌شود که از پساب تصفیه خانه‌ها برای پارک‌ها در داخل شهر استفاده کنیم.
او ادامه داد: لذا اگر بتوانیم در محلات از تصفیه خانه‌های محلی برای تصفیه روان آب‌ها استفاده کنیم و کیفیت را بالا ببریم می‌توانیم از آن‌ها در حوزه بوستان‌ها و پارک‌های شهری استفاده کنیم.                           ",https://www.asriran.com/003VLb
835486,۱۴۰۱/۰۱/۲۸,سیاسی,تفَهُّمی یا عینی؟/ عباس عبدی,اولین نکته معنای چنین رفتاری نزد عموم یا اکثریت جامعه است که می‌تواند متفاوت از معنای مورد نظر عامل رفتار باشد، و آن را نه نشانه تواضع و محبت، بلکه نشانه رفتار منفی تلقی کند.,"عباس عبدی در روزنامه اعتماد نوشت:
  ماجرای دست‌بوسی آقای دعایی در جلسه با رییس جمهور بازتاب زیاد و‌ گوناگونی داشت. واقعیت این است که رفتارهای شخصی آقای دعایی متفاوت از دیگران و البته بسیار محترمانه و محبت‌آمیز است.   برای مثال هنگامی که در جلسه‌ای یا دورهمی‌‌یی باشند، همه میوه‌های جلوی خود را با دقت آماده کرده و بدون اینکه خودشان از آن بخورند، همه را به اطرافیان تعارف می‌کنند. 
  در روبوسی و دست‌بوسی نیز همین رفتار را دارند. دست خیلی از افراد کوچک و بزرگ را می‌بوسند. این رفتار او با اهل فرهنگ و هنر و اندیشه مستقل از قدرت نیز بسیار مشهود است. در به کار بردن کلمات متواضعانه نیز همیشه پیش‌قدم هستند.
  بنابراین اگر کوشش برای بوسیدن اخیر را به صورت تَفَهُّمی و از منظر انگیزه فردی به موضوع و رفتار ایشان نگاه کنیم، منطقی است که آن را در ادامه همان رفتارهای دیگرش درک و فهم کنیم و دست‌بوسی او را نشانه‌ای از ابراز محبت و تواضع اخلاقی و نه کرنش در برابر صاحبان قدرت بدانیم.
  ولی در اینجا چند نکته وجود دارد که هر صاحب رفتاری ناگزیر است به آنها توجه کند و رفتار خود را با توجه به این نکات تنظیم کند. این اتفاق ظرفیت آن را دارد که دستمایه پرداختن به مسأله کلی ‌تری قرار داده شود. مساله‌ای که ممکن است برای همه ما رخ دهد.
  اولین نکته معنای چنین رفتاری نزد عموم یا اکثریت جامعه است که می‌تواند متفاوت از معنای مورد نظر عامل رفتار باشد، و آن را نه نشانه تواضع و محبت، بلکه نشانه رفتار منفی تلقی کند. ما به عنوان فردی که عامل رفتار هستیم، آیا حق داریم که مردم را از چنین برداشتی منع کنیم؟
  مثال مشهور آن نشان دادن انگشت شست است که در دو فرهنگ ایرانی و غربی به کلی متفاوت معنا می‌شود. البته ممکن است به مرور زمان تعبیر ایرانی آن منسوخ شود، ولی تا آن زمان آیا ما حق داریم که از این علامت با تعبیر غربی آن در ایران استفاده کنیم، بدون آنکه به مفهوم و تعبیر ایرانی آن توجه کنیم؟ شاید در روابط شخصی که طرف مقابل نیز این معنا را درک کند، به کار بردن چنین نشانه‌ای ایراد نداشته باشد، ولی در میان جمع، حتماً باید توجه کنیم که معنای عمل و زبان بدن ما چیست؟
  برای نمونه چند ماه پیش یک آقای مدیر جلوی خبرنگار زن به گونه نادرستی نشسته بود، گر چه بعداً توضیح داد که به علت وجود مشکلات دیسک کمر چنین نشسته است. ولی این پذیرفتنی نیست، زیرا برداشت دیگران از یک رفتار حق مردم است و او یا نباید اجازه تصویربرداری می‌داد یا هم‌زمان عذرخواهی می‌کرد و محذور خود را به خوبی شرح می‌داد یا پشت میز می‌نشست که وضعیت ناهنجار نشستنش دیده نشود.
  در اینجا هم بوسیدن دست رییس جمهور در عرف عمومی مردم معنایی متفاوت از بوسیدن دست یک هنرمند یا یک دوست و رفیق یا مادر یا کودک دارد. از این رو اگر این کار را انجام دهیم باید به مفهوم و برداشت متعارف آن نیز پای‌بند باشیم. به علاوه فردی که دستش بوسیده می‌شود نیز مثل مردم فکر می‌کند و باید متوجه برداشت ناصواب او نیز بود.
  نکته دوم این است که گاه فرد واجد شخصیت حقیقی است که طبعاً هر کاری را که صلاح می‌داند باید انجام دهد. ولی اگر کسی به درجات متفاوتی در عرف عمومی واجد شخصیت حقوقی و انتساب به گروه اجتماعی و یا جریان سیاسی خاصی باشد، به ناچار باید ملاحظات آنان را نیز رعایت کند.
  هر چند در ایران خلط این دو شخصیت بیش از حد رخ می‌دهد، و رفتارها و عقاید شخصی را به سرعت به یک جناح یا رویکرد منسوب می‌کنند، ولی در هر حال و در رفتار خود باید این اثر را نیز منظور داشت.
  از سوی دیگر برخی تغییرات ارزشی نیز در جامعه ایران رخ داده که نباید نادیده گرفته شود. برای نمونه از یک سو تصور امروز جامعه از نمادهای قدرت همچون سال‌های اول انقلاب نیست و از سوی دیگر رفتارهایی مثل دست‌بوسی نیز، ضد ارزش شده است. در نتیجه برداشت از این رفتار متفاوت از چیزی می‌شود که در ذهن آقای دعایی بوده است. حتی اگر ذهن ایشان برای همه شناسانده شود، باز هم تاثیری در این برداشت‌ها نخواهد گذاشت.
  بنابراین معنای یک رفتار در زمینه اجتماعی آن مشخص می‌شود نه بر اساس خواست انجام دهنده آن. از این رو، معنای این رفتار را نمی‌توان بر اساس سلوک شخصی جناب آقای دعایی تفسیر کرد.                           ",https://www.asriran.com/003VLa
835484,۱۴۰۱/۰۱/۲۸,اجتماعی ,گزارشی تلخ از خاطرات زنان و دختران خیابانی/ روایت زندگی دختر13ساله,اولین قربانی، با حرکت سریع دست مددکار به داخل هدایت می‌شود، مونا، بچه پایین شهر. سنش را که می‌گوید، تمام تنت خالی می‌شود از هر خیالی در رابطه با سن و سال یک دختر ۱۳ساله که تنها یک دهه از زندگی‌اش را گذرانده، ولی به اندازه یک زن ۳۰ساله تجربه دارد.,"شرق در گزارشی پیرامون زنان و دختران فراری کهبه آسیب های مختلفی دچار شده اند نوشت: زندگی در یک سلول، با چندین زن که سنشان از ۱۳ سال، به پنجاه‌وچند سالگی می‌رسد. خانه‌ای که نه نامش را کسی می‌داند و نه شناسنامه دارد. حتی عابرانی که سالیان سال است از این کوچه می‌گذرند هم نمی‌دانند که حدود ۴۰ -۵۰ زن اینجا در پشت درهای قفل اتاق‌های سفید محصور شده‌اند.
اینجا برای نادیا، مریم، نرگس، سهیلا و خیلی‌های دیگر مثل زندان است. چشم‌ها از پشت کرکره سبز و قدیمی نگاهت می‌کنند و اتاق انگار دل می‌زند. بعد از ورودت به مرکز، همه درها پشت سرت قفل می‌شود تا وارد سلول بزرگی شوی که زن‌ها را در خود مهار کرده است.
تمام اتاق انگار پر می‌شود از سکوت ناگهانی زنانی که خیلی وقت است فراموش شده‌اند. آدم‌هایی که از خط قرمزها عبور کرده‌اند تا پشت پلک زندگی پنهان شوند. خیلی‌هایشان از وقتی از خانه گریخته‌اند، زندگی‌شان تاریک شده. دختران جوانی که حالا بیش از سن سجلی‌شان تجربه دارند.
اولین قربانی، با حرکت سریع دست مددکار به داخل هدایت می‌شود، مونا، بچه پایین شهر. سنش را که می‌گوید، تمام تنت خالی می‌شود از هر خیالی در رابطه با سن و سال یک دختر ۱۳ساله که تنها یک دهه از زندگی‌اش را گذرانده، ولی به اندازه یک زن ۳۰ساله تجربه دارد.
خیلی بی‌قید از چوب حراجی حرف می‌زند که چند سال زندگی‌اش را به تاراج برده؛ ۱۱ساله بوده که اولین طعم تجاوز را چشیده و بعد از آن در آغوش خیابان جا گرفته است. بدون اینکه سکوت کند، مثل یک رادیو که روشنش کرده باشی شروع می‌کند. نه خلاصه و نه مختصر، بلکه با جزئیات. از سه تجربه سقط جنینش می‌گوید و خاطره نوزادانی که هر کدامشان مثل وصله تلخی به زندگی‌اش چسبیده‌اند.
*چرا خیابان را انتخاب کردی؟
کتکم می‌زدند. عموها از کوچیک‌تره تا بزرگه. فقط کافی بود توی کوچه منو ببینن، به باد کتک می‌گرفتنم. خسته شده بودم. دل به دریا زدم، رفتم سی‌وسه پل. اونجا با یه پسر مکانیک آشنا شدم. خوشگل بود. شلوار شیش‌جیب پوشیده بود. عاشقش شدم. می‌گن عشق در یک نگاه (می‌خندد، ولی خنده‌اش را از نگاه مددکار می‌دزدد).
*خب بعدش چی شد؟
هیچی. گفت باهات ازدواج می‌کنم. رفتیم تو کارگاهشون. سیاه و کثیف بود. اولین بار بود که مشروب می‌خوردم، بهم گفت بخور، تلخ بود با آب‌میوه مخلوطش کرد و گفت بخور. بعدش انگار بیهوش شده بودم، بیدار که شدم انگار همه جا خون پاشیده باشن، بدبخت شدم، هر روز طعم خون رو تو دهنم حس می‌کردم. آزارم می‌داد، هر بار با مخالفت من دهنمو با مشت و لگد خرد می‌کرد.
از همان موقع بوده که زخم آسیب نگذاشته او به خانه برگردد: «شدم بچه خیابون. اگه برمی‌گشتم عموها می‌کشتنم. اونجام می‌موندم پسر مکانیکه اذیتم می‌کرد، ترسیدم. حدود چهار ماهی شد اونجا بودم. فرقی نمی‌کرد هر بار دوستاش مهمونش بودن. خسته شدم، یه بار تونستم فرار کنم، آش و لاش بودم و گرسنه؛ اولین سقط جنینم همون سال بود. دردش هنوز تو جونمه، بعدش دستگیر شدم و منو برگردوندن پیش مامانم. اما عموها این بار زندانیم کردن. صبحونه و ناهار و شامم شده بود کتک. بازم فرار کردم. دومین سقط جنینم شاید دو سال بعدش بود و سومی هم همین چند وقت پیش».
همین‌طور که حرف می‌زند، غربت جای خالی چند دندان، توی دهانش، خودش را نشان می‌دهد. حتی تخیلت هم اجازه نمی‌دهد که از او یک دختر ساده در ذهنت بسازی. همخوابگی با آدم‌های پولدار تا بودن در توالت‌های کثیف و بدبو و هم‌آغوشی در خیابان از یک دختر ۱۵ساله، زنی چندین‌ساله ساخته که بدون شرمساری از کاری که کرده دوست دارد باز هم به خیابان پناه ببرد. با هر کلمه‌ای که از دهانش بیرون می‌غلتد، انگار اتاق تنگ‌تر می‌شود، احساس خفگی داری از ترسی که دیگر برای امثال او وجود ندارد.
مددکار با حرکت چشم به دختر نشان می‌دهد که کافی است و او را با همان اشاره نامرئی به بیرون هدایت می‌کند، انگار نمی‌خواهد بیشتر از این ابرهای سیاه آسیب‌های اجتماعی کنار بروند.
نفر بعدی نرگس است. با قدم‌های سنگین و کشیده وارد می‌شود، توی سفیدی چادر، لرزه‌های محسوسی است از دختر ۱۶ساله‌ای که یک سال پیش از خانه فرار کرده است. یک جفت چشم‌تیله‌ای میشی به تو خیره می‌شود، از وقتی که از ترس دست‌درازی ناپدری در آغوش خیابان پناه گرفته تا حالا که پشت این دیوارهای سفید منزل گرفته، یک بار مجبور به سقط جنین شده. حاصل یک عشق ساده کودکانه، بچه‌ای بوده که هنوز به سلول‌های ذهنش وصله شده و نمی‌گذارد یادش برود که عشق مادری یعنی چه.
کم حرف می‌زند و کلمات به سختی از دهانش بیرون می‌پرد: «روی یک تشک کثیف و چرک بچه‌ام سقط شد. سخت بود. داشتم می‌مُردم. اولین باری بود که یک جنین می‌دیدم. قشنگ بود و عین یک گلوله سفید و سرخ به من نگاه می‌کرد، همان‌جا بود که عاشقش شدم».
اشک میهمان سکوت سیال اتاق می‌شود. به شکم برآمده دیوار خیره می‌شود؛ بغضش را فرو می‌خورد و ادامه می‌دهد: از همه‌شان بدم می‌آید. از کسانی که بچه‌ام را کشتن. مددکار با اکراه می‌گوید: خب حالا اشک تمساح نریز. شما رو چه به محبت و عشق؛ «تُف»؛ کلمه آخری را غلیظ‌تر ادا می‌کند و دخترک را به سکوتی سنگین وامی‌دارد. پای خاطرات که وسط می‌آید، هق‌هق کوتاهی تمام سکوت اتاق را می‌بلعد.
با بُغض ادامه می‌دهد: اینجا هیچ چیز نیست. از صبح تا شب بی‌کاریم. تا یک سال پیش درس می‌خوندم. اینجا هیچ کاری نداریم. حوصله همه سر رفته. مددکار وسط حرفش می‌پرد؛ کی گفته اینجا هیچ کاری نداری؟ ما اینجا قالی‌بافی داریم. دل به کار نمی‌دین. زندگی در آسایشگاه زنان ویژه، کُند می‌گذرد. بین شکاف خانه تا خیابان، تجربه این زنان چند برابر شده است.
برای ثریا، اما شیرینی اولین مبلغی که گرفته باعث شده که تن به خیلی چیزها بدهد. با اولین مبلغی که به دستش رسیده، مانتو خریده و بعد تبدیل شده به زنی که یاد گرفته برای کارهایش می‌تواند پول بیشتری بگیرد. بعد از آن با قارچ و شیشه و گُل آشنا شده و زندگی‌اش حل شده در لغزش‌های جورواجور. مینا اما تلخ و گزنده نگاهت می‌کند.
طعم خیابان برای او زهری است که هر بار نوشیده. نگاهش را تکیه می‌دهد به نقطه‌ای مبهم. سلام نصفه و نیمه‌ای از زبانش سُر می‌خورد و با کمی شرم صحبت می‌کند و مثل بقیه جزئیات را نمی‌گوید. واضح است که برخلاف بقیه از این کار چندان راضی نیست. تیک تیک ساعت روی دیوار سکوت را می‌شکند. چشم‌های پشت شیشه یک آن رهایت نمی‌کنند؛ وقتی مددکار متوجه می‌شود، فقط کافی است یک تشر بیاید تا چشم‌ها پراکنده شوند.
زهرا نفر بعدی است، از زور وَرم تجربه انواع مواد مخدر چشم‌های قهوه‌ای زن ۴۶ساله ریزتر شده و پُف کرده است. خط‌خطی‌های چهره‌اش ردپای سالیان بیشتر از سنش را نشان می‌دهد. سنش به ۶۰ساله‌ها تنه می‌زند. برای او با سه بچه قد و نیم‌قد، تحمل اینجا سخت است. هر کدام از بچه‌ها به خاله و عمه و مادربزرگ سپرده شده‌اند و سرنوشت هیچ‌کدامشان برای زهرا مشخص نیست. وقتی اعتیاد شوهرش، دامن او را گرفته به زندگی بچه‌هایش هم آتش زده و بعد از مرگ شوهرش به جای زن خانه، زن خیابان شده است. با صورت سنگی به تو زل می‌زند و از روزهایی می‌گوید که به خاطر سیرکردن شکم بچه‌هایش تنش را می‌فروخته و خشونت‌های متنوعی را در این مسیر تجربه کرده است.
چشم‌های مددکار زن را به سکوت وادار می‌کند. نمی‌خواهد پوست تابوها بیشتر از این کنده شود، تابوهایی که از تعداد این زنان حرف نمی‌زنند و زخم‌های کهنه‌ای هستند که نه رسمی و نه تأیید شده‌اند، اما حقایق از آماری می‌گوید که به طور میانگین سن روسپی‌گری در ایران را کاهش داده و از سن ۲۰ تا ۳۰ سالگی به زیر ۱۸سالگی رسیده است. زنانی که جوان شده‌اند و گاه کودک هم شده‌اند. دخترانی که تصویر زندگی‌شان زیر بار آسیب‌ها خط می‌خورد و پایان جنگیدنشان می‌شود سلول محصوری که قرار است، آنها را به زندگی برگرداند. زنانی که گویی در جبر هندسه زندگی ته‌نشین شده‌اند... .                           ",https://www.asriran.com/003VLY
835479,۱۴۰۱/۰۱/۲۸,سرگرمی,بدون شرح! (تصویری),,,https://www.asriran.com/003VLT
835481,۱۴۰۱/۰۱/۲۸,ورزشی,توضیح ماتئوس درباره شوخی با علی دایی و انتشار ویدیو خوابیدنش (فیلم),لوتار ماتیوس ستاره سرشناس فوتبال جهان که به تهران آمده از شوخی با علی دایی در مراسم قرعه‌کشی رقابت‌های جام جهانی ۲۰۲۲ قطر و انتشار ویدیو خوابیدنش گفت. منبع: خبرآنلاین,کد ویدیو  دانلود    فیلم اصلی                                     ,https://www.asriran.com/003VLV
835482,۱۴۰۱/۰۱/۲۸,سیاست خارجی,اعتماد: بن بست ایجاد شده در مذاکرات برجام بر سر سپاه باز خواهد شد,به هر حال خروج نام سپاه در لیست گروه‌های تروریستی، یکی از مطالبات کلیدی ایران است. این مطالبه هم غیرمعقول نیست و هیچ کشوری در دنیا اجازه نمی‌دهد بخشی از نیروهای مسلحش در لیست گروه‌های تروریستی قرار بگیرند.,"اعتماد نوشت: گفت‌وگوهای ایران با کشورهای 1+4 و امریکا، همچنان ادامه دارد و هنوز چشم‌اندازی از توافق برجامی نمایان نشده است.
البته برخی افراد و جریانات از عباراتی چون «انسداد» یا «بن‌بست» در مذاکرات استفاده می‌کنند که این عبارات در حوزه دیپلماسی چندان کاربردی نیستند.
در فرآیند مذاکره، بن‌بست معنایی ندارد و طرف‌های گفت‌وگو، نهایتا راهی به سمت درک مشترک پیدا می‌کنند. در شرایط فعلی نباید اسیر بازی‌های رسانه‌ای، گروهی و جناحی در خصوص مذاکرات شد و باید در راستای منافع ملی کشور موضوع را تحلیل کرد.
مشخص است که ایران و امریکا روی برخی موضوعات که تعداد آنها اندک نیز هست به توافق نرسیده‌اند و رایزنی پیرامون آنها ادامه دارد. در واقع بیش از 90 درصد ابهامات حل شده است و بحث مربوط به خروج نام سپاه پاسداران از لیست گروه‌های تروریستی مورد ادعای امریکا ادامه دارد. ایران به درستی اعلام می‌کند که سپاه به عنوان بخشی از نیروهای مسلح کشور باید از لیست تروریستی مورد ادعای امریکا خارج شود، اما امریکا یا این ضرورت را قبول نکرده یا شرایطی را مطرح کرده که مورد پذیرش ایران قرار نگرفته است.
البته این ابهام نیز در ادامه حل خواهد شد، چراکه در دیپلماسی بن‌بست معنا ندارد. ضمن اینکه دو طرف ایران و امریکا نیز برای توافق اراده جدی دارند و این اراده نهایتا دو طرف را به یک فهم مشترک می‌رساند.
در خصوص درخواست ایران برای خروج سپاه از لیست گروه‌های تروریستی،حق با ایران است و این طرف امریکایی است که باید انعطاف نشان دهد. نه برای ایران و نه برای هیچ کشوری قابل قبول نیست که بخشی از نیروهای مسلحش به عنوان گروه‌های تروریستی معرفی شود. ایران هم در قبال این انعطاف احتمالی، بخشی از مطالبات امریکا را مورد توجه قرار می‌دهد. در این میان برخی اشاره می‌کنند که در زمان دولت قبلی، دو طرف مجموعه مشکلات را حل و فصل کرده بودند و فضا برای خروج سپاه از دایره تحریم‌ها فراهم شده بود.
این نوع نگاه در شرایط فعلی کمکی به تداوم گفت‌وگوها نمی‌کند و از درون ایران باید صدای واحدی در خصوص برجام شنیده شود. یک زمانی است که نام سپاه به عنوان گروه تروریستی مطرح می‌شود، یک زمانی هم تحریم‌هایی متوجه سپاه پاسداران می‌شود. این دو گزینه باهم متفاوت است. امریکا نام سپاه را در لیست تروریستی قرار داده است و این عبارت بار حقوقی سنگینی دارد.
زمانی که نام سپاه در لیست گروه‌های تروریستی قرار می‌گیرد، نه تنها معامله و همکاری با طرف تحریم شده، جرم است، بلکه طرفی که با سپاه همکاری می‌کند یا ارتباط پیدا می‌کند نیز مشمول جرایم شدیدی قرار می‌گیرد و به عنوان حامی تروریسم شناخته می‌شود. این موضوع تبعات سنگینی دارد و طبیعی است که ایران بخواهد این روند تغییر پیدا کند.
اگر امریکا در زمان دولت قبلی، پذیرفته بود که سپاه را از لیست گروه‌های تروریستی خارج کند، امروز هم می‌تواند این کار را انجام دهد.
مدتی قبل علیرضا قربانی خواننده خوب کشورمان که ویزای امریکا را از وزارت امور خارجه امریکا دریافت کرده بود، به دلیل اینکه سربازی خود را در سپاه انجام داده بود اجازه ورود به کشور امریکا را پیدا نکرد.این امر نشان‌دهنده ناهماهنگی بسیار در هیات حاکمه امریکاست. با این شرایط چه اطمینانی می‌توان داشت که امریکا سایر تعهداتش در برجام را محقق کند. البته ادامه تحریم‌ها، فشار معیشتی سنگینی را بر دوش دهک‌های محروم کشور ایجاد می‌کند و دستیابی به توافق یک ضرورت عاجل است.
به هر حال خروج نام سپاه در لیست گروه‌های تروریستی، یکی از مطالبات کلیدی ایران است. این مطالبه هم غیرمعقول نیست و هیچ کشوری در دنیا اجازه نمی‌دهد بخشی از نیروهای مسلحش در لیست گروه‌های تروریستی قرار بگیرند. در درون امریکا نیز این بحث مطرح شده و برخی طیف‌ها در امریکا اعلام می‌کنند که باید بخشی از سپاه پاسداران (مثلا سپاه قدس) در لیست مذکور قرار داده شود و باقی گروه‌های مرتبط با سپاه ‌باید از لیست خارج شود. طی هفته‌های آینده این ابهام نیز برطرف و فضا برای احیای برجام فراهم می‌شود.                           ",https://www.asriran.com/003VLW
835376,۱۴۰۱/۰۱/۲۸,سیاسی,"امید را کنار بگذارید؛ ""زایش"" راه نجات است",امید بود که بسیاری را به بیچارگی کشاند. امید بود که افراد را با رو گرداندنشان از جهان پیش رو به نابودی برد. امید بود که افراد را از کنش‌های شجاعانه در عصر تاریکی باز داشت.,"مخاطبان عصر ایران؛ عبدالرحیم معرفیان - سال جدید 1401 فرا رسید و طبق معمول سال های گذشته همه ما ایرانیان هریک به زبانی هزاران دعا و آرزوی خوشبختی و نیک فرجامی نثار ملت و مملکت و دوستان خود کردیم.
همه امیدواریم که این سال متفاوت از سال های قبل، شاهد اتفاقات و پیش‌آمدهای معجزه آسایی باشیم و حال و روزگارمان رو به بهروزی و شادکامی گراید و رویاهایمان به واقعیت مبدل گردد؛ اما و دریغا که نه تنها این رؤیاهای شیرین محقق نمی شود و امیدهایمان در هاله ای از سرگشتگی گم و گور می شوند، بلکه بنا به عادت فطری و فرهنگی، در حسرت روزهای رفته و سال های گذشته غم باد گرفته و افسوس آن روزها را (که خود چنان هم ارزشمند نبوده اند!) خوراک روزانه خویش می نماییم.
امیدها و آرزوهایی که نه تنها رنگ واقعیت نمی گیرند بلکه کوچک و کوچکتر می شوند همچون سرزمین گسترده ایران از قدیم تا حال!مقاله ی جذاب و پرمحتوایی تحت عنوان ""زمانی که امید به مانع تبدیل می شود"" از ساماناتا رز هیل در مورد معنا و مفهوم امید از نظر هانا آرنت (فیلسوف و اندیشمند سیاسی آلمانی قرن بیستم) در سال 2021 منتشر شده است؛ نویسنده در این مقاله به نقد مفهوم امید از نظر هانا آرنت پرداخته است و اینکه از نظر او در عصر تاریکی پناه بردن به امید و روشنایی نامعلوم در آینده، کاری بس ابلهانه و بیهوده است و به جای صبر و انتظار بر اصلاح امور، کنشگری یا زایش را پیشنهاد و ترجیح می دهد؛ یعنی اقدام در لحظه یا حضور در اکنون.هانا آرنت ""امید"" را مانعی خطرناک بر سر کنش های جسورانه در عصر تاریکی می داند.
او اعتقاد داشت دل بستن به امید بود که بسیاری را به بیچارگی کشاند. امید بود که افراد را با رو گرداندنشان از جهان پیش رو به نابودی برد. امید بود که افراد را از کنش‌های شجاعانه در عصر تاریکی باز داشت.
 هانا آرنت
آرنت در بسیاری از مقالات ابتدایش در دهه ۳۰ و ۴۰ میلادی، عواقب اخلاقی دل بستن به امید در لحظات بحرانی را به باد انتقاد می‌گیرد.
هدف پیکان تیز انتقاد او تبدیل شدن امید به دست‌آویز نازی‌ها برای گرفتار کردن زندانیان اردوگاه‌های کار اجباری در جرم‌های خود با مجبور کردن‌ آنان به رفتارهای قاتلانه نسبت به همدیگر بود(همان منبع). جالب اینکه نازی‌ها از امید علیه مردم یهودی استفاده می کردند! البته منظور آرنت این نیست که ناامیدی را پیشه کنیم و اقدامی برای بهبود اوضاع خود و جامعه بعمل نیاوریم. او بجای امید، زایش را ترجیح و برتر می داند:""زایش که واژه‌ای غیرمصطلح و بی‌شک زنانه‌تر و پر سروصداتر از امید است، این توانایی را دارد که ناجی بشریت باشد. درحالی که امید میلی کنش‌پذیر و معطوف به نتیجه‌ای در آینده‌ای نامعلوم است، زایش در خود کنش‌مندی با ریشه‌ای هستی‌شناختی دارد.""آرنت در توضیح و تبیین مفهوم زایش می گوید:""زایش شرط ادامه یافتن موجودیت بشر، معجزه تولد، آغاز نو نهفته در هر تولدی است که کنش را ممکن می‌سازد، خودانگیز و پیش‌بینی‌ناپذیر است. زایش بدین معناست که همیشه قادریم خود را از وضع موجود جدا کرده و چیزی نو را آغاز کنیم. اما نمی‌توان گفت آن چیز چیست. به هنگام سختی، امید شاید نتواند به نجاتمان بیاید ولی زایش چنین توانایی دارد"".به عبارتی آنچه او می خواهد بگوید این است: در امید، فرد مسئولیت وجودی، کنشگری و تغییر دنیای خود را در دیگران می جوید اما زایش نه تنها فرد را به حرکت، جنبش و کنشگری فعال وامی دارد بلکه او را مسئولیت پذیر و پاسخگو می نماید.
امید یعنی توقع و انتظار به رخدادها و نتایج مشخص در آینده است و فرد را منفعل می کند اما زایش یعنی حضور در لحظه و اقدام یا کنشگری فعال بدون توجه به نتایج از پیش تعیین شده است. و این بدین معناست که سرنوشت فرد در دستان اوست و دیگران نمی توانند آینده او را رقم بزنند.این نظریه بدبینی به امید برای ما جهان سومی ها که همیشه در سایه استبداد رشد و نمو کرده ایم باید جالب توجه و جای تأمل و تذکار باشد.
امیدهای رهایی از ظلم ظالمان و مستبدان و عدالت خواهی، در فرهنگ و ادبیات قدیم همچون فردوسی، سعدی و حافظ و ... به وفور مشاهده می شود. همچنین امید به کاهش فقر و فقرا، استقرار کامل قانون و نظم و انضباط، ثبات در سیاست و صلح و آشتی با جهان و جهانیان، شکوفایی انسانیت و اخلاق انسانی در تمام شئون جامعه و... .
هر چند در دوره ها و مقاطع کوتاهی در تاریخ پرآشوب ایران شاهد آرامش و نظم هستیم اما به قول نویسنده کتاب ""تضاد دولت و ملت""، همیشه این شرایط موقت و کوتاه مدت بوده است. (جامعه کلنگی نیز از تعابیر اوست).
حافظ که روزگار زندگی اش، در یکی از پُر آشوب ترین دوران تاریخ ایران در میان دو هجوم عظیم مغول‌ها و تاتارها بوده است، بارها در اشعار خود از امید به بهبود اوضاع کشور و گشایش در احوال و روزگار مردم خبر می دهد:بوی بهبود ز اوضاع جهان می‌شنوم/ شادی آورد گل و باد صبا شاد آمداما از آنجایی که این آرامش و بهبود اوضاع موقتی بوده و هیچگاه ثبات نداشته است و پس از دوره کوتاهی مجددا شر و اشرار بر حکومت مسلط می شدند و دوران خوشی و شادی نیست و نابود می شد؛ از بی وفایی دنیا (که آنرا عروس هزار داماد می نامد) و بی ثباتی افعالش ناله و فریاد می کرد:شهریاران بود و خاک مهربانان این دیار / مهربانی کی سر آمد، شهریاران را چه شد
اینکه چرا اوضاع و احوال جهان سومی ها و به ویژه ما ایرانیان اینگونه بی ثبات و کوتاه مدت است و ما همچنان از خرابی و بی سامانی روزگارمان شکایت می کنیم خود کتاب و مقاله های جداگانه ای می طلبد و البته در این زمینه قلم فرسایی نیز شده است.اما یکی از علل آن که در اینجا تاکید می شود مفهوم امید است و توقع و انتظاراتی که ما از حکام و سیاستمداران و بالانشینان خود داریم تا در سیاست‌گذاری و خط مشی های خود تغییر و تحول و فرجی حاصل نموده و کشور را در ریل توسعه و ترقی بگذارند و حالمان را به بهترین صورت دگرگون سازند، در حالی که ما ملت ایرانی خلوتِ انتظار با چاشنی امید و ترس را بر کنشگری فعال برگزیده ایم!روحیه تنبلی و خرافه پرستی ایرانیان را فردوسی بزرگ در شاهنامه خود به زیبایی بیان نموده است.
از نظر فردوسی در دوران پادشاهی جمشید که بیش از 700 سال طول کشیده است بزرگان ایرانی فردی به نام ضحاک را حاکم ایران می نمایند و او نیز تنبلی و خرافه پرستی را به ایرانیان آموزش و ترویج می دهد:بپروردشان از ره بدخوییبیاموختشان تُنبُل و جادوییشاید بدین دلیل و این خلقیات است که حکیمان و عرفای بزرگ این سرزمین همچون خیام، مولوی، سعدی و... از لذت و بهره گیری از لحظات عمر و تغییر سیرت و اخلاق درونی هر فرد تاکید زیادی داشته اند:صوفی ابن الوقت باشد ای رفیق/ نیست فردا گفتنت شرط طریق
مفهوم زایش در اینجا ابن الوقت بودن و امید همان فرداست.یاای نسخه‌ی نامه‌ی الهی که توئی/ وی آینه‌ی جمال شاهی که توئیبیرون ز تو نیست هرچه در عالم هست /در خود بطلب هر آنچه خواهی که توئیدر ادبیات معاصر نیز نویسندگان شهیری چون صادق هدایت در داستان‌ها و نوشته های خود بارها مردم ایران را قضا و قدری می خواند و مرادش این نیست جز اینکه نسل ایرانی نه تنها حوصله تغییر در احوال و رفتار خود را ندارد بلکه همه در تخریب یکدیگر و کشور خود پیشی گرفته و جز به منافع فردی خود نمی اندیشند.در پایان آنچه را که هانا آرنت به ما می آموزد این است که فرد و جامعه زمانی می توانند شاهد پیشرفت و ترقی خود باشند که ابتدا در درون به این خودآگاهی برسند که ماهیت وجودی آنها در این دنیا هدفمند و ارزشمند بوده و خود مسئولیت سرنوشت خویش را باید به دست گیرند.
هیچوقت به امید آینده‌ای درخشان و نامعلوم که دیگران قرار است برای آنها رقم بزنند دلخوش نباشند و تا خود قدمی برای تغییر و تحول خویشتن برندارند هیچگونه تحول و دگرگونی نخواهد افتاد.براساس نظریه آرنت می توان گفت یکی از علل مهم عقب ماندگی و توسعه نیافتگی کشورمان، روحیه تنبلی و خودمحوری و یا این دلیل مهم است که در طول تاریخ تغییر برون را بر درون خویش ترجیح داده و حوصله مطالعه کتاب، تأمل در تاریخ و فرهنگ کشور و تغییر عقاید مندرس و کهنه خود را نداشته و فکر می کنیم با تغییر هر حکومت روزگار به کام و حال ما خواهد شد.
آیا نظریه آرنت یادآور آیه زیبای قرآن نیست که:""خداوند سرنوشت هیچ قومی را تغییر نمی دهد مگر آنکه خود از دورن تغییر نمایند.""
مأخذ:-رز هیل، سامانتا(2021)، زمانی که امید به مانع تبدیل می‌شود، ترجمه محمد پور رکنی.- همایون کاتوزیان، محمد علی (1389)، تضاد دولت و ملت نظریه تاریخ و سیاست در ایران، ترجمه علیرضا طیب.- سریع القلم، محمود، اقتدارگرایی ایرانی در عهد پهلوی.-شاهنامه فردوسی.                           ",https://www.asriran.com/003VJo
835480,۱۴۰۱/۰۱/۲۸,سیاست خارجی,چرا ایرانی‌ها را در فرودگاه‌های خارجی معطل می‌کنند؟,اگرچه انتهای این داستان با عذرخواهی طرف مقابل و فدراسیون جهانی مربوطه همراه شده، ولی داستان رفتارهای عجیب و غریب با ورزشکاران ایرانی آن‌قدر تکرار شده که نمی‌شود به سادگی از کنارش عبور کرد,"شرق نوشت: انگشت‌نگاری، تشخیص چهره، بازجویی و پرکردن فرم‌های متعدد؛ اینها همه اتفاقاتی است که شاید هر ایرانیِ به خارج سفر کرده، در فرودگاه مقصد با آن مواجه شده باشد.
این موضوع البته در سفر به کشورهایی که از لحاظ دیپلماتیک با ایران زاویه دارند پررنگ‌تر است. شاید برای یک شهروند عادی این موضوع چندان جای بحثی، دست‌کم در رسانه‌ها، نداشته باشد ولی وقتی پای نخبگان ورزشی و ملی‌پوشان ایرانی هم به این اتفاقات کشیده می‌شود، آن وقت مشخص است که نمی‌توان به سادگی چنین مواردی را که عمدتا زمان‌بر و خسته‌کننده است، یک روال «طبیعی» توصیف کرد.
در دو دهه اخیر، ورزشکاران ایرانی در فرودگاه‌های مختلف دنیا، بعضا تا 10 ساعت برای خروج از فرودگاه معطل شده‌اند. آنها گاهی با تهدید به بازگشت، حاضر به پذیرش درخواست مقامات میزبان نشده‌اند و برخی اوقات هم هرچه از آنها خواسته شده، اجرا کرده‌اند. تعدد این اتفاقات در حالی رقم خورده که این پرسش را پررنگ‌تر از هر زمان دیگری روی دور تکرار گذاشته است: چرا ایرانی‌ها را در فرودگاه‌های خارجی معطل می‌کنند؟
بهانه ورود به این موضوع می‌تواند رفتار پلیس برزیل در فرودگاه سائوپائولو با اعضای تیم ملی تیراندازی ایران باشد. تیمی که با دریافت مدال‌های خوش‌رنگ و متعدد، حضور پرفروغی در جام جهانی داشت، ولی این حضور چندان هم بی‌حاشیه نبوده است. آن‌طورکه اعضای این تیم عنوان کرده‌اند، ملی‌پوشان تیراندازی در فرودگاه برزیل 15 ساعت معطل شده‌اند تا بعد از خستگی و کلافگی زیاد به آنها اجازه خروج داده شود.
اگرچه انتهای این داستان با عذرخواهی طرف مقابل و فدراسیون جهانی مربوطه همراه شده، ولی داستان رفتارهای عجیب و غریب با ورزشکاران ایرانی آن‌قدر تکرار شده که نمی‌شود به سادگی از کنارش عبور کرد.
ماجرای انگشت‌نگاری از تیم امید ایران
28 فروردین 1386 سرآغازی است برای اتفاقات رخ‌داده بر ورزشکاران ایرانی در فرودگاه‌های خارجی. شاید تا پیش از آن هم چنین رفتارهایی صورت گرفته بود، ولی به واسطه کم‌رنگ‌بودن رسانه، در مقایسه با دهه‌های اخیر چندان به چشم نیامده است. به هر روی در آن زمان، عنوان شد که تیم ملی المپیک ایران در فرودگاه امان، پایتخت اردن، چندین ساعت معطل شده و حتی در آستانه بازگشت به ایران بوده است. مسئله از جایی شروع شد که مسئولان فرودگاه بین‌المللی قصد داشتند از بازیکنان تیم المپیک ایران انگشت‌نگاری کنند.
در آن برهه مسئولان تیم ایران تهدید کردند که در صورت پافشاری مسئولان اردنی برای انگشت‌نگاری از ورزشکاران ایرانی، از ورود به اردن خودداری می‌کنند و به ایران بازمی‌گردند. آنها گفته بودند که انگشت‌نگاری برخلاف مقررات فیفا است. نهایتا بعد از ساعت‌ها معطلی، سرانجام بدون اینکه انگشت‌نگاری صورت بگیرد، به بازیکنان تیم المپیک ایران اجازه خروج از فرودگاه داده شد. آن‌ روزها صداوسیما این اقدام را یک ماجرای سیاسی و به دور از عرف بین‌الملل قلمداد کرد. اندکی بعد اما محمد ایرانی سفیر وقت ایران گفت که مسئله سیاسی در میان نبوده است: «این انگشت‌نگاری با انگشت‌نگاری‌های سیاسی و امنیتی که در کشورهایی نظیر انگلیس یا آمریکا صورت می‌گیرد متفاوت است و تنها از انگشت شصت دست راست افراد به صورت کامپیوتری عکس گرفته می‌شود. اردن تنها به قوانین خود عمل کرده است و جوسازی‌ها در داخل به مصلحت نیست».
پرسپولیسی‌ها جوش آوردند
دو سال بعد و به طور دقیق‌تر اسفند 1389 این‌بار سناریویی مشابه برای تیم فوتبال پرسپولیس در فرودگاه جده رخ داد. اتفاقی که ماحصلش معطلی هشت‌ساعته اعضای باشگاه پرسپولیس در این فرودگاه و البته خستگی روحی و روانی بازیکنان و اعضای کادر فنی این باشگاه بود. مسئولان عربستانی خواستار انگشت‌نگاری و چشم‌نگاری از ایرانی‌ها بودند که این خواسته ابتدا با مخالفت پرسپولیسی‌ها همراه شد، ولی سرانجام بعد از ساعت‌ها معطلی تن به چنین کاری دادند و مجوز ورود به شهر جده را دریافت کردند.
در آن زمان پرسپولیسی‌ها اعتقاد داشتند ورزشکاران دراین‌باره مصونیت دارند ولی مأموران فرودگاه هشدار داده بودند بدون انجام این مراحل اجازه ورود آنها به شهر را نخواهند داد. آن زمان عنوان شد که سپاهانی‌ها هم در ورود به فرودگاه ریاض با چنین پروسه‌ای مواجه شده بودند که آنها بدون مقاومتی این مورد را پذیرفته و معطلی خاصی در فرودگاه نداشته‌اند. دو سال بعد انگشت‌نگاری از مسئولان ایرانی در المپیک لندن هم سروصدای زیادی به پا کرد. آن زمان با توجه به مشکلات موجود در روابط دیپلماتیک دو کشور، این موضوع بحث زیادی به همراه داشت ولی مسئولان وقت کمیته المپیک خبر داده بودند که چنین موضوعی منبطق بر عرف است و فقط مخصوص ایرانی‌ها نیست.
بازجویی و معطلی ۴ ساعته ملی‌پوشان والیبال در شیکاگو!
بعد از عادی‌شدن تب و تاب انگشت‌نگاری در فرودگاه‌ها، یکی از بحث‌برانگیزترین اتفاقاتی که در سال‌های اخیر رخ داده مربوط به بازجویی و معطلی چهارساعته ملی‌پوشان والیبال در شیکاگو بود. تیم ملی والیبال که به واسطه حضورش در رقابت‌های جهانی مجبور به سفرهای متعدد بود، پایش به آمریکا و فرودگاه شیکاگو رسید، ولی در عین ناباوری پلیس آمریکا هم‌زمان با حضور تیم ملی والیبال ایران در شیکاگو ملی‌پوشان را مورد بازجویی قرار داد. این اتفاق که مربوط به تیرماه 1398 است با واکنش های تندی همراه شد، به طوری که اعتراض وزارت خارجه را هم به همراه داشت.
معطلی 8 ساعته در فرودگاه توکیو!
قبل از اتفاقاتی که برای تیم تیراندازی ایران در فرودگاه سائوپائولو رخ داد، تازه‌ترین معطلی مربوط به ورزشکاران ایرانی در ژاپن و در تیرماه 1400 بود. نکته عجیب این مورد رخ‌دادنش در بازی‌های المپیک توکیو بود! امری که با توجه به سطح برگزاری، به نظر می‌رسید نباید رقم بخورد. با این حال نه یکی، دو ساعت، بلکه قریب به هشت ساعت، ورزشکاران ایرانی در فرودگاه توکیو معطل شدند.
آن زمان عنوان شد که چند کشور از جمله ایران هم‌زمان وارد فرودگاه توکیو شده بودند؛ بنابراین انجام کارهای مربوط به ترخیص آنها زمان زیادی برد. شایعه شد قبل از اینکه این کشورها به فرودگاه برسند، دو کاروان کشور دیگر در فرودگاه حضور داشتند که در میان آنها تست کرونای دو نفر مثبت شده بود؛ همین مسئله باعث افزایش سخت‌گیری ژاپنی‌ها شد.
در آن روز انتقال ورزشکاران، چمدان‌ها و تجهیزات به دهکده ورزشکاران نیز حدود دو ساعت زمان برد؛ چراکه اتوبوس و کامیون‌های حمل چمدان و دیگر تجهیزات کافی نبود و این اتفاق باعث معطلی دیگری برای ورزشکاران شد اما همین مسئله خستگی و گرسنگی زیادی را برای گروه نخست ورزشکاران اعزامی ایران رقم زد، به‌گونه‌ای که حتی برخی از آنها در حالی که منتظر بودند اتوبوس‌ها برسند، از شدت خستگی گوشه‌ای از محوطه به خواب رفتند.                           ",https://www.asriran.com/003VLU
835478,۱۴۰۱/۰۱/۲۸,فرهنگی/هنری,انتقاد تند ژاله صامتی از شرکت‌کننده عصرجدید (فیلم),امید حمیدی شرکت‌کننده‌ عصر جدید استعداد خود را در بازیگری به نمایش گذاشت اما با انتقاد تند ژاله صامتی مواجه شد.,کد ویدیو  دانلود    فیلم اصلی                                     ,https://www.asriran.com/003VLS
835477,۱۴۰۱/۰۱/۲۸,اقتصادی,نرخ‌های حیرت‌آور اجاره‌بها در محلات فقیرنشین تهران/ مستاجران شوکه شدند,آخرین گزارش مرکز آمار ایران نشان می‌دهد در فصل زمستان ۱۴۰۰ مستأجرانی که قرارداد اجاره خود را تمدید کرده‌اند، به طور میانگین با ۵۰.۹ درصد افزایش اجاره‌بها مواجه شده‌اند.,"شرق نوشت: تهران بنا بر اعلام مرکز آمار ایران، مستأجرنشین‌ترین استان ایران است و گزارش سازمان مدیریت و برنامه‌ریزی استان تهران حاکی از آن است که حدود چهار میلیون تهرانی‌، حاشیه‌نشین هستند یا در بافت ناکارآمد زندگی‌ می‌کنند.
با این حال اجاره‌بها در پایتخت ایران سر به فلک می‌گذارد و رقم اجاره‌خانه در محله‌های فقیرنشین تهران که گاهی در همسایگی حاشیه‌نشینان است، باورنکردنی به نظر می‌رسد. اجاره‌های گزافی که این روزها بنا بر گفته مشاوران املاک، در حال پس‌زدن کارگران از پایتخت است.
روی کاغذهای کهنه قرارداد اجاره‌خانه، چند لایه نایلونی کشیده و چسب زده است. از زیر چادر سیاه و مندرسی که چشمانش را تا نیمه پوشانده جوی نازکی به سمت ماسک آبی روی دهانش سرازیر می‌شود. مشخص نیست عرق ساعت‌ها پیاده‌روی و سرگردانی بین این بنگاه املاکی و آن بنگاه املاکی است یا اشک؟
خطاب به بنگاه‌دار که دفتری بزرگ با جلد زرشکی چرک را زیرورو می‌کند، می‌گوید خدا را خوش می‌آید که حکم تخلیه گرفته؟ من یک زن بی‌سرپرست با یک مادر علیل کجا بروم؟ به خدا خانه پیدا نمی‌کنم.
بنگاه‌دار زیر لب می‌پرسد حصارک کرج می‌توانی بروی؟ ملک خودم است.
و جواب می‌شنود: من برای غذای بیرون‌بر... سبزی خرد می‌کنم. از اینجا تا حصارک کرج خیلی راه است. مادرم آلزایمر دارد و نمی‌توانم جای دور بروم.
بنگاه‌دار گوشی تلفن را برمی‌دارد و می‌گوید خدا بزرگ است! ...
این فقط یکی از صحنه‌های روزمره املاکی کوچکی در انتهای اتوبان نواب- بریانک است.
در محله فقیرنشین عبدل‌آباد، نزدیک خیابان احسانی که بورس نخ و پارچه ارزان است، مردی روی صندلی‌های زهواردررفته املاکی با صاحبخانه جروبحث می‌کند: به مرگ بچه‌ام برای پول پیش خانه وسیله مسافرکشی‌ام را فروختم ۶۷ میلیون تومان و یک هوندا ۱۵۰ دیسکی خریدم پیک کار کنم. می‌دانی نداری یعنی چه؟
صاحبخانه که با لباس کار چرب و پر از لکه‌های سیاه به بنگاه آمده است، جواب می‌دهد: قربانت بروم من هم که آقازاده نیستم صبح تا شب جان می‌کنم و دو تا انگشتم حین کار قطع شده، دخل و خرجم نمی‌خواند که طبقه پایین آن خراب‌شده را اجاره دادم. چه کسی خوشش می‌آید توالت و حمامش را با مردم شریکی استفاده کند؟
‌بنگاه‌داران املاک می‌گویند دفاترشان هر روز صحنه این بحث و جدل‌هاست. یکی از املاکی‌های خیابان دولتخواه می‌گوید هفته پیش مستأجر با یک دبه بنزین اینجا آمد و روی خودش خالی کرد که به خیر گذشت!
بنگاه‌دار دیگری در همین محله می‌گوید: مستأجر پارسال خانه را ۲۰ میلیون تومان رهن و ماهانه ۱.۵ میلیون تومان اجاره کرده است، امسال که برای تمدید آمده صاحبخانه می‌گوید ۵۰ میلیون تومان رهن بدهد و ۲.۵ میلیون تومان اجاره... مستأجر شوکه شده است و آخر هم با پولی که داشت در تهران خانه پیدا نکرد و مجبور شد به چهاردانگه اسلامشهر برود.
او ادامه می‌دهد: این روزها دعواهای مستأجر و صاحبخانه بالا گرفته است. از شورای حل اختلاف محلات بپرسید چه صفی برای حکم تخلیه خانه تشکیل می‌شود؟ دولت گفت که در زمان کرونا صاحبخانه‌ها حق ندارند حکم تخلیه بگیرند ولی این حرف‌ها به درد همان رادیو و تلویزیون می‌خورد مگر کسی می‌تواند به زور در ملک مردم بنشیند؟!
تهران قطب مستأجران
این خلاصه‌ای از وضعیت مستأجرنشین‌ترین استان ایران یعنی تهران است. بر اساس سرشماری سال ۱۳۹۵ مرکز آمار ایران، تهرانی‌ها کمترین سهم مالکیت واحدهای مسکونی در ایران را دارند و کمتر از نیمی از پایتخت‌نشینان یعنی ۴۸.۸ درصد از آنها مالک خانه هستند و بیشتر از ۵۱ درصد مردم تهران اجاره‌نشین به شمار می‌آیند. مستأجرانی که زیر بار فشار گرانی و اجاره‌خانه گاهی ناچار به مهاجرت و جابه‌جایی به حومه شهر شده‌اند.
آخرین گزارش مرکز آمار ایران نشان می‌دهد در فصل زمستان ۱۴۰۰ مستأجرانی که قرارداد اجاره خود را تمدید کرده‌اند، به طور میانگین با ۵۰.۹ درصد افزایش اجاره‌بها مواجه شده‌اند.
در محله‌های فقیرنشین شهر اما اوضاع خانه‌به‌دوش‌ها وخیم‌تر است. در منطقه دولتخواه، جایی که مردم شانه به شانه حاشیه‌نشینان هستند، یک آپارتمان قدیمی ۶۰ متری نیاز به ۱۰۰ میلیون تومان ودیعه و بین دو میلیون و ۱۰۰ تا دو میلیون و ۵۰۰ هزار تومان اجاره دارد.
در عبدل‌آباد هم که یکی دیگر از محله‌های زندگی فقیرترین تهرانی‌هاست، یک آپارتمان ۵۰ متری ۲۳ سال ساخت ۵۰ میلیون تومان رهن و دو میلیون و ۶۰۰ هزار تومان اجاره داده می‌شود.
در محله پاسگاه نعمت‌آباد هم که به بازار کهنه‌فروشی خلازیر معروف است، یک آپارتمان
۶۰‌متری قدیمی ۳۰ میلیون تومان رهن و دو میلیون و ۵۰۰ هزار تومان اجاره داده می‌شود.
اجاره‌بها در شوش و میدان خراسان هم تقریبا در همین بازه قیمت است.
امسال حداقل دستمزد پایه کارگران به حدود چهار میلیون و ۱۸۰ هزار تومان رسیده است و بسیاری از کارگران تهرانی به شرط آنکه پس‌انداز مناسبی برای رهن خانه داشته باشند، ناچارند حداقل نیمی از حقوق خود را به عنوان اجاره‌خانه بپردازند.
هرچند بسیاری از این کارگران دستمزدهای قانونی نمی‌گیرند و بیمه ندارند یا اگر از دستمزدهای قانونی برخوردار باشند مدام در معرض اخراج و تعدیل هستند.
مشاوران املاک تهران می‌گویند که با صعود سرسام‌آور اجاره‌بها، پایتخت دیگر جای زندگی کارگران نیست و بسیاری از آنها به حاشیه شهر رانده شده‌اند.
آنها توضیح می‌دهند که ریزش قدرت خرید مردم تقاضای اجاره در محلات جنوبی شهر را افزایش داده و همین موضوع شرایط را برای مستأجران فقیر دشوارتر کرده است.
بنا بر گفته آنها، دفاتر بنگاه‌های املاک جنوب شهر، این روزها شاهد زد و خورد و دعوا یا استیصال مستأجرانی است که حکم تخلیه گرفته‌اند.
۴ میلیون تهرانی حاشیه‌نشین هستند
مصطفی‌قلی خسروی، رئیس اتحادیه مشاوران املاک کشور می‌گوید مستأجران زیادی ناچار به مهاجرت از تهران شده‌اند که بخش درخور توجهی از آنان کارگران هستند.
البته دولت تلاش کرد به صورت دستوری وارد بازار اجاره‌بهای مسکن شود که گزارش‌های مراجع آماری و روایت‌های کف و کوچه‌خیابان‌های شهر از اجاره‌نشینی، نشان می‌دهد که موفق نبوده است.
با شیوع کووید۹ در ایران، ستاد کرونا بخش‌نامه‌ای صادر کرد که صاحبخانه‌ها اجازه ندارند برای مستأجران حکم تخلیه بگیرند و حداکثر افزایش مبلغ اجاره‌بهای سالانه ملک در تهران ۲۵ درصد است؛ اما دولت طبق معمول نتوانست به صورت دستوری بازار را مهار کند و در همین بازه زمانی گزارش‌های مرکز آمار و بانک مرکزی در مقاطعی از تورم ۵۰ درصدی اجاره‌بهای مسکن در تهران حکایت دارد.
البته مصوبه ستاد کرونا برای صادرنشدن حکم تخلیه هم چندان قابلیت اجرائی ندارد. نعمت احمدی، حقوق‌دان، در این زمینه توضیح می‌دهد که ستاد کرونا به شورای حل اختلاف ابلاغ کرده که حکم تخلیه صادر نکنند، اما در مواردی که صاحبخانه مدعی می‌شود خودش نیاز به سکونت در خانه داشته یا قصد فروش ملک را دارد، دیگر نمی‌شود کاری کرد و حکم تخلیه صادر می‌شود.
بیت‌الله ستاریان، تحلیلگر اقتصاد مسکن هم وضعیت بازار مسکن را نگران‌کننده می‌داند و معتقد است وضعیت نامساعد اقتصاد کلان کشور، بازار مسکن را هم مانند تمامی بازارها تحت تأثیر قرار داده است.
او می‌گوید که عرضه مسکن نسبت به تقاضا بسیار پایین است و کاهش ساخت‌وساز و صعود قیمت زمین، افزایش قیمت مصالح ساختمانی و دستمزد کارگران و... همه و همه منجر به تورم بالا در بخش مسکن شده و از آن سمت تورم دورقمی موجب شده مسکن از حالت کالای مصرفی خارج شده و به شکل کالای سرمایه‌ای تغییر کارکرد دهد و با ادامه این شرایط و تورم دورقمی این وضعیت ادامه دارد و بسیاری مسکن را نه برای مصرف شخصی که برای حفظ ارزش سرمایه خریداری می‌کنند. این تحلیلگر به «شرق» می‌گوید تداوم شرایط فعلی در بازار مسکن، به رشد حاشیه‌نشینی دامن می‌زند.
در همین زمینه گزارش مؤسسه عالی پژوهش تأمین اجتماعی حاکی از دوبرابرشدن جمعیت زیر خط فقر در سال‌های ۹۶ تا ۹۹ است و سازمان مدیریت و برنامه‌ریزی استان تهران سال گذشته خبر داد که حدود چهار میلیون نفر از مردم تهران حاشیه‌نشین هستند یا در بافت ناکارآمد و سکونتگاه‌های غیررسمی زندگی می‌کنند.                           ",https://www.asriran.com/003VLR
835476,۱۴۰۱/۰۱/۲۸,سیاسی,روزنامه جمهوری اسلامی: آیا رئیسی که از اول انقلاب در قوه قضائیه بوده بانی وضع موجود نیست؟/ اعضای شورای نگهبان که حامی سرسخت احمدی نژاد بودند چطور؟,ظاهرا این نکته نزد آقایان مغفول واقع گشته که کلی‌گویی از جنس سخن فوق‌الذکر، آتشی است که دامن خود آنها را خواهد گرفت وتر و خشک را با هم می‌سوزاند.,"روزنامه جمهوری اسلامی نوشت: شورای محترم نگهبان در هنگام احصاء دلایل ردصلاحیت آقای علی لاریجانی برای انتخابات ریاست جمهوری اعلام نمود که ایشان یکی از بانیان وضعیت موجود است. آقای رئیسی نیز در یک دیدار افطاری، با اشاره به همین موضوع گفت بانیان وضع موجود نباید در سطوح مدیریتی بکار گرفته شوند.
عبارت صدرالذکر متضمن معانی تفسیرپذیر است که واکاوی آن می‌تواند تحلیل موضوع را دقیق‌تر نماید. گستره زمانی ""وضع موجود"" تاب آن را دارد که ناظر به دوران پس از پیروزی انقلاب اسلامی، دوره پس از پایان دفاع مقدس و شروع دوران سازندگی باشد اما از فحوای کلام و قرائن حالیه قائلین می‌توان استنباط کرد که منظورشان شرائط حاصل از عملکرد دوره هشت ساله رئیس‌جمهور سابق است که موجبات وضعیت نامطلوب فعلی را رقم زده.
اگرچه سنت ناصواب تخطئه گذشتگان از دوره احمدی نژاد کلید خورد و ایشان با تاکتیک حملات بی‌رحمانه با کلیدواژه بگم بگم و شعار مبارزه بافساد به اسلاف خویش ناجوانمردانه هجوم برد و با ذبح اخلاق پای سیاست، توانست با سیاست‌های پوپولیستی خود هشت سال طلایی را برباد دهد لیکن این رسم نامالوف در ادوار بعدی نهادینه گشت و دولتمردان هر جا کم می‌آورند نقبی به گذشته زده و با یک مقایسه آماری غیرحرفه ای، مردم را به خشنودی دعوت می‌کنند.
به نظر می‌رسد آنچه مدیران تصمیم‌گیر و اجرایی کنونی نظام بالاخص شورای نگهبان را متوهمانه به خطای محاسباتی در ارزیابی گذشتگان واداشته است بیش از آنکه رد صلاحیت‌شدگان را زیر سؤال ببرد گذشته چهل ساله نظام و تمامی مدیریت عالی چهار دهه را به زیرسؤال می‌برد.
اگر آقای رئیسی که از ابتدای انقلاب در قوه قضاییه خدمت کردند بعنوان عامل وضع اسف‌بار موجود عدلیه معرفی شوند آیا صلاحیت احراز پست ریاست قوه مجریه را داشتند؟! اعضای وقت شورای نگهبان که از حامیان سرسخت احمدی‌نژاد بودند بانی وضع کنونی اقتصاد کشور نیستند؟!
تا اینجای موضوع هم، قابل درک است چون هیچ انقلابی و رهبرانی در ذات خود بدون نقص نبوده و اساساً اشتباهات جزء مقتضیات ذات آنهاست. سخن در استاندارد دوگانه مواجهه با مخالفین بعضی سیاست‌ها و رویکردهای انقلاب و دولتهاست. چه بسیار منتقدین دلسوز و ناصحانی که مشفقانه هزینه گزافی برای دلسوزی خود پرداخت نمودند و سالیانی را بعنوان نیروی غیرخودی در خانه عزلت گزیدند.
ظاهرا این نکته نزد آقایان مغفول واقع گشته که کلی‌گویی از جنس سخن فوق‌الذکر، آتشی است که دامن خود آنها را خواهد گرفت وتر و خشک را با هم می‌سوزاند. اگر وضع موجود بد است همه مدیران عالی و میانی اجرایی، تقنینی، قضایی، و سیاستگزاران در هشت سال گذشته و همه سنوات قبل باید پاسخ‌گوی اندیشه و رفتارشان بوده و مشارکت‌شان چه فعل یا ترک فعل تفاوتی نمی‌کند. هرکس اختیارش بیشتر بوده، مسئولیتش بیشتر بوده است. البته مردم نیز با انتخاب‌های خودشان، سرنوشت کنونی خویش را رقم زده و نباید تنها رهبران سیاسی مورد ملامت قرار گیرند.                           ",https://www.asriran.com/003VLQ
835475,۱۴۰۱/۰۱/۲۸,اخبار سلامت,همه چیز درباره واریانت XE کرونا,در پیک ششم هیچ خانواده‌ای نداریم که مبتلا نشده باشند، بسیار شیوع بالا بود. اینکه پیک‌های آینده چقدر می‌تواند بلند باشد و ... بسته به میزان واکسیناسیون است و همچنین وابسته به این است که چه واریانتی با چه خصوصیاتی بیاید.,"رییس مرکز تحقیقات ویروس شناسی دانشگاه علوم پزشکی شهید بهشتی با اشاره به ویژگی‌ها و منشاء واریانت XE کرونا، گفت: در موقعیت مناسب اُفت پیک ششم قرار داریم؛ در این شرایط مردم باید واکسیناسیون‌شان را تکمیل کرده و دز بوستر را هم تزریق کنند. در عین حال باید سطح واکسیناسیون محصلین را هم بالا ببریم.
دکتر علیرضا ناجی در گفت‌وگو با ایسنا، درباره سویه‌های جدید کرونا، گفت: از زمانیکه اُمیکرون به وجود آمده، چندین نوترکیبی از آن داشتیم که منشاء آن‌ها یا از خود اُمیکرون است یا ناشی از ترکیبی از اُمیکرون با سویه‌ای دیگر است که مهمترین آن‌ها XD، XF و XE هستند. باید توجه کرد که XD و XF ترکیبی از اُمیکرون BA۱ و دلتا بود که به نام دلتاکرون هم شناخته می‌شدند. زیرا در بازه‌ای از زمان شاهد گردش دلتا و اُمیکرون به طور همزمان بودیم و در نتیجه این نوترکیبی‌ها ایجاد شدند که XD از همه وسیع‌تر بود و در دانمارک، هلند، آلمان و آمریکا و ... مورد شناسایی قرار گرفته است.
XF هم در بریتانیا شناسایی شد. XE سومین نوترکیبی اُمیکرون است که نوترکیبی دو زیر شاخه اُمیکرون؛ یعنی BA۱ و BA۲ ایجاد شده است و سه موتاسیون اضافه هم دارد که از ۱۹ ژانویه در انگلستان شناسایی شد و بیش از ۶۰۰ مورد ابتلا به سویه XE در انگلستان گزارش شده است.
از XE چه می‌دانیم؟
وی افزود: درباره خصوصیات سویه XE اطلاعات زیادی وجود ندارد. با این حال گزارشات اولیه نشان می‌دهد که ۱۰ درصد سرعت انتشار XE از BA۲ بیشتر است. بنابراین تاکنون آنچه که درباره XE می‌دانیم، این است که احتمالا سرعت انتشار بالاتری دارد، اما اینکه وضعیت بیماری‌زایی آن چگونه است یا چقدر گریز از ایمنی دارد، فعلا نمی توانیم درباره‌اش اظهارنظر کنیم و باید صبر کنیم تا اطلاعات بیشتری از آن ارائه شود.
ناجی ادامه داد: در عین حال باید توجه کرد که گزارش‌های مربوط به سویه‌های جدید، مربوط به کشورهایی است که کارهای ژنتیکی انجام داده و گزارش می‌دهند. بنابراین ممکن است این عدد واقعی نباشد و موارد دیگری هم در کشورهای دیگر باشد که شناسایی نشده است.
توان پایش کووید ۱۹ در کشور قوی‌تر شد
وی درباره شرایط ایران و احتمال ورود سویه‌های جدید به کشور، گفت: ممکن است این سویه‌ها وارد کشور ما هم شوند و هم در کشور ما ایجاد شوند. زیرا در کشور ما هم شاهد چرخش همزمان اُمیکرون و دلتا بودیم و احتمال نوترکیبی وجود داشته، اما گزارشی در این باره نداشته‌ایم. در عین حال باید مطالعه بر روی سویه‌ها در کشور بیشتر شود. شاید به صورت وسیع کار توالی‌یابی را انجام نمی‌دهیم و اطلاعی از آن نداریم. باید به صورت یک برنامه مدون و منظم بحث توالی‌یابی برای شناسایی سویه‌های جدید انجام شود.
خوشبختانه با مساعدت وزارت بهداشت و سازمان جهانی بهداشت چندین دستگاه NGS که سیستم‌های جدید توالی‌یابی هستند، وارد کشور شده و دارند عملیاتی می‌شوند. بر این اساس توان علمی و تجهیزاتی پایش کووید در کشورمان قوی شده است و به نظر می‌آید که از این به بعد در این حوزه شرایط خوبی خواهیم داشت. در عین حال درباره خطرناک بودن این سویه‌ها باید صبر کرد تا ببینیم گزارش‌ها به چه صورت خواهد بود.
اُفت پیک ششم و موقعیت طلایی برای تکمیل و افزایش سطح واکسیناسیون
ناجی در ادامه درباره وضعیت کرونا در کشور، گفت: ما در اُفت پیک ششم هستیم. رفت‌وآمدها و مسافرت‌های نورزی هم تاثیراتی داشت و احتمال افزایش در میزان شیوع کرونا وجود دارد. در عین حال بازگشایی مدارس هم می‌تواند در کنار این موضوع باشد. معتقد بودم که باید صبر می‌کردیم و مدارس را یکی دو هفته بعد از عید باز می‌کردیم تا ببینیم وضعیت کووید به چه صورت خواهد شد و اگر در حال افزایش بود، بازگشایی مدارس و دانشگاه‌ها در این افزایش ندمد. با این حال بازگشایی اتفاق افتاد و انتظار داریم که افزایش داشته باشیم.
پیشنهاد گسترش تزریق دز چهارم واکسن کرونا
وی گفت: ما در موقعیت مناسبی هستیم. زیرا در زمان اُفت پیک هستیم و تشویق به واکسیناسیون بسیار مهم است. مردم باید واکسیناسیون‌شان را تکمیل کرده و دز بوستر را هم تزریق کنند. افرادی هم که تاکنون واکسن تزریق نکردند، حتما واکسن تزریق کنند. در عین حال باید سطح واکسیناسیون محصلین را هم بالا ببریم. در حال حاضر تکمیل واکسیناسیون و تزریق دزهای بوستر بسیار مهم است. موقعیت مناسبی هم هست. زیرا شیوع بالایی از ویروس را نداریم و راحت‌تر می‌توانیم واکسیناسیون را انجام دهیم.
پیشنهادم این است که تزریق دز بوستر را برای افراد ۱۲ تا ۱۸ سال به بالا هم آزاد کنیم. همچنین تزریق دز چهارم واکسن را هم وسیع‌تر کنیم. در حال حاضر دز چهارم برای افراد بالای ۶۰ سال که ایمنی ضعیف دارند، تزریق می‌کنند که بسایر خوب است. ما با این اقدامات و با استفاده از این موقعیت‌ها می‌توانیم سطح پوشش ایمنی را بالا بریم.
ناجی گفت: در عین حال باید بررسی‌هایمان را انجام دهیم، تعداد تست‌هایمان را افزایش دهیم تا بتوانیم اطلاعات لازم درباره روند بیماری را داشته باشیم تا بتوانیم افزایش‌ها را در راستای انجام اقدامات لازم پیش‌بینی کنیم.
در آینده پیک بزرگی از کرونا خواهیم داشت؟
وی درباره احتمال مواجهه با پیک شدید دیگری از کرونا در کشور، گفت: این موضوع به واریانت‌هایی که می‌آید و میزان واکسیناسیون‌مان بستگی دارد. پیک پنجم با دلتا نسبت به پیک ششم با اُمیکرون از نظر تعداد کشته‌ها تفاوت داشت، اما از نظر شیوع و گسترش بیماری پیک ششم بسیار بالاتر از بقیه بوده است.
در پیک ششم هیچ خانواده‌ای نداریم که مبتلا نشده باشند، بسیار شیوع بالا بود. اینکه پیک‌های آینده چقدر می‌تواند بلند باشد و ... بسته به میزان واکسیناسیون است و همچنین وابسته به این است که چه واریانتی با چه خصوصیاتی بیاید. باتوجه به میزان واکسیناسیونی که در کشور صورت گرفته و اگر مردم دزهای بوسترشان را تزریق کنند، می‌توانیم امیدوار باشیم که خیلی پیک‌های بلندی در آینده وجود نداشته باشد و در صورت بروز پیک هم می‌توان کنترل بهتری انجام داد.                           ",https://www.asriran.com/003VLP
835474,۱۴۰۱/۰۱/۲۸,اخبار سلامت,چرا فضانوردان دچار سنگ کلیه می‌شوند؟,گذراندن زمان در شرایط ریزگرانش با کاهش تراکم استخوان همراه است و این کاهش کلسیم در خون می‌تواند توضیحی احتمالی برای تجمع سنگ‌های کلیه غنی از مواد معدنی در بدن فضانوردان باشد.,"زمانی که فضانوردان به فضا سفر می‌کنند می‌توانند انتظار کسب تجارب جدید خارق‌العاده‌ای داشته باشند این درحالی است که ممکن است دچار مشکلی نیز بشوند که به طور بالقوه می‌تواند به ماموریت آن‌ها پایان دهد. یکی از این موارد ابتلا به سنگ کلیه است.
به گزارش ایسنا و به نقل از گاردین، طبق گزارشی از ناسا، فضانوردان پس از بازگشت به زمین بیش از ۳۰ بار ابتلا به سنگ کلیه را گزارش کرده‌اند و اکنون محققان بررسی ارتباط میان این بیماری دردناک و سفرهای فضایی را آغاز کرده‌اند.
دکتر ""استفن والش""(Stephen Walsh) از دانشگاه کالج لندن که در این مطالعه شرکت دارد می‌گوید: دردی که هنگام دفع سنگ کلیه احساس می‌کنید، بدترین دردی است که می‌توان تجربه کرد. یکی از فضانوردان در مدار دچار این عارضه شد و به همین دلیل مجبور شدند آن را به زمین بازگردانند.
مشخص شده که گذراندن زمان در شرایط ریزگرانش با کاهش تراکم استخوان همراه است و این کاهش کلسیم در خون می‌تواند توضیحی احتمالی برای تجمع سنگ‌های کلیه غنی از مواد معدنی در بدن فضانوردان باشد. کم‌آبی نیز از دلایل دیگر آن است. هدف این پروژه کاوش عمیق‌تر چنین مکانیسم‌هایی است.
این تیم در حال تجزیه و تحلیل کلیه ۱۰ موش هستند که اواخر سال ۲۰۲۰ در ایستگاه فضایی بین‌المللی بوده‌اند. آنها همچنین کلیه ۲۰ موش که بر روی زمین و در آزمایشگاه در معرض تشعشعات کیهانی قرار گرفته‌اند را مورد بررسی قرار می‌دهند. آن‌ها کلیه این موش‌ها را با گروه شاهد مقایسه کردند.
اگرچه تحقیقات آن‌ها هنوز منتشر نشده است اما این تیم تحقیقاتی می‌گویند که به نشانه‌های اولیه‌ای دست یافته‌اند که نشان می‌دهد تشعشات کیهانی که شامل امواج گاما و ذرات پر انرژی می‌شود، ممکن است به دی‌ان‌ای کلیه آسیب بزند و بر انتقال و متابولیسم چربی‌ها اثر بگذارد. محققان می‌گویند که نشانه‌هایی از تغییر در پروتئین‌های اطراف سلول‌های کلیه وجود دارد که می‌تواند نشان‌دهنده سازگاری یا آسیب اندام باشد.
علاوه بر آن موش‌هایی که در معرض تشعشعات کیهانی قرار گرفته بودند، سطوح پایین‌تری از پروتئین‌های دخیل در انتقال یون‌هایی مثل سدیم، کلسیم و فسفات نشان دادند. این یافته‌ها همچنین آسیب به میتوکندری را نشان می‌دهد. این موضوع مشکل‌ساز است زیرا یک بخش کلیدی کلیه یعنی سلول‌های لوله‌ای پروگزیمال کاملا به انرژی تولید شده از میتوکندری متکی هستند.
والش می‌گوید: از بین رفتن سلول‌های لوله‌ای پروگزیمال باعث نارسایی کلیه می‌شود. شاید شما به مریخ برسید اما ما به شما دیالیز را در راه بازگشت توصیه می‌کنیم.
دکتر ""کیت سیو""(Keith Siew)، محقق و متخصص کلیه از دانشگاه کالج لندن می‌گوید: این نتایج برای من شگفت‌آور است. به گفته‌ی او، موش‌هایی که در آزمایشگاه بودند تشعشعاتی مشابه سفری یک سال و نیمه به مریخ دریافت کردند در حالی که موش‌هایی که به ایستگاه فضایی رفتند تنها یک ماه را در فضا گذراندند.
""سیو"" می‌گوید که تیم آن‌ها بر این باورند که شرایط ریزگرانش می‌تواند اثر تابش‌های کیهانی را تقویت کند. اگرچه برای کشف این موضوع باید تحقیقات بیشتری انجام شود. او افزود که این مطالعه ممکن است برای همه و نه فقط فضانوردان مفید باشد.
به گفته‌ی دکتر ""سیو""، ما سالانه شاهد افزایش موارد ابتلا به سنگ کلیه در زمین هستیم. بهبود روش‌ها برای شناسایی نحوه و علت تشکیل آن‌ها می‌تواند فوایدی داشته باشد. علاوه بر آن به دست آوردن بینش بیشتر در مورد اثرات تشعشات بر فضانوردان می‌تواند راه‌های جدیدی برای حفظ بافت سالم بیمارانی که تحت رادیوتراپی هستند، فراهم کند.                           ",https://www.asriran.com/003VLO
835473,۱۴۰۱/۰۱/۲۸,اجتماعی ,ماجرای پیامک‌های اشتباهی تخلفات رانندگی,"در هنگام ارسال این پیامک‌ها، به صورت ""تخلف در دست بررسی است""، نوشته می‌شود و اگر مدتی بعد از پیامک جریمه هم ارسال شود، یعنی فرد تخلف کرده است اما در غیر اینصورت هیچ تخلفی انجام نشده است.","رئیس پلیس راه آذربایجان‌شرقی دلایل ارسال پیامک‌های اشتباهی تخلفات رانندگی به مالکین خودروها را تشریح کرد.
سرهنگ رضا کریمی‌نژاد در گفت‌وگو با ایسنا در خصوص پیامک‌های تخلفات رانندگی که به اشتباه به مالکین خودروها ارسال می‌شوند، گفت: این پیامک‌ها می‌تواند ناشی از ثبت با تاخیر باشند که فردی بعد چندین مدت گذر از محل تخلف، پیامک دریافت کند که این امر اغلب به دلیل مشکلات اینترنتی رخ می‌دهد و ارسال پیامک با تاخیر انجام می‌شود.
وی ادامه داد: ناخوانا بودن پلاک فرد و یا اشتباهات دوربین ثبت تخلفات و همچنین دستکاری پلاک‌های خودروها از عوامل دیگر ارسال شدن این پیامک‌ها هستند.
وی افزود: در هنگام ارسال این پیامک‌ها، به صورت ""تخلف در دست بررسی است""، نوشته می‌شود و اگر مدتی بعد از پیامک جریمه هم ارسال شود، یعنی فرد تخلف کرده است اما در غیر اینصورت هیچ تخلفی انجام نشده است.
کریمی‌نژاد یادآور شد: همشهریان عزیز می‌توانند برای بررسی این موضوع در جاده‌ها به قرارگاه پلیس راه استان و در شهر به پلیس راهنمایی و رانندگی مراجعه کنند و تصاویر ذخیره‌ شده‌ی خودروی خود را مشاهده کنند.                           ",https://www.asriran.com/003VLN
835472,۱۴۰۱/۰۱/۲۸,حوادث,۶ کشته در واژگونی قایق مهاجران در سواحل لیبی,این حادثه جدیدترین مورد از قربانی شدن مهاجران در آب‌های دریا در شمال آفریقا است که به امید زندگی بهتر سعی می‌کنند خود را به اروپا برسانند.,"آژانس مهاجرت سازمان ملل اعلام کرد که بر اثر واژگونی یک قایق مهاجران در ساحل لیبی ۶ نفر کشته و ۲۹ نفر دیگر مفقود شدند.
به گزارش ایرنا از ""رویترز""، آژانس بین‌المللی مهاجرت سازمان ملل شنبه شب گفت: این قایق در نزدیکی شهر صبراتا در غرب لیبی غرق شد.
این شهر مرکز اصلی افرادی است که سعی می‌کنند از آفریقا سفر خطرناک خود را از دریای مدیترانه به سمت اروپا انجام دهند.
این حادثه جدیدترین مورد از قربانی شدن مهاجران در آب‌های دریا در شمال آفریقا است که به امید زندگی بهتر سعی می‌کنند خود را به اروپا برسانند.
آژانس مهاجرت سازمان ملل اعلام کرده است که تنها در هفته گذشته، حداقل ۵۳ نفر در سواحل لیبی کشته شده‌اند.
لیبی از زمان وقوع ناآرامی‌های سال ۲۰۱۱ که منجر به سرنگونی معمر قذافی حاکم این کشور شد، به مسیر اصلی عبور مهاجران تبدیل شده است.
سازمان ملل و گروه‌های حقوق بشری بارها هشدار داده‌اند که مهاجران در لیبی در خطر شکنجه، سوء استفاده جنسی و قاچاق انسان هستند.
آژانس مهاجرت سازمان ملل همچنین اعلام کرده است که از یکم ژانویه سال جاری میلادی تا ۱۱ آوریل حداقل ۴۷۱ مهاجر در مسیر دریای مدیترانه جان خود را از دست داده‌اند.                           ",https://www.asriran.com/003VLM
835471,۱۴۰۱/۰۱/۲۸,بین الملل,مجری تلویزیون دولتی روسیه: جنگ جهانی سوم آغاز شد,"این خانم معتقد است غرق شدن ناو روسی ""مسکوا"" در دریای سیاه بیانگر این است که ""عملیات ویژه نظامی"" روسیه وارد مرحله جدیدی شده است و آن جنگ جهانی سوم بین روسیه و ناتو است.","یکی از حامیان ولادیمیر پوتین در تلویزیون دولتی روسیه اعلام کرد، باید گفت با غرق شدن ناو روسی در دریای سیاه عملا ""جنگ جهانی سوم"" میان روسیه و ناتو آغاز شده است.
به گزارش ایسنا، به نقل از دیلی اکسپرس، اولگا اسکابیووا، مجری پخش تلویزیون دولتی روسیه که از حامیان ولادیمیر پوتین، رئیس جمهوری روسیه و از حامیان حمله کشورش به اوکراین محسوب می‌شود، تاکید دارد روسیه عملا وارد جنگ با ناتو شده است.
این خانم معتقد است غرق شدن ناو روسی ""مسکوا"" در دریای سیاه بیانگر این است که ""عملیات ویژه نظامی"" روسیه وارد مرحله جدیدی شده است و آن جنگ جهانی سوم بین روسیه و ناتو است.
این مجری گفته است این حمله نشانگر این است که حالا روسیه نه تنها با تسلیحات تدارک دیده شده از سوی ناتو که با خود این ائتلاف نظامی غربی وارد جنگ شده، آنچه که آن را ""جنگ جهانی سوم"" نامیده است.                           ",https://www.asriran.com/003VLL
835470,۱۴۰۱/۰۱/۲۸,بین الملل,بناهای تاریخی عراق در حال نابودی,نمک موجود در خاک می‌تواند در برخی از شرایط به باستان‌شناسان کمک کند اما همین ماده می‌تواند مخرب باشد و نمک هم‌اکنون نیز به گفته باستان‌شناسان در حال تخریب مکان‌های تاریخی است.,"برخی از قدیمی‌ترین ساختمان‌های جهان که در عراق قرار دارند به دلیل تغییرات اقلیمی درحال نابودی هستند.
به گزارش ایسنا و به نقل از گاردین،‌ عراق خانه برخی از قدیمی‌ترین بناهای جهان است و تغییرات اقلیمی از جمله افزایش نمک و توفان‌های شن سبب فرسایش ساختمان‌ها و بناهای باستانی شده است.
عراق را به عنوان مهد تمدن می‌شناسیم. در این کشور بود که کشاورزی آغاز شد، برخی از قدیمی‌ترین شهرهای جهان از جمله «اور»‌ پایتخت سومری‌ها ساخته شدند و خط میخی یکی از نخستین سیستم‌های نوشتاری شکل گرفت. این کشور ده‌ها هزار مکان تاریخی متعلق به دوره‌های مختلف تاریخ یعنی از دوران پارینه‌سنگی گرفته تا دوره اسلامی را در خود جای داده است.
«آگوستا مک‌ماهون»‌ استاد دانشگاه باستان‌شناسی در دانشگاه کمبریج معتقد است آسیب رسیدن به مکان‌هایی همچون «بابل» سبب ایجاد شکاف در دانش ما از روند تکامل انسان،‌ پیشرفت نخستین‌ شهرها، اداره امپراتوری‌ها و تغییراتی که در حوزه سیاسی دوره اسلامی شکل گرفت،‌ می‌شود.
بین‌النهرین که سرزمین بین دو رودی است که در عراق امروزی قرار دارند،‌ غنی از نمکی است که به طور طبیعی در خاک و آب زیرزمینی وجود دارد.
متون خط میخی اطلاعاتی درباره شغل یک گردآورنده نمک و نحوه کاربرد نمک در هر چیزی از نگهداری غذا گرفته تا موارد درمانی و مراسم تشریفاتی ارائه داده‌اند. همچنین بر اساس یکی از ضرب‌المثل‌های سومری،‌ نیازهای اساسی زندگی، نان و نمک تعریف شده است.
نمک موجود در خاک می‌تواند در برخی از شرایط به باستان‌شناسان کمک کند اما همین ماده می‌تواند مخرب باشد و نمک هم‌اکنون نیز به گفته باستان‌شناسان در حال تخریب مکان‌های تاریخی است.
قدرت تخریب نمک با وجود افزایش غلظت آن که بر اثر کمبود آب ناشی از ساخت سد توسط همسایه‌های عراق و سال‌ها سوءمدیریت در استفاده از منابع آب و کشاورزی عراق به وجود آمده،‌ افزایش یافته است.
به گفته «احمد حمدان» که یک مهندس عمران است و کیفیت آب رودهای عراق را مورد بررسی قرار داده است، شوری «اروندرود»‌ از دهه ۹۰ میلادی روند افزایشی پیدا کرده است. بر اساس مشاهدات این کارشناس،‌ «اروندرود» که از پیوستن دجله و فرات به وجود آمده هرساله کیفیت پایین و بسیار پایینی داشته است. کیفیت این رود به ویژه در سال ۲۰۱۸ وضعیت بحرانی داشت؛‌ در آن سال شوری آب دست کم ۱۱۸هزار نفر را در دوران خشکسالی در بصره راهی بیمارستان کرد.
تغییرات اقلیمی نیز مشکل دیگری است. عراق رفته رفته گرم‌تر و خشک‌تر می‌شود. سازمان ملل متحد تخمین می‌زند این شرایط به معنای آن است که دمای سالانه تا سال ۲۰۵۰ با ۲ سانتی‌گراد افزایش همراه خواهد شد، تعداد روزهایی که دمای آن به بالای ۵۰ درجه سانتی‌گراد می‌رسد نیز افزایش خواهد یافت،‌ بارش باران در طول فصل بارش تا ۱۷ درصد کاهش خواهد یافت و شمار توفان‌های شن از ۱۲۰ مورد در هر سال با افزایش بیش از دوبرابری به ۳۰۰ مورد خواهد رسید.
یکی از مکان‌هایی که به شدت دچار آسیب شده، «بابل»‌ یکی از مکان‌های فهرست میراث جهانی یونسکو است که در آن بناهای ۲۶۰۰ ساله را نمک پوشانده است. در «معبد ایشتار»‌ پایه‌های دیوارها در آستانه فروپاشی هستند. نمک در اعماق دیوارهای قطور این معبد انباشته شده و سبب ترک خوردن آجرهای آن شده است.

از دیگر اماکن‌ تاریخی که با خطر مواجه هستند نیز به «سامرا» یکی از شهرهای تاریخی و مناره مارپیچی آن که بر اثر توفان شن دچار فرسایش شده است و همچنین «العقارب» و «معبد سفید»‌،‌ کاخ و گورستان آن می‌توان اشاره کرد که در دل کویر پنهان می‌شوند.
امسال عراق شاهد از دست دادن بخشی از میراث فرهنگی‌اش بود. امروزه در بخشی از صحرا،‌ در ۱۵۰ کیلومتری جنوب «بابل»، توده‌ای از نمک جای مکانی را که قبلا با نام دریاچه «ساوه»‌ شناخته می‌شد گرفته است. این دریاچه که از بارش بهاری تامین می‌شد،‌ خانه بیش از ۳۱ گونه از پرندگان بود. حالا این دریاچه به دلیل استفاده نادرست توسط مزارع اطراف و تغییرات اقلیمی کاملا خشک شده است.
حالا گیاهان صحرایی در مکانی که قبلا بستر آب بود روییده‌اند و دریاچه «ساوه»‌ به منبعی برای آغاز توفان شن تبدیل خواهد شد.                           ",https://www.asriran.com/003VLK
835469,۱۴۰۱/۰۱/۲۸,اجتماعی ,بازداشت ۸ کارمند دولتی در اهواز به اتهام اخذ رشوه,ضمن برخورد کیفری با متهمان و بازگرداندن املاک دولتی به بیت‌المال، با صدور کیفرخواست برای هشت نفر از کارکنان اداره راه و شهرسازی و برخی دلالان و سودجویان، درخواست تعلیق کارمندان دولت از سمت‌های تحت تصدی صادر شد.,"دادستان عمومی و انقلاب اهواز از بازداشت تعدادی از کارکنان یکی از ادارات دولتی به اتهام دریافت رشوه خبر داد.
صادق جعفری چگنی اظهار کرد: در راستای مبارزه با فساد اقتصادی و اداری و با توجه به گزارش‌ واصله از اداره اطلاعات استان خوزستان در خصوص اینکه تعدادی از کارکنان و مدیران اداره راه و شهرسازی شهرستان اهواز با دریافت رشوه از اشخاص متعدد و جعل اسناد دولتی و با استفاده از اسناد جعلی مبادرت به واگذاری زمین‌های دولتی به اشخاص فاقد صلاحیت می‌کنند، موضوع به یکی از شعب بازپرسی ارجاع و به‌صورت ویژه در دستور کار قرار گرفت.
به گزارش ایسنا به نقل از دادگستری استان خوزستان، وی افزود: پس از انجام تحقیقات لازم و با توجه به اقدامات سربازان گمنام امام زمان(عج)، جرایم ارتکابی احراز و ضمن برخورد کیفری با متهمان و بازگرداندن املاک دولتی به بیت‌المال، با صدور کیفرخواست برای هشت نفر از کارکنان اداره راه و شهرسازی و برخی دلالان و سودجویان، درخواست تعلیق کارمندان دولت از سمت‌های تحت تصدی صادر شد.                           ",https://www.asriran.com/003VLJ
835468,۱۴۰۱/۰۱/۲۸,بین الملل,کره شمالی یک موشک بالستیک جدید آزمایش کرد,اگرچه به زمان آزمایش این موشک اشاره‌ای نشده است اما خبرگزاری مرکزی کره شمالی معمولا یک روز پس از فعالیت‌های رهبر این کشور، گزارش‌های خود را منتشر می‌کند.,"خبرگزاری مرکزی کره شمالی بامداد یکشنبه اعلام کرد، این کشور تحت نظارت کیم جونگ اون رهبر کره شمالی یک آزمایش جدید موشک بالستیک انجام داده است.
به گزارش ایرنا از ""رویترز""، این خبرگزاری افزود، آزمایش یاد شده کارایی سلاح‌های هسته‌ای تاکتیکی این کشور را افزایش خواهد داد.
این رسانه بدون اشاره به زمان آزمایش موشکی افزود: سلاح تاکتیکی هدایت شونده جدید، در بهبود چشمگیر قدرت آتش واحدهای توپخانه دوربرد در خط مقدم و افزایش کارایی سلاح‌های هسته‌ای تاکتیکی اهمیت زیادی دارد.
رویترز نوشت، اگرچه به زمان آزمایش این موشک اشاره‌ای نشده است اما خبرگزاری مرکزی کره شمالی معمولا یک روز پس از فعالیت‌های رهبر این کشور، گزارش‌های خود را منتشر می‌کند.
به گزارش ایرنا، کره شمالی روز شنبه یکصد و دهمین سالگرد تولد «کیم ایل سونگ» بنیانگذار این کشور را جشن گرفت.
کره شمالی در سال جاری تاکنون ۱۳ بار آزمایش موشکی انجام داده است، از جمله هفت پرتاب در ماه بهمن که بیشترین تعداد آزمایش موشکی در یک ماه از سوی این کشور محسوب می‌شود.
گزارش‌های اخیر حاکی است که کره شمالی در حال تعمیر تونل‌های زیرزمینی در سایت آزمایش هسته‌ای «پونگ یی ری» است که یک آزمایش هسته‌ای احتمالی در آینده نزدیک را نشان می‌دهد.
آزمایش‌های موشکی کره شمالی در حالی اتفاق افتاده که این کشور به دنبال افزایش وحدت داخلی در بحبوحه مبارزه با همه‌گیری کووید-۱۹ و مشکلات اقتصادی مداوم ناشی از تحریم‌ها به سر می‌برد.
کره شمالی معتقد است تهدیدها و دشمنی واشنگتن به جای خطرناکی رسیده است و با اشاره به رزمایش‌های مشترک آمریکا و کره جنوبی و استقرار سلاح‌های استراتژیک در منطقه و اعمال تحریم‌های مستقل در کنار تحریم‌های سازمان ملل متحد باید برای مقابله طولانی مدت با امپریالیسم آمریکا آمادگی بیشتری داشته باشد.                           ",https://www.asriran.com/003VLI
835466,۱۴۰۱/۰۱/۲۸,عمومی,فقط 10 ثانیه فرصت داری؟ (معمای تصویری),تست سرعت چشم,"تنها در 10 ثانیه (یا کمتر)، ""متفاوت"" رو پیدا کن.تقریبا همه پیداش می کنن، تفاوت در سرعت عملکرد چشم هست..
.
.
.
.
.
.
.
.
.
.
.
.
.
.
.
.پیداش کردی؟ در چند ثانیه؟آسون بود؟حالا معمای تصویری روزنامه دیلی میل رو ببین. این یکی رو اکثر افراد نمی تونن حلش کنن.اینجا رو کلیک کن                           ",https://www.asriran.com/003VLG
835438,۱۴۰۱/۰۱/۲۸,سیاسی,چرا ایران توسعه نمی یابد؟!,در فهرست 2 درصد دانشمندان برتر دنیا که سال گذشته از سوی مجلۀ Plus one منتشر شد و مورد استقبال دانشگاه های داخل قرار گرفت، صدها ایرانی حضور داشتند که حتی یکی از آن ها در حوزه های انسانی و اجتماعی نبود.,"عصر ایران؛ دکتر سپهر قاضی نوری ( دکترای مهندسی صنایع از دانشگاه علم و صنعت) - آذر ماه 1398، طی مناظره ای در برنامۀ زاویه (شبکه 4)، با زبانی ساده توضیح دادم که اگر ما موشک خوب می سازیم ولی خودروی خوب نمی توانیم بسازیم، ناشی از ضعف ما در علوم انسانی است.
(کل آن برنامه را می توانید اینجا ببینید).
تکه هایی از آن بحث، در شبکه های اجتماعی به طور گسترده ای انتشار یافت، تا جایی که بارها توسط مسئولان عالی کشور به نوعی به آن پاسخ داده شد. تلاش پاسخ دهندگان این بود که به نحوی منکر ارتباط علوم انسانی با ضعف های صنعتی و اقتصادی کشور شوند و ادعای اینجانب را رد نمایند.
اکنون که سال جاری با تعبیر توسعۀ دانش نیان شناخته شده است، لازم دانستم یک بار دیگر، نقش محوری علوم انسانی را در توسعه و حتی توسعۀ دانش بنیان که به نظر امری فنی و مهندسی می رسد، یادآوری کنم:
به عنوان یک مثال، پروژۀ بزرگراه تهران - شمال را در نظر بگیرید که قریب 30 سال است شروع شده و هنوز پیشرفت آن حتی به 50 درصد هم نرسیده است.
حال سؤال این است که آیا علت تأخیر شدید این پروژه (و تمام پروژه های حتی ساده تر کشور) این بوده که مهندسان ما توان حفر تونل یا ساختمان پل های پروژه را نداشته اند؟
قطعاً این طور نیست و حتی اگر هم بود، به راحتی می شد از دانش پیمانکاران خارجی استفاده کرد و کار را جلو برد. آنچه مایۀ تطویل این پروژه شده است، عبارت است از:
- ضعف دانش مدیریت پروژه،-  ضعف مدیریت مالی برای تدوین مدل های جدید تأمین منابع پروژه،- ضعف در مدیریت سیاسی ذی نفعان که باعث خرد شدن منابع محدود کشور بین هزاران پروژه می شود،- ضعف در تنظیم روابط حقوقی بین دولت (کارفرما) و بنیاد مستضعفان (سازندۀ پروژه)،- ضعف در روابط بین المللی که باعث شده از فاینانس خارجی پروژه محروم شویم،- ضعف مدیریت اقتصادی کشور برای اولویت گذاری و تخصیص بهینۀ منابع.
می بینیم که همۀ این موارد، مشکلات ما در علوم انسانی و اجتماعی هستند و نه در علوم پایه و مهندسی. اما تمرکز کشور همچنان متمرکز بر پژوهش در حوزه های پایه و مهندسی است و قصدی برای پیشرفت در علوم انسانی نداریم!
شاهد ماجرا هم آن است که در فهرست 2 درصد دانشمندان برتر دنیا که سال گذشته از سوی مجلۀ Plus one منتشر شد و مورد استقبال دانشگاه های داخل قرار گرفت، صدها ایرانی حضور داشتند که حتی یکی از آن ها در حوزه های انسانی و اجتماعی نبود، اما این امر مورد نگرانی هیچ مسؤول یا رسانه ای قرار نگرفت!اکنون که در سال تولید دانش بنیان و اشتغال آفرینی قرار داریم، به طریق اولی باز هم این اشتباه در حال تکرار است. در طول 9 سال گذشته که معاونت علمی و فناوری رئیس جمهوری با منابع و تبلیغات فراوان به امر توسعۀ دانش‌بنیان پرداخته است، چند پژوهشگر علوم اجتماعی، علوم سیاسی و ... اصلاً به خود اجازه داده اند وارد ساختمان این معاونت شوند (چه رسد که از حمایت های آن برخوردار گردند؟).  ادامه این روند به نفع مردم ما نیست.
توسعۀ متوازن کشور، نیازمند پیشرفت علوم انسانی و جبران عقب ماندگی های آن است. هیچ جامعه ای با اتکای صرف به سخت افزارها، توسعه نخواهد یافت. اما این که چرا سیاست مداران ما علاقه ای به این امر نشان نمی دهند، بحث جداگانه ای است که در همان مناظره (لینک ابتدای مطلب)، مختصراً به آن پرداخته شده است.* حالا که صحبت از علوم انسانی است، بد نیست بدانیم وضعیت تحصیل این رشته ها در آمریکا چگونه است؟ این مطلب آمار خوبی در این باره دارد:  آمریکایی ها بیشتر علوم انسانی می خوانند (+جدول) 
                           ",https://www.asriran.com/003VKo
835422,۱۴۰۱/۰۱/۲۸,اجتماعی ,تورم علیه افزایش حقوق؛ کارگران با افزایش حقوق در سال ۱۴۰۱ چقدر دوام می‌آورند؟ تا مرداد،‌ تا شهریور یا خوشبینانه تا مهر (فیلم),تورم در ایران ساختاری است و مستقل از میزان افزایش حقوق رخ می‌دهد و بنابراین اضافه نکردن حقوق به میزانی که سبد مایحتاج زندگی کارگران را پر کند، اجحاف در حق این طبقه است.,"کد ویدیو  دانلود    فیلم اصلی          
 
عصر ایران؛ فرزانه احمدی ــ‌ کارگران و کارمندانی که حقوق پایه می‌گیرند، امسال باید با حقوقی معادل پنج میلیون و 700 هزار تومان خرج زندگی‌شان را بدهند، این رقم 57 درصد بیشتر از رقم سال گذشته است. رقمی که حالا حرف و حدیث زیادی درست کرده است.بعضی کارشناسان اقتصادی و البته کارآفرینان می‌گویند به دلیل خالی بودن دست کارفرمایان یا همان مشکل نقدینگی شرکت‌ها، افزایش حقوق امسال دریافتی بعضی کارگران را بالا می‌برد اما بعضی دیگر را بیکار می‌کند، درواقع کارفرمایان برای اینکه بتوانند حقوق سال جاری را به کارگران و کارمندان بدهند، عده‌ای دیگر را تعدیل می‌کنند.علاوه بر آن افزایش نقدینگی در دست کارگران می‌تواند عرضه و تقاضا را دچار تغییراتی کند که در نهایت به گران شدن بیشتر کالاها بیانجامد که در نهایت به ضرر کارگران است. در سوی دیگر ماجرا نمایندگان کارگران معتقدند تورم در ایران ساختاری است و مستقل از میزان افزایش حقوق رخ می‌دهد و بنابراین اضافه نکردن حقوق به میزانی که سبد مایحتاج زندگی کارگران را پر کند، اجحاف در حق این طبقه است. در این میان چاره چیست؟ این گزارش را ببینید تا بیشتر بدانید.                           ",https://www.asriran.com/003VKY
835431,۱۴۰۱/۰۱/۲۸,اقتصادی,هواوی و یک شاسی بلند جدید در بازار/ آیتو ام5 چگونه خودرویی است؟  (+عکس),قیمت مدل 2022 این خودرو در بازار چین از حدود 39 هزار دلار کلید می خورد و در بالاترین آپشن به 51 هزار دلار نزدیک می شود.,"عصر ایران- در آوریل سال گذشته میلادی، هواوی طی همکاری با یک خودروساز چینی به نام  Seres از کراس اووری جدید رونمایی کردند تا تبدیل به اولین خودرویی شود که توسط هواوی به فروش می رسد. اما در نهایت پس از چندماه فعالیت های خودرویی کمپانی هواوی تحت یک برند دیگر با نام AITO شکل جدیدی به خود گرفت.
ام5 به عنوان اولین محصول آیتو در دسامبر سال گذشته میلادی معرفی شد. این خودرو اشتراکات زیادی با اس اف5 سیرس دارد و البته بروزرسانی های مهمی را نیز در بخش طراحی و فناورانه ها ارائه می دهد.
قیمت مدل 2022 این خودرو در بازار چین از حدود 39 هزار دلار کلید می خورد و در بالاترین آپشن به 51 هزار دلار نزدیک می شود.
در ادامه نگاهی به مشخصات ام5 خواهیم داشت:
طراحی و ابعاد
خودرو از منظر ابعاد برابر با 4770 میلیمتر در طول، 1930 میلیمتر در عرض و 1625 میلیمتر در ارتفاع توسعه یافته است. فاصله بین محورهای آن نیز برابر با 2880 میلیمتر است. ارتفاع از سطح زمین 150 میلیمتر محاسبه شده است.
وزن خالص با توجه به تریم 2220 و 2335 کیلوگرم مورد اشاره قرار گرفته است. رینگ های آلومینیومی در اندازه 19 و 20 اینچی ارائه می شوند.
آیتو ام5 طراحی زیبا و قابل قبولی را ارائه می دهد اما قطعا بخش بخش این طراحی متعلق به کمپانی تولید کننده آن نیست و کپی برداری شده است. برای نمونه ردپای محصولات آئودی را کاملا می توان احساس کرد. دستگیره درب ها دارای سیستم پاپ-آپ هستند که به شکل گیری بدنه ای یکپارچه در نمای جانبی کمک می کند.
                                                                                  
پیشرانه آی سی ائی
در بخش پیشرانه نیز با توجه به حضور نام هواوی انتظار یک فناورانه الکتریکی را داریم اما ام5 ترکیب جالبی را ارائه می دهد زیرا یک تپنده 1.5 لیتری توربوشارژ بنزینی 125 اسب بخاری دارد که البته نقشی در به حرکت درآوردن چرخ ها ندارد بلکه به عنوان ژنراتور در خدمت قوای الکتریکی سیستم است. به این نوع از پیشرانه ICE می گویند.
اینجا تنوع تریم در قدرت موتورهای الکتریکی شکل می گیرد، بدین ترتیب که نمونه پایه با تک موتور الکتریکی 203 کیلوواتی برابر با 272 اسب بخار خروجی، تریم میان رده با 2 موتور 319 کیلوواتی برابر با 428 اسب بخار و تریم پرچمدار با 2 موتور الکتریکی برابر با 496 اسب بخار خروجی دارد.
توسعه بخش های الکترونیک و سیستم سرگرمی این محصول کاملا برعهده هواوی بوده است.
تریم پرچمدار از بسته باتری 40 کیلووات ساعت استفاده می کند که برای پیمایش 150 کیلومتر در حالت الکتریکی خالص کافی است. خودرو طی 4.4 ثانیه از حالت توقف به سرعت 100 کیلومتر برساعت می رسد.
شاخص صفر تا 100 کیلومتر تریم میان رده برابر با 4.8 ثانیه و برای نمونه تک موتور الکتریکی برابر با 7.1 ثانیه است.
زمانی که انرژی باتری تمام شود این خودرو بدون مشکل می تواند 900 کیلومتر را طی کند زیرا موتور درون سوز انرژی مورد نیاز بخش الکتریکی را تامین می کند. ظرفیت باک این خودرو نیز برابر با 56 لیتر اعلام شده است.
کابین 
فضای داخل کابین ام5 بسیار باکیفیت و البته کاملا فناورانه طراحی شده است. مخاطب همان ابتدا جذب نمایشگرهای کنسول اصلی می شود که یکی برای اطلاعات کیلومتر و دیگری به منظور دسترسی تنظیمات سیستم سرگرمی انتخاب شده است. تراکم پیکسلی این نمایشگرها در حدی است که یکی از بهترین تجربه ها در این بخش را برای کاربران خود به همراه خواهد داشت. اینجا از اکوسیستم هوشمند هارمونی هواوی نیز استفاده شده است.
از دیگر امکانات کابین می توان به: سیستم تهویه اتوماتیک با دسترسی اختصاصی برای ردیف عقب، استارت دکمه ای، درب صندوق عقب باز/بسته بدون دخالت دست، نمایشگر هداپ، نورپردازی هوشمند داخلی با پایه 128 رنگ، پشتیبانی از فرمان های صوتی، شارژر بی سیم، بلوتوث، یو اس بی A و پورت تایپ-سی، تنظیم الکتریکی صندلی سرنشین به همراه حافظه، استراحتگاه دست برای هر دو ردیف، پاور ویندوز ردیف عقب و جلو، اسکاری روف، آینه ها با تنظیم الکتریکی/حافظه/گرم کن/تاشوی خودکار/ریورز، سنسور باران، برف پاک کن عقب و ... اشاره کرد.
                                                                                            
ایمنی
در بخش ایمنی نیز مواردی شامل: ورود بدون کلید، کروز کنترل تطبیقی، رادار پارک جلو و عقب، ای بی اس، ایی بی دیی، دستیار ترمز، ترمز اضطراری، پایداری الکترونیکی، سیستم پارک اتوماتیک، دستیار حرکت در سربالایی، نمایش نقاط کور دید راننده، هدلایت تطبیقی، نور پایین اتوماتیک، ایربگ، ایزوفیکس صندلی کودک و ... قابل اشاره هستند.
                            ",https://www.asriran.com/003VKh
835440,۱۴۰۱/۰۱/۲۸,اقتصادی,خودروی 179 هزار دلاری بازار آمریکا و 1050 اسب بخار برای مشتریان! (+عکس),این آمار هم اکنون توسط لوسید موتورز مورد تایید قرار گرفته و انتظار می رود خروجی دقیق بخش فنی این خودرو هنگام عرضه به بازار باشد.,"عصر ایران- پیش از این در مطالب گروه خودروی عصر ایران به معرفی گروه لوسید موتورز پرداخته ایم، یک خودروساز متفاوت که مهمترین دلیل شهرت آن به چالشی که برای تسلا می تواند ایجاد کند، مربوط می شود.
همانطور که عنوان شد؛ لوسید در سال 2007  متولد شد. دفتر مرکزی آن در کالیفرنیا(آمریکا) قرار دارد. در ابتدا، در زمینه ساخت باتری و موتور برای وسایل نقلیه الکتریکی فعالیت می‌کرد و محصولات خود را در اختیار دیگر خودروسازان قرار می‌داد. جالب اینجاست که اکثر کارمندان این کمپانی، پیش‌تر برای برندهای غولی مانند برند مزدا و تسلا کار می‌کردند.
اکنون لوسید موتورز 2 تریم از خودروی ""ایر"" خود را برای حضور در بازار آمریکا معرفی روانه کرده که نام دقیق آنها به ترتیب: لوسید ایر گرند تورینگ و گرند تورینگ پرفورمنس انتخاب شده است. خودروی اول 169 هزار دلار و مدل دیگر 10 هزار دلار گرانتر یعنی 179 هزار دلار قیمت دارد.

ایر گرند تورینگ پرفورمنس از پیشرانه الکتریکی 1050 اسب بخاری، برد حرکتی 717 کیلومتر با رینگ های آلومینیومی 21 اینچی و طراحی اختصاصی بهره می برد.
در مقابل گرند تورینگ با پیشرانه الکتریکی 819 اسب بخاری، برد حرکتی 830 کیلومتر با رینگ های 19 اینچی و 754 کیلومتر با رینگ 21 اینچی ارائه می شود.
رینگ های 19 اینچی برای تریم پرفورمنس عرضه نخواهد شد.
این آمار هم اکنون توسط لوسید موتورز مورد تایید قرار گرفته و انتظار می رود خروجی دقیق بخش فنی این خودرو هنگام عرضه به بازار باشد.

تریم پرفورمنس طی 2.6 ثانیه از حالت توقف به سرعت 96 کیلومتر برساعت می رسد. این شاخص برای تریم ارزانتر برابر با 3 ثانیه محاسبه شده است.
سیستم باتری ایر از معماری الکتریکی 900 ولت استفاده می کند که با این شرایط می توان ضمن استفاده از شارژر سریع 350 کیلوواتی، باتری را برای پیمایش 483 کیلومتر طی 21 دقیقه شارژ کرد.

داخل کابین نیز مجموعه ای از امکانات و فناورانه های روز با تریم چوب، پلاستیک باکیفیت، پارچه درجه یک و ... ترکیب شده است. 34 اینچ نمایشگر باکیفیت 5K در فضای کابین این خودرو نصب شده است و سیستم صوتی حرفه ایی آن نیز 29 اسپیکر دارد.
این خودرو همچنین مجهز به سیستم لیدار به همراه سخت افزار و نرم افزار لازم جهت فعال سازی سطوح رانندگی خودران است.
 متاسفانه تصویر ارائه شده از این خودرو محدود است.
                                                      ",https://www.asriran.com/003VKq
835461,۱۴۰۱/۰۱/۲۷,ورزشی,خداحافظی ستاره فوتسال ایران از تیم ملی,اسماعیل پور در جام جهانی ۲۰۱۶ سومین بازیکن برتر جام لقب گرفت و همواره در دوران حضورش در تیم ملی توانست گل های بسیار مهمی به ثمر برساند.,"احمد اسماعیل‌پور به صورت رسمی از تیم ملی فوتسال ایران خداحافظی کرد.
به گزارش ایرنا، احمد اسماعیل‌پور ستاره گلزن تیم ملی فوتسال ایران با انتشار پستی در اینستاگرام به صورت رسمی از بازی های ملی خداحافظی کرد. او در متن خداحافظی خود از تیم ملی نوشت:
«با سلام خدمت همه مردم ایرانسیزده سال قبل من برای اولین بار پیراهن مقدس تیم ملی‌مان را بر تن کردم. آن لحظه برای من، برای جوان ۱۹ ساله ای که در مسیر قهرمانان بزرگ کشور رویا پردازی می کرد فراموش نخواهد شد. از آن لحظه تا کنون در تمام مدت از این راه پرهیجان لذت بردم، این مسیر رویایی، سرشار از حس مسئولیت در مقابل کشور عزیزم بود و تمام وجود و تلاشم را بر موفقیت تیم ملی فوتسال ایران معطوف کردم و خدا را شاکرم که با یاری مربیان و بزرگان و سایر ملی پوشان سربلند بودم.
لحظات تکرار نشدنی حضور در جمع چهار تیم برتر جهان و کسب عنوان سومین بازیکن برتر دنیا، قهرمانی آسیا، زدن گل برتری مقابل برزیل بزرگ در جام جهانی و… لحظات غم و شادی فراوان این سالها به مسیرم معنا می بخشد.
اکنون لحظه‌ای است که باید قدمی دیگر در این مسیر برداشته شود، تصمیم گیری آسان نیست، اما حالا زمان لذت بردن از سایر جنبه های زندگی برای من است و ترجیح می دهم با رفتنم فرصت بیشتری در اختیار جوانان شایسته و آینده دار کشور قرار گیرد.از خانواده ام ، کلیه مربیان تیم ملی در این سالها و خانواده فوتسال بابت حمایتشان در این سالها تشکر میکنم.»
اسماعیل پور در جام جهانی ۲۰۱۶ سومین بازیکن برتر جام لقب گرفت و همواره در دوران حضورش در تیم ملی توانست گل های بسیار مهمی به ثمر برساند.
او توسط وحید شمسایی در اردوی آماده سازی تیم ملی برای حضور در مقدماتی جام ملت های آسیا نیز دعوت شد اما به دلیل دیر رسیدن به محل اردو، از تیم ملی خط خورد.
                           ",https://www.asriran.com/003VLB
835460,۱۴۰۱/۰۱/۲۷,عمومی,وزیر علوم: راهی جز برگزاری کنکور نیست,اعتبارات مناسبی در قانون بودجه امسال پیش بینی شده است تا حداقل‌هایی برای آزمایش ایده و تبدیل آن به محصول آماده شود.,"وزیر علوم، تحقیقات و فناوری با بیان اینکه اکنون ۶۵۰۰ شرکت دانش بنیان در کشور فعال است، افزود: با توجه به اینکه تقاضا برای رشته های خاص زیاد است، کنکور حذف شدنی نیست.
به گزارش ایرنا، محمد علی زلفی گل افزود: برای ۸۵ درصد رشته های دانشگاهی امکان حذف کنکور یا استفاده از سوابق تحصیلی وجود دارد، اما برای رشته های پر طرفدار راهی جز برگزاری کنکور نیست ضمن اینکه اکنون در برخی از رشته ها پذیرش براساس سوابق تحصیلی صورت می گیرد.
وی در ادامه به وضعیت شرکت های دانش بنیان فعال در کشور اشاره کرد و اظهار داشت: در حال حاضر حدود یک و نیم برابر این شرکت‌ها، هسته های فناور در پارک علم و فناوری و مراکز رشد هستند و چنانچه بسترهای لازم برای این هسته‌ها فراهم شود، به مرور می توانند به شرکت دانش پایه و دانش بنیان تبدیل شوند.
وی تاکید کرد: وزارت علوم، تحقیقات و فناوری در ستاد، وظیفه سیاست گذاری در علم و فناوری را دارد و اکنون بسترهای سخت افزاری، نرم افزاری و مغزافزاری تحقق شعار سال در وزارت علوم فراهم شده است.
وزیر علوم تحقیقات و فناوری اظهار داشت: دانشگاه ها، موسسات پژوهشی و پارک های علم و فناوری، بسترهای مناسب برای بهره گیری از ظرفیت نخبگان در فضای فیزیکی مناسب و همچنین زمینه حضور افراد صاحب ایده در مراکز رشد وجود دارد.
زلفی گل ادامه داد: اعضای هیات علمی و دانشجویان که در راستای تبدیل ایده به نوآوری، تولید و پدیده گام بردارند به طور حتم مشمول سیستم ترغیبی و تشویقی می شوند.
وی عنوان کرد: با تصویب مجلس شورای اسلامی و با ایجاد معاونت فناوری در وزارت علوم، اعتبارات مناسبی در قانون بودجه امسال پیش بینی شده است تا حداقل‌هایی برای آزمایش ایده و تبدیل آن به محصول آماده شود.
وزیر علوم تحقیقات و فناوری با اشاره به اینکه برای پیشرفت و توسعه، اعتبار مالی نباید ملاک باشد گفت: عزم و اراده می تواند تعیین کننده باشد که سال جاری دانشجویان عزم جدی دارند تا در راستای تحقق شعار سال و فرمان مقام معظم رهبری بیشترین بهره گیری را داشته باشند.
زلفی گل یادآور شد: اکنون تعامل و همکاری مناسبی میان معاونت علمی و فناوری ریاست جمهوری و معاونت فناوری وزارت علوم وجود دارد و به منظور حضوری شدن دانشگاه‌ها از تمام ظرفیت ها بهره گیری شده است هرچند در برخی از دانشگاه ها به واسطه پاره ای از محدودیت‌ها، آموزش‌ها به صورت ۱۰۰درصد حضوری نیست و امید است با حمایت استانداران و همکاری وزارت علوم و صندوق رفاه دانشجویان شرایط حضور پرشور دانشجویان در مقاطع مختلف تحصیلی فراهم شود.
                           ",https://www.asriran.com/003VLA
835459,۱۴۰۱/۰۱/۲۷,بین الملل,رئیس‌جمهور اوکراین:‌ ساکنان ماریوپل بین ادامه جنگ یا تسلیم شدن مختارند,زلنسکی تأکید کرد که حمایت نظامی اتحادیه اروپا و آمریکا از اوکراین دارای اثربخشی مشخص و روشن است.,"رئیس‌جمهور اوکراین اعلام کرد که ساکنان محاصره شده ماریوپل مختارند که به جنگ ادامه دهند یا در برابر نظامیان روس تسلیم شوند.

به گزارش ایسنا، ولودیمیر زلنسکی، رئیس‌جمهور اوکراین شنبه شب در گفت‌وگو با رسانه‌های اوکراینی اعلام کرد که کی‌یف اطلاعاتی در اختیار دارد که نشان می‌دهد روس‎ها گذرنامه‌ها و کارت‌های شناسایی و شناسنامه‌های اوکراینی اهالی ماریوپل را از آنها گرفته‌اند.
رئیس‌جمهور اوکراین گفت که ساکنان ماریوپل مختارند که به جنگ ادامه دهند یا در برابر نظامیان روس تسلیم شوند.
به گزارش الجزیره، زلنسکی تأکید کرد که حمایت نظامی اتحادیه اروپا و آمریکا از اوکراین دارای اثربخشی مشخص و روشن است.
وی همچنین ابراز امیدواری کرد که بتواند تضمین‌های امنیتی را از اتحادیه اروپا دریافت کند و اظهار داشت که در این باره با اورزولا فون در لاین، رئیس کمیسیون اروپا و شارل میشل، رئیس شورای اروپا و سران فرانسه و آلمان گفت‌وکو کرده است.
                           ",https://www.asriran.com/003VL9
835458,۱۴۰۱/۰۱/۲۷,بین الملل,"""نه لوپن"" ، ""نه ماکرون""/ معترضان فرانسوی خواستار تحریم دور دوم انتخابات شدند",در دور اول انتخابات امسال که روز یکشنبه هفته پیش برگزار شد، ماکرون و لوپن با کسب به ترتیب ۲۷.۸۵ و ٢٣.١ درصد از آرای ماخوذه، موفق به راهیابی به دور دوم انتخابات شدند.,"پایتخت فرانسه روز شنبه شاهد برگزاری تظاهرات بزرگ جلیقه زردها در اعتراض به نتایج انتخابات ریاست جمهوری فرانسه بوده است.
به گزارش ایسنا، صدها نفر از معترضان فرانسوی شامل جلیقه زردها، سازمان‌های ضد فاشیستی، انجمن‌های مهاجر و بسیاری از اتحادیه‌های کارگری در تظاهرات روز شنبه پاریس علیه امانوئل ماکرون و مارین لوپن دو نامزد راه یافته به دور دوم انتخابات ریاست جمهور فرانسه، شرکت کردند.
به گزارش خبرگزاری ریانووستی، تظاهرکنندگان فریاد «نه لوپن» و «نه ماکرون» سر داده و خواستار تحریم دور دوم انتخابات ریاست جمهوری فرانسه شدند.
طبق نظرسنجی‌ها هم‌اینک امانوئل ماکرون، رئیس جمهوری کنونی فرانسه که قرار است در اواخر روز شنبه در شهر مارسی کمپین انتخاباتی برگزار کند، با فاصله اندکی از رقیب راست‌گرای خود پیش است.
در دور اول انتخابات امسال که روز یکشنبه هفته پیش برگزار شد، ماکرون و لوپن با کسب به ترتیب ۲۷.۸۵ و ٢٣.١ درصد از آرای ماخوذه، موفق به راهیابی به دور دوم انتخابات شدند.
دور دوم انتخابات فرانسه روز ۲۴ آوریل (چهارم اردیبهشت‌) برگزار می‌شود.                           ",https://www.asriran.com/003VL8
835457,۱۴۰۱/۰۱/۲۷,اجتماعی ,برنامه زاویه با حضور سپهر قاضی‌نوری نائینی و ناصر باقری‌مقدم (فیلم),سیدسپهر قاضی‌نوری نائینی، دانشیار سیاست‌گذاری علم و فناوری دانشگاه تربیت مدرس و ناصر باقری‌مقدم، استادیار گروه سیاست علم مرکز تحقیقات سیاست علمی کشور و همچنین قائم‌مقام دبیر ستاد علم‌ و فناوری شورای عالی انقلاب فرهنگی، در برنامه زاویه تحت عنوان «ایده نهاد علم برای کاهش فاصله میان علم و عمل در ایران چیست؟» با نقد و بررسی نسبت میان نهاد علم و نظام سیاست در ایران، درباره الزامات پیوند میان حوزه علم و عمل، مسئله‌مند شدن نظام دانایی و التفات نظام قدرت به نظام دانایی به گفت‌وگو با یکدیگر پرداختند.,کد ویدیو  دانلود    فیلم اصلی                                     ,https://www.asriran.com/003VL7
835456,۱۴۰۱/۰۱/۲۷,اجتماعی ,واکنش سخنگوی دولت به طرح انگلیس برای اعزام پناهجویان مرد مجرد به روآندا,,"سخنگوی دولت به طرح انگلیس برای اعزام اجباری مردان مجرد پناهجو به این کشور به روآندا واکنش نشان داد.
به گزارش عصر ایران؛ علی بهادری جهرمی در توئیتر نوشت: «در حالی که انگلیس با ادعاهای حقوق بشری قصد دارد پناهجویان را به روآندا بفرستد، ایران سال‌ها حتی در شرایط تحریمی و بدون کمک‌های رایج بین‌المللی میزبان مهاجران و پناهجویان افغانستانی بوده است.»

                            ",https://www.asriran.com/003VL6
835455,۱۴۰۱/۰۱/۲۷,اقتصادی,راه‌اندازی خط مسافری بوشهر- قطر در عید فطر به شرط آماده شدن کشتی,مدیر کل امور دریایی سازمان بنادر: سعی ما این است که خط مسافری بنادر بوشهر و قطر طبق گفته وزیر گردشگری در عید فطر راه اندازی شود. البته کشتی مسافری این خط باید آماده شود.,"مدیر کل امور دریایی سازمان بنادر اظهار داشت: خوشبختانه هیچ مشکل و کمبودی در بحث ناوگان دریایی برای جابه جایی مسافران بین بنادر ایران و قطر نداریم و حدود سه هزار صندلی آماده جابه جایی مسافران در این مسیر است که این ناوگان امکان حمل خودرو را هم دارند.
حسین عباس‌نژاد در گفت‌وگو با ایلنا درباره آمادگی بنادر جنوبی کشور برای جابه‌جایی تماشاگران جام‌جهانی ٢٠٢٢ قطر اظهار داشت: با توجه به وجود امکانات و زیر ساخت‌ها در چه در بخش بندری و چه در بخش ناوگان، سیاست ما ارتقای گردشگری دریایی است. این گردشگری دریایی می‌تواند در سطح برگزاری تورهای دریایی بین جزایر داخلی باشد یا اینکه بین بنادر ایران و کشورهای حاشیه جنوبی خلیج فارس مسافر جابه جا شود.
وی ادامه داد : در بحث برقراری خط مسافری بین بنادر ایران و بنادر قطر و عمان به طور جدی مطرح است. از هفته گذشته هم جابه‌جایی مسافر بین بنادر ایران (خرمشهر) و کویت مجددا شروع شد.
مدیر کل امور دریایی سازمان بنادر با بیان اینکه برگزاری تورهای گردشگری بین بنادر چابهار- آبادان و بین سایر بنادر را مطرح کرده‌ایم، تاکید کرد: بحث راه اندازی خط مسافری بین بنادر بوشهر و کیش به قطر و همچنین راه اندازی خطر مسافری بین چابهار و قشم به بنادر عمان در دستور کار قرار دارد.
عباس ‌نژاد با اشاره به آمادگی‌های ایران برای برقراری خط‌های مسافری گفت: تسهیلاتی باید برای ارتقای ناوگان دریایی ایجاد می‌شد، از سوی دیگر باید با بنادر کشورهای همسایه توافقاتی انجام شود که این هماهنگی‌ها با مقامات کشور قطر در سفر اخیر آنها به کیش به توافق رسیده‌است.
وی درباره موضوع مذاکرات با طرف قطری افزود: یکی از مذاکرات با طرف قطری در بخش دریایی این بوده که ایران ارتباطات بندری و دریایی با بنادر قطر را تسهیل کند که در این زمینه موضوع مهمی که به صورت خاص به آن پرداخته شد جابه‌جایی و گردشگری مسافری بوده‌ است.
مدیر کل امور دریایی سازمان بنادر با اشاره به امکانات موجود در بحث ناوگان اظهار داشت: خوشبختانه هیچ مشکل و کمبودی در بحث ناوگان دریایی برای جابه جایی مسافران بین بنادر ایران و قطر نداریم و حدود سه هزار صندلی آماده جابه جایی مسافران در این مسیر است که این ناوگان امکان حمل خودرو را هم دارند.
وی با بیان اینکه جابه‌جایی مسافر در بازه زمانی جام جهانی شرایط ویژه‌ای دارد، گفت: باید به توافقات جانبی با کشور قطر برسیم که این موضوعات در جلسه با رییس جمهوری کشورمان با امیر قطر مورد پیگیری و همچنین در جلسه اخیر وزیر راه و مدیرعامل سازمان بنادر با طرف قطری مورد بررسی قرار گرفتند اما به هر حال سازمان بنادر و بنادر جنوبی کشور ظرفیت جابه‌جایی مسافران و تماشاگران به ویژه در بخش ناوگان در بازه جام جهانی را دارد و بخشی از توافقات به انجام رسیده است.
وی تاکید کرد: خارج از بازه جام جهانی ارتباطات بندری و دریایی در بخش مسافری بین بنادر ایران و قطر برقرار می‌شود و این ارتباطات تنها صرف بازه جام جهانی نخواهد بود.
عباس ‌نژاد در پاسخ به این سوال که جابه جایی مسافران به قطر در بازه جام جهانی از کدام بنادری در ایران انجام می‌شود، گفت: آنچه مورد نظر قرار گرفته بنادر کیش و قشم امکان جابه جایی مسافر به بنادر قطر را دارند و همچنین امکانات مورد نیاز برای راه اندازی این خط مسافری در بندر بوشهر وجود دارد. از آنجایی که بوشهر در سرزمین اصلی قرار دارد اولویت جابه جایی مسافر از بنادر ایران به قطر در فاصله زمانی برگزاری جام جهانی بنادر کیش و قشم هستند.
مدیر کل امور دریایی سازمان بنادر تاکید کرد: به طور قطع خط مسافری بندر بوشهر و بندر قطر راه اندازی می‌شود و این ارتباطی به برگزاری مسابقات جام‌ جهانی ندارد و سعی ما این است که این خط مسافری طبق گفته وزیر گردشگری در عید فطر راه اندازی شود. البته کشتی مسافری این خط باید آماده شود.
وی افزود: فاصله بین بوشهر و قطر ١٠٠ مایل است و جزو نزدیک‌ترین بنادر کشورهای همسایه به کشورمان محسوب می‌شود و ساعت و زمان تردد بین این بنادر به سرعت کشتی بستگی دارد اما اگر تردد با کشتی‌های تند رو انجام شود فاصله زمانی بین دو بندر به حدود ۴ تا ۵ ساعت می‌رسد.                           ",https://www.asriran.com/003VL5
835454,۱۴۰۱/۰۱/۲۷,حوادث,آتش‌سوزی در آزمایشگاه پردیس ابوریحان دانشگاه تهران/ سوختگی یک دانشجو و کارشناس آزمایشگاه,ریاست پردیس ابوریحان: گزارش علمی مدیرگروه دانشکده نشان می‌دهد، اصول ایمنی در حین کار توسط دانشجو و کارشناس رعایت نشده است.,"یک دانشجوی کارشناسی ارشد و یک کارشناس آزمایشگاه در پردیس ابوریحان دانشگاه تهران بر اثر آتش‌سوزی دچار سوختگی شدند.
به گزارش ایلنا، بر اساس اظهارات دانشجویان دانشکده انرژی‌های تجدیدپذیر پردیس ابوریحان دانشگاه تهران، ""یاسین اکبری"" دانشجوی کارشناسی ارشد رشته مهندسی مکانیک بیوسیستم در گرایش انرژی‌های تجدیدپذیر و ""رسول سهرابی"" کارشناس آزمایشگاه تراشکاری، ماشین ابزار و ریخته‌گری در روز ۲۳ فروردین ماه حدود ساعت ۱۳ در حالی که مشغول کار روی پروژه خشک‌کننده الکل بودند، گرفتار حریق شده و هر دو مصدوم با ۱۸ و ۱۵ درصد سوختگی ابتدا به بیمارستان شهدای پاکدشت و بعد از آن به کلینیک سوختگی مرکز آموزشی درمانی شهید مطهری منتقل شدند.
برای کسب جزئیات بیشتر در مورد این حادثه و ادعای دانشجویان مبنی بر اینکه لباس ایمنی و امکانات کافی در آزمایشگاه دانشکده برای چنین شرایطی وجود ندارد، با ""علی ایزدی دربندی"" ریاست پردیس ابوریحان گفت‌وگو کردیم.
ایزدی ضمن شرح حادثه گفت: متاسفانه یکی از دانشجویان کارشناسی ارشد ما در حین کار روی دستگاه اتوکلاو و طرح پایان‌نامه خود، همراه با کارشناس آزمایشگاه دچار حریق شدند و به نظر می‌رسد، انفجار در قسمت درِ دستگاه ایجاد شده که موجب سوختگی دانشجو و کارشناس آزمایشگاه دانشکده شد.
او در پاسخ به این سوال که آیا تا امروز کارشناس بیمه یا آتش‌نشانی برای تشخیص علت حادثه به دانشکده آمده است یا خیر؟ توضیح داد: کارشناس بیمه تامین اجتماعی که هنوز به دانشکده نیامده، اما ما پیگیری کرده‌ایم تا هرچه زودتر این اتفاق بیفتد ضمن اینکه گزارش علمی مدیرگروه دانشکده نشان می‌دهد، اصول ایمنی در حین کار توسط دانشجو و کارشناس رعایت نشده است.
ایزدی درباره گفته‌های دانشجویان مبنی بر ضعف تجهیزات ایمنی این آزمایشگاه اذعان کرد: اینطور نیست که تجهیزات ایمنی در آزمایشگاه نباشد. در واقع دانشجو در استفاده از دستگاه اتوکلاو، اصول ایمنی را رعایت نکرده است.
وی افزود: کپسول اطفای حریق و… هم وجود داشت و به کمک پتو برای اطفای حریق مصدومان تلاش شد. ضمن اینکه دستگاه اتوکلاب هم دچار اشکال فنی نبوده است.
ایزدی گفت: متاسفانه به این دلیل که ابتدای حادثه کسی نزدیک آزمایشگاه نبود که به مصدومان کمک کند، یک مقدار زمان گذشت که موجب سوختگی این دو نفر شد. هرچند دانشجو و کارشناس آزمایشگاه هردو دوره ایمنی دیده بودند.
رئیس پردیس ابوریحان دانشگاه تهران با بیان اینکه در رانندگی هم ممکن است برای هرکسی حادثه‌ای اتفاق بیفتد، بیان کرد: ما از اینکه چنین حادثه‌ای برای همکار و دانشجوی دانشکده‌مان رخ داده متاسف هستیم، اما خوشبختانه حال هر دو خوب است که این خبر برای ما بسیار خوشحال‌کننده است.                           ",https://www.asriran.com/003VL4
835453,۱۴۰۱/۰۱/۲۷,بین الملل,مرگ  ۴۱ غیرنظامی در حمله هوایی پاکستان به افغانستان,ارتش پاکستان قبلا هم حملات راکتی علیه پایگاه‌های طالبان پاکستانی به مناطقی در ولایت‌های خوست و کنر افغانستان انجام داده بود.,"تعداد تلفات حملات هوایی پاکستان در خاک افغانستان به ۴۱ کشته افزایش پیدا کرده است.
به گزارش ایسنا، شبکه خبری الجزیره به نقل از مسئول امنیتی اعلام کرد که در حمله هوایی پاکستان به ولایت خوست افغانستان، ۴۱ نفر از غیرنظامیان جان خود را از دست داده‌اند.
این حملات ظاهرا به تلافی کشته شدن هفت سرباز ارتش پاکستان در یک کمین جنگجویان مسلح در وزیرستان شمالی در روز پنج شنبه انجام شده‌ است.
پیش از این نیز ارتش پاکستان حملات راکتی علیه پایگاه‌های طالبان پاکستانی به مناطقی در ولایت‌های خوست و کنر افغانستان انجام داده بود که بارها سبب بروز تنش‌های دیپلماتیک میان دو کشور شده است.                           ",https://www.asriran.com/003VL3
835452,۱۴۰۱/۰۱/۲۷,بین الملل,ایتالیا هم بنادر خود را به روی کشتی‌های روسی بست,اتحادیه اروپا به تحریم‌های نفتی اکتفا نکرده و علاوه بر این حمل‌ونقل ترانزیتی را نیز به روی شرکت‌های روسی بست.,"رسانه‌های خبری به نقل از دولت ایتالیا از مسدود شدن بنادر این کشور به روی کشتی‌های روسی خبر دادند.
به گزارش ایرنا به نقل از خبرگزاری تاس،‌ فرماندهی کل بنادر کشور ایتالیا طی دستوری به تمام مقامات محلی در بندرهای این کشور ممنوعیت ورود کشتی‌های روسی را از فردا ۱۷ آوریل (۲۸فروردین) صادر کرده است.
ایتالیا گفته است این دستور مطابق با تحریم‌های اتحادیه اروپا علیه روسیه صادر شده است.
در بسته پنجم تحریم‌ها علیه روسیه، اتحادیه اروپا شرکت‌های اروپایی را از خرید زغال سنگ و محصولات نفتی روسیه منع کرد ولی بلافاصله اصلاحیه مبنی بر تعویق اجرای این تحریم تا تا ماه آگوست ۲۰۲۲ صادر کرد.
اتحادیه اروپا به تحریم‌های نفتی اکتفا نکرده و علاوه بر این حمل‌ونقل ترانزیتی را نیز به روی شرکت‌های روسی بست.
ولادیمیر پوتین رئیس جمهور روسیه در ۲۴ فوریه در واکنش به درخواست کمک رهبران دو جمهوری دونباس، تهخاجم به اوکراین را آغاز کرد.
وی گفت: مسکو هیچ برنامه‌ای برای اشغال سرزمین‌های اوکراین ندارد و تنها هدف آن غیرنظامی‌سازی و غیرنظامی‌سازی این کشور است!                           ",https://www.asriran.com/003VL2
835451,۱۴۰۱/۰۱/۲۷,بین الملل,فرید زکریا: شکست پلن A پوتین؛ خطر موفقیت پلن B,اگر این طرح موفق شود، روسیه اوکراین را به یک کشور زمینی فلج شده از نظر اقتصادی تبدیل خواهد کرد، محصور در خشکی و از سه طرف مورد تهدید قدرت نظامی روسیه، که همیشه در برابر تهاجم دیگری از مسکو آسیب پذیر است.,"فرید زکریا تحلیگر سیاسی و کارشناس روابط بین‌الملل با اشاره به شکست پلن A روسیه برای تصرف کیف، نسبت به خطرات و پیامدهای فزاینده موفقیت بالقوه پلن B مسکو در جنوب و شرق اوکراین هشدار داده است.
به گزارش اقتصادنیوز؛ فرید زکریا مجری، نویسنده و تحلیلگر حوزه روابط بین‌الملل و ستون‌نویس واشنگتن‌پست در مقاله‌ای برای این روزنامه نوشته است: «طرح A پوتین در اوکراین شکست خورده است. ما نمی توانیم اجازه دهیم طرح B او موفق شود».
وی نوشت: پاسخ شجاعانه و درخشان اوکراین به حمله روسیه به درستی در سراسر جهان تجلیل می شود، اما ممکن است یک خطر رو به رشد را پنهان کند؛ در حالی که حمله به کیف و مناطق اطراف آن شکست خورده است، استراتژی مسکو در جنوب و شرق اوکراین می تواند به خوبی موفق شود. اگر این کار را انجام دهد، روسیه اوکراین را به یک کشور زمینی فلج شده از نظر اقتصادی تبدیل خواهد کرد، محصور در خشکی و از سه طرف مورد تهدید قدرت نظامی روسیه، که همیشه در برابر تهاجم دیگری از مسکو آسیب پذیر است.
کمک های نظامی بسیار بیشتری از غرب لازم است تا اطمینان حاصل شود که این نتیجه فاجعه بار محقق نخواهد شد.
همانطور که کان کاساپوغلو، یک محقق و استراتژیست نظامی، در چند هفته اول جنگ در مقاله ای برای موسسه هادسون، پیش بینی کرده است، دو جنگ متمایز در اوکراین در حال وقوع است، یکی در شمال و دیگری در جنوب، و دومی ""بسیار موفق تر"" برای مسکو بوده است.
روسیه توانسته نیروها و تدارکات خود را از پایگاه های خود در کریمه خارج کند و شهرهای ملیتوپل و خرسون را تصرف کند. ماریوپل در حال حاضر محاصره شده و توسط نیروهای روسی مورد هجوم قرار گرفته است و نیروهای اوکراینی که در آنجا به دام افتاده اند نمی توانند دوباره تامین شوند.

دسترسی اوکراین به دریای آزوف مسدود شده است و کاساپوغلو خاطرنشان می کند، نیروهای روسیه یک کریدور زمینی پیوسته از کریمه به عمق دونباس دارند. آنها همچنین سعی می کنند به سمت غرب حرکت کنند، از خرسون به اودسا.
اودسا جایزه است. به عنوان بندر اصلی که اوکراین از آنجا با جهان تجارت می کند، مهم ترین شهر اوکراین از نظر اقتصادی است. همچنین شهری مملو از اهمیت نمادین است.
اینجا در سال 1905 بود که شورش در کشتی جنگی پوتمکین (که توسط فیلم سرگئی آیزنشتاین معروف شد) آغاز مشکلات روسیه تزاری بود. اگر اودسا سقوط می کرد، اوکراین عملا محصور در خشکی می شد و دریای سیاه اساساً به دریاچه روسیه تبدیل می شد - که تقریباً به طور قطع مسکو را وسوسه می کرد تا قدرت نظامی خود را تا مولداوی گسترش دهد، جایی‌که منطقه جدا شده خود را دارد که پر از روسی زبانان است (ترانس نیستریا).
ولادیمیر پوتین، رئیس جمهور روسیه، می تواند این نتیجه را به عنوان یک پیروزی بزرگ، آزادسازی روس زبانان، دستیابی به شهرها و بنادر مهم، و تبدیل اوکراین به یک کشور دست نشانده غیرقابل دوام، معرفی کند.
این نباید اتفاق بیفتد و اوکراینی ها به شدت برای جلوگیری از آن می جنگند.

در شرق اوکراین، روس‌ها تلاش می‌کنند از خرسون، از طریق شهر میکولایف پیشروی کنند، اما شجاعت خارق‌العاده ساکنان شهر که بر اساس گزارش‌ها پلی را که شهر را به اودسا متصل می‌کند منفجر کرده و راه آهن را مسدود کرده‌اند، مانع پیشروی شده‌اند.
این هفته، نیروهای اوکراینی ادعا کردند که توانسته‌اند موشک‌های نپتون که قبلاً استفاده نشده بود را مستقر کنند و رزمناو موشکی روسیه مسکوا را غرق کنند. با این حال، مهم است که به یاد داشته باشیم، قبل از تهاجم، روسیه در هزینه‌های دفاعی نسبت به اوکراین برتری 10 به 1 داشت و به نظر می‌رسد پوتین مصمم است که بدون توجه به هزینه‌ها، ادامه دهد.
نیاز اوکراین به تقویت قدرت جنگی نامتقارن
آمریکا و غرب چه کار می توانند بکنند؟ خیلی بیشتر از همه کارهایی که در حال حاضر انجام می دهند. اوکراین به تسلیحات بیشتری نیاز دارد، به ویژه آنهایی که به اوکراین قدرت جنگی نامتقارن عظیمی می‌دهند.
ژنرال بازنشسته مارک هرتلینگ، که در تشخیص نقاط ضعف روسیه و نقاط قوت اوکراین بسیار دوراندیش بوده است، به من توضیح داد که اوکراین به تجهیزات بیشتری نیاز دارد که به آن اجازه می دهد تا به سرعت در اطراف نیروهای سفت و سخت روسیه مانور دهد. این به معنای هلیکوپترها، هاموی‌های مسلح، سیستم‌های موشکی چند پرتاب و پهپادها از هر نوع است.
* اوکراینی‌ها چگونه پهپادهای روسی را شکار می‌کنند؟/ سلاحی که از لیتوانی وارد جنگ شده است (+فیلم و عکس)
پهپادهای ترکیه سلاحی شگفت‌انگیز در این درگیری هستند. هرتلینگ اصرار دارد که به اوکراین بیشتر از اینها و همچنین پهپادهای آمریکایی ""کامیکاز"" و پهپادهای اطلاعاتی داده شود.
نیروی دریایی روسیه که در دریای سیاه جمع شده است، همچنان خطر بزرگی برای اودسا ایجاد می کند و تهدید می کند که یا آن را محاصره کند یا یک فرود آبی خاکی در پشت خطوط اوکراین انجام دهد.
با وجود موفقیت ادعایی موشک‌های نپتون، اوکراین توانایی توقف نیروی دریایی روسیه را ندارد. ناتو باید کاری مشابه آنچه در طول جنگ های بالکان در دهه 1990 انجام داد، انجام دهد. باید مانعی را در اطراف این آبها اعمال کند و از ورود نیروهای روسی برای حمله به شهرهای اوکراین یا تامین مجدد نیروهای روسیه جلوگیری کند.

کشتی‌های ناتو که در آب‌های بین‌المللی عملیات اجرا می‌کنند و به هر کشتی نزدیک‌شده «اخطار دریانوردی» می‌دهند که نیروهای ناتو در منطقه فعال هستند، می‌توانند و به آنها هشدار دهند که وارد آن نشوند.
دریاسالار بازنشسته جیمز استاوریدیس، فرمانده سابق عالی متحدان ناتو، از اقداماتی که دولت بایدن انجام داده است حمایت می کند، اما خواستار واکنش تهاجمی تر غرب در همه جبهه‌ها است. او در توییتر نوشت: به اوکراین هواپیماهای جنگنده و سیستم‌های دفاع هوایی بدهید. در حملات سایبری به آن‌ها کمک کنید و موشک‌های ضد کشتی را برای «غرق کردن کشتی‌های روسی در دریای سیاه» به اوکراین بدهید.
ضرورت شکست پوتین در جبهه جنوبی
ایالات متحده از زمان حمله به اوکراین حدود 16 میلیارد دلار به اوکراین کمک کرده است. این در حالی است که انتظار می‌رود جهان در سال جاری 320 میلیارد دلار برای انرژی روسیه به مسکو بپردازد. تا زمانی که این شکاف وجود دارد، تحریم های اقتصادی پوتین را مجبور به پایان دادن به جنگ نمی کند.
تنها فشاری که روسیه را به پای میز مذاکره می‌کشاند، شکست نظامی در جنوب است. طرح A پوتین شکست خورد، اما ما نمی توانیم اجازه دهیم طرح B او موفق شود.
* این خبر را هم ببینید: سلاحی که تانک های روسی را در اوکراین به دردسر انداخته است! (+فیلم و عکس)                           ",https://www.asriran.com/003VL1
835450,۱۴۰۱/۰۱/۲۷,بین الملل,سخنگوی طالبان: پاکستان حوصله افغان‌ها را امتحان نکند/ تظاهرات در خوست,"منابع محلی وقوع حملات را تایید کردند و از کشته و زخمی شدن ده‌ها تن از جمله شماری از ""غیرنظامیان"" خبر دادند.","بنا به گزارش‌ها، امروز شماری از ساکنان ولایت خوست همجوار با پاکستان در اعتراض به حملات ارتش پاکستان، در مرکز این ولایت تجمع کرده و شعارهایی علیه پاکستان دادند.
به گزارش ایسنا، ذبیح‌الله مجاهد، سخنگوی طالبان نیز در توییتی این حملات را محکوم کرده و نوشته که پاکستان ""حوصله افغان ها را در چنین مسائل امتحان نکند ... وگرنه پیامد بدی خواهد داشت.""

در این راستا، وزارت خارجه طالبان نیز در اعتراض به حملات به کنر و خوست، سفیر پاکستان در کابل را احضار کرد.
گزارش‌هایی از حملات هوایی پاکستان سحرگاه امروز به ولایت‌های کنر و خوست افغانستان منتشر شده است.
منابع محلی به بی‌بی‌سی وقوع این حملات را تایید کردند و از کشته و زخمی شدن ده‌ها تن از جمله شماری از ""غیرنظامیان"" خبر دادند.
بنا به گزارش‌ها، قربانیان بیشتر این آورگان ‌از وزیرستان پاکستان هستند که به روستاهایی در این مناطق پناه آورده‌اند.                           ",https://www.asriran.com/003VL0
835449,۱۴۰۱/۰۱/۲۷,سرگرمی,اختراع جالب و 4000 ساله اسکیموها(عکس),ساکنان بومی قطب شمال از این عینک های خلاقانه و دست ساز که 4000 سال سابقه دارند برای محافظت از چشم های خود در برف و بوران استفاده کرده اند.,,https://www.asriran.com/003VKz
835448,۱۴۰۱/۰۱/۲۷,سیاسی,معاون پارلمانی رییس جمهور: نمایندگان اگر ناامید بودند به وزرا تذکر نمی‌دادند/قرار نیست وزیری جابجا شود,۱۴۶۷ تذکر و۱۳۱۴ سوال مطرح شده که تعدادشان زیاد است. یک دلیل این تذکرات و سوال، امیدواری به اقدامات دولت است.,"معاون پارلمانی رییس جمهور گفت: فردا نشست مشترک دولت و مجلس در سالن اجلاس سران به میزبانی دولت برگزار می شود.
به گزارش ایسنا، سید محمد حسینی در جمع اهالی رسانه با بیان اینکه گاهی دیدگاه های دولت در مقایسه با مجلس به خوبی مطرح نمی شود ،اظهار کرد: در مقطع بررسی لایحه بودجه، از طریق مجلس درباره بودجه مدام اطلاع رسانی می شود ولی از سوی دولت کمتر اطلاع رسانی می شود.
وی ادامه داد: اگر قوا دست به دست هم دهند مشکلات مردم حل می شود. در صورت چالش و درگیری میان قوا، کشور ضرر می کند.
وی افزود: رییس جمهور تاکنون هفت بار به مجلس رفته است. نشست دولت و مجلس چندین بار برگزار می شود. فردا هم نشست مشترک دولت و مجلس در سالن اجلاس سران به میزبانی دولت برگزار می شود. رییس جمهور تاکنون با ۲۲۹ نماینده دیدار داشته است.
حسینی همچنین افزود: هرچه نماینده می گوید را نمی توانیم اجرایی کنیم زیرا منابع کشور محدود است. هر نماینده ای که با وزیر کاری داشته است، توانسته است مباحث خود را مطرح کند. از ناحیه دولت در تعامل با مجلس کوتاهی نشده است.
حسینی با بیان اینکه تعداد تذکرات و سوالات از دوره‌های قبل بیشتر شده است که این مسأله به بررسی نیاز دارد، گفت: ۱۴۶۷ تذکر و۱۳۱۴ سوال مطرح شده که تعدادشان زیاد است. یک دلیل این تذکرات و سوال، امیدواری به اقدامات دولت است اگر آنها ناامید بودند اصلا این سوالات را مطرح نمی کردند . آنها همچنین دولت را از آن خود می دانند. شاید برخی نمایندگان هم کمتر در مسایل اجرایی تجربه دارند.
معاون رییس جمهور تاکید کرد: ما از نقد استقبال می کنیم ولی اگر وزیری خواسته ما را برآورده نمی کند نباید هر حرفی درباره آن وزیر مطرح کنیم. مرز بین دو قوا باید مشخص باشد و نماینده نباید در کار اجرا دخالت کند زیرا این کار به نفع خود نماینده نیست.
وی با اشاره به اینکه در تعامل با مجلس اخلاق و سعه صدر را رعایت می کنیم، خاطرنشان کرد: مردم با گرفتاری های معیشتی مواجه هستند و مشکلات خود را به نمایندگان خود مطرح می‌کنند و آنها هم تقاضای مردم را به دولت منتقل می کنند.
وی افزود:شاید بخشی دیگری از تعداد زیاد تذکرات به دلیل همین امر باشد. از سویی باید از مجلس بخاطر رای اعتماد خوب به وزرا تشکر کنیم. ما برنامه های مطرح شده وزرا در مجلس شورای اسلامی را به آنها داده ایم تا آنها را اجرایی کنند.
حسینی درباره احتمال اصلاح کابینه اظهار کرد: برخی با یک یا دو وزیر مخالف بودند و می‌خواستند وزرا تغییر کنند. وزرا شب و روز کار می‌کنند و برنامه‌های خود را دنبال می‌کنند. تاکنون بحثی در دولت درباره تغییر وزرا مطرح نشده است.
وی گفت: البته بررسی عملکردها در دولت انجام می‌شود اما این بررسی به معنای این نیست که قرار است وزیری جابجا شود. شش سوال در دستور کار مجلس است. یک سوال اصلا طرح نشده و نمایندگان از پنج سوال دیگر قانع شده‌اند و بحث استیضاح در مجلس مطرح نیست. در دولت هم بحث تغییر وزیر مطرح نیست.                           ",https://www.asriran.com/003VKy
835446,۱۴۰۱/۰۱/۲۷,حوادث,خراسان جنوبی/ تصادف اتوبوس و تریلی 12 مجروح بر جای گذاشت,محل حادثه واقع در خراسان جنوبی، سربیشه، جاده سربیشه به بیرجند، روبروی پایگاه امدادونجات جاده‌ای سربیشه بود. (عکس تزئینی است),"رئیس سازمان امداد و نجات جمعیت هلال احمر از تصادف اتوبوس و تریلی در محور سربیشه بیرجند خبر داد.
مهدی ولیپور در گفت و گو با ایسنا درباره جزییات این حادثه گفت:‌ ساعت ۱۷:۰۰ عصر امروز، شنبه ۲۷ فروردین ماه یک مورد حادثه برخورد اتوبوس با تریلی در خراسان جنوبی به هلال احمر اتفاق افتاد که بلافاصله تیم‌های امداد و نجات به محل حادثه اعزام شدند.
به گفته وی محل حادثه واقع در خراسان جنوبی، سربیشه، محور سربیشه بیرجند، روبروی پایگاه امدادونجات جاده‌ای سربیشه بود.
وی با بیان اینکه در این حادثه ۱۲ نفر دچار حادثه شدند، گفت: از این تعداد دو نفر برای ادامه روند درمان به مرکز درمانی منتقل شدند و سایر مصدومان در محل درمان شدند.                           ",https://www.asriran.com/003VKw
835445,۱۴۰۱/۰۱/۲۷,سرگرمی,یک ملاقات خصوصی و کاملا متفاوت! (عکس),,,https://www.asriran.com/003VKv
835447,۱۴۰۱/۰۱/۲۷,سیاسی,واکنش روزنامه دولت به اظهارات یک استاندار: فقط دستور رئیس جمهور را اجرا کن!,استاندار مازندران می‌بایست بدون پرداختن به هرگونه حواشی، دستور کار دولت سیزدهم را با قوت اجرا نماید.,"روزنامه ایران نوشت: با وجود آنکه رئیس‌جمهور، رئیس سازمان محیط زیست و مقامات مختلف همچون دادستانی کل کشور از ضرورت لغو احداث پروژه پتروشیمی میانکاله سخن گفته‌اند و استاندار مازندران دستور گرفته است تا نسبت به جلوگیری از ادامه کار در این پروژه اقدام نماید، اما روز گذشته استاندار مازندران در گفت‌وگویی با بهانه قراردادن اعتراض چند بازیگر گفت: برخی هنرمندانی که اصلاً اطلاعی ندارند و نمی‌دانند موضوع چیست به میانکاله می‌روند؛ مگر می‌شود من در صحنه یک سریال در حال ضبط بروم و کاغذی را دستم بگیریم و بگویم نه به فلان سریال؟!(منظور روزنامه ایران این فیلم است:عصبانیت شدید آقای استاندار از اعتراض هدیه تهرانی به پتروشیمی میانکاله )
سید محمود حسینی‌پور ادامه داد: بحث محیط زیستی موضوعی تخصصی است و متأسفانه پشت عناوینی مانند سلبریتی و برخیNGO‌ها فساد، رانت و پول است وگرنه هنرپیشه‌ای که به میانکاله می‌رود بر اساس چه منطقی این کار را انجام می‌دهد، مگر پرونده‌ای از این پروژه دیده است؟این اظهارات استاندار در حالی مطرح می‌‎شود که هفته گذشته در پی دستور رئیس‌جمهور به رئیس سازمان محیط زیست برای جلوگیری از احداث پتروشیمی میانکاله به دلیل بروز مشکلات زیست‌محیطی، ابطال مصوبه دولت قبل درباره این پروژه در دستور کار هیأت وزیران قرار گرفته و بزودی پرونده آن برای همیشه بسته خواهد شد و وی نیز می‌بایست بدون پرداختن به هرگونه حواشی، دستور کار دولت سیزدهم در این رابطه را با قوت اجرا نماید.
* اگر می خواهید درباره میانکاله بیشتر بدانید، این مطلب را بخوانید: میانکاله ؛ نبرد هنرمندان طرفدار محیط زیست و شبکه فروش هزاران میلیارد تومان زمین؟                           ",https://www.asriran.com/003VKx
835444,۱۴۰۱/۰۱/۲۷,ورزشی,ردپای یک استقلالی و بازیگر زن در کلاهبرداری از کاپیتان سابق پرسپولیس,این پرونده به جز بنگر چند شاکی دیگر هم دارد که مبالغ میلیاردی طلب دارند و حالا دادگاه برای این نفرات ابلاغیه صادر کرده تا در دادگاه حضور پیدا کنند.,"بازیکن سابق استقلال به همراه چند چهره مشهور درگیر یک پرونده کلاه‌برداری شده‌اند.
به گزارش ایلنا، محسن بنگر پیشکسوت فوتبال چند وقتی است که درگیر یک پرونده کلاه برداری شده است و با شکایت از افرادی که در این ماجرا حضور داشتند برایشان حکم جلب گرفته و این نفرات به دادگاه احضار شدند.
 در میان نفراتی که مورد شکایت در این پرونده قرار گرفتند، نام یک بازیگر خانم، فوتبالیست سابق تیم استقلال و چند چهره مشهور دیگر وجود دارد که با شکایت بنگر ابلاغیه احضار به دادگاه به دستشان رسیده است.
ماجرا از آن قرار است که این نفرات با همکاری یک شرکت ساخت و ساز املاک در مناطق شمالی کشور تبلیغات گسترده‌ای در صفحات شخصی خود انجام داده تا در سود مالی آن با صاحب این پروژه شریک شوند و به واسطه این تبلیغات چند نفر از جمله محسن بنگر در این پروژه سرمایه‌گذاری کردند ولی بعد از مدتی متوجه شدند ماجرای ساخت و ساز کلاه برداری بوده و مبلغ زیادی به این واسطه از دست داده است.
این پرونده به جز بنگر چند شاکی دیگر هم دارد که مبالغ میلیاردی طلب دارند و حالا دادگاه برای این نفرات ابلاغیه صادر کرده تا در دادگاه حضور پیدا کنند.                           ",https://www.asriran.com/003VKu
835443,۱۴۰۱/۰۱/۲۷,فرهنگی/هنری,"فیسبوک کانال ""آی فیلم۲"" را حذف کرد",آی‌فیلم ۲ کانال اختصاصی شبکه آی‌فیلم برای پخش سریال‌ها و فیلم‌های ایرانی برای مخاطبان فارسی‌زبان غیرایرانی به‌ویژه در افغانستان و تاجیکستان است.,"معاون برون‌مرزی سازمان صداوسیما نسبت به اقدام فیس‌بوک مبنی بر حذف صفحه کانال «آی‌فیلم ۲» از این شبکه اجتماعی، انتقاد کرد.
به گزارش ایرنا، احمد نوروزی درباره اقدام فیس‌بوک مبنی بر حذف صفحه کانال آی‌فیلم ۲، در صفحه شخصی خود چنین نوشت: در ایامی که فتنه‌گران تمام تلاش خود را برای بروز تنش بین ملت ایران و افغانستان به کار بسته‌اند، آمریکا از تسلط خود بر فضای تبادل وب استفاده می‌کند تا روایت مطلوب خود را حاکم سازد. به تازگی صفحه فیسبوک تلویزیون آی فیلم ۲ که هیچگونه محتوای سیاسی منتشر نمی‌سازد نیز حذف شد تا دومین تلویزیون محبوب مردم افغانستان در این شبکه اجتماعی اجازه حضور نداشته باشد.
آی‌فیلم ۲ کانال اختصاصی شبکه آی‌فیلم برای پخش سریال‌ها و فیلم‌های ایرانی برای مخاطبان فارسی‌زبان غیرایرانی به‌ویژه در افغانستان و تاجیکستان است.                           ",https://www.asriran.com/003VKt
835442,۱۴۰۱/۰۱/۲۷,سیاسی,معاون رئیسی: تاکنون بحثی در دولت درباره تغییر وزرا مطرح نشده است,برخی با یک یا دو وزیر مخالف بودند و می‌خواستند وزرا تغییر کنند. وزرا شب و روز کار می‌کنند و برنامه‌های خود را دنبال می‌کنند.,"معاون پارلمانی رییس جمهور گفت: فردا نشست مشترک دولت و مجلس در سالن اجلاس سران به میزبانی دولت برگزار می شود.
به گزارش ایسنا، سید محمد حسینی در جمع اهالی رسانه با بیان اینکه گاهی دیدگاه های دولت در مقایسه با مجلس به خوبی مطرح نمی شود ،اظهار کرد: در مقطع بررسی لایحه بودجه، از طریق مجلس درباره بودجه مدام اطلاع رسانی می شود ولی از سوی دولت کمتر اطلاع رسانی می شود.
وی ادامه داد: اگر قوا دست به دست هم دهند مشکلات مردم حل می شود. در صورت چالش و درگیری میان قوا، کشور ضرر می کند. رییس جمهور تاکنون هفت بار به مجلس رفته است. نشست دولت و مجلس چندین بار برگزار می شود. فردا هم نشست مشترک دولت و مجلس در سالن اجلاس سران به میزبانی دولت برگزار می شود. رییس جمهور تاکنون با ۲۲۹ نماینده دیدار داشته است.
حسینی همچنین افزود: هرچه نماینده می گوید را نمی توانیم اجرایی کنیم زیرا منابع کشور محدود است. هر نماینده ای که با وزیر کاری داشته است، توانسته است مباحث خود را مطرح کند. از ناحیه دولت در تعامل با مجلس کوتاهی نشده است.
حسینی با بیان اینکه تعداد تذکرات و سوالات از دوره‌های قبل بیشتر شده است که این مسأله به بررسی نیاز دارد، گفت: ۱۴۶۷ تذکر و۱۳۱۴ سوال مطرح شده که تعدادشان زیاد است. یک دلیل این تذکرات و سوال، امیدواری به اقدامات دولت است اگر آنها ناامید بودند اصلا این سوالات را مطرح نمی کردند . آنها همچنین دولت را از آن خود می دانند. شاید برخی نمایندگان هم کمتر در مسایل اجرایی تجربه دارند.
معاون رییس جمهور تاکید کرد: ما از نقد استقبال می کنیم ولی اگر وزیری خواسته ما را برآورده نمی کند نباید هر حرفی درباره آن وزیر مطرح کنیم. مرز بین دو قوا باید مشخص باشد و نماینده نباید در کار اجرا دخالت کند زیرا این کار به نفع خود نماینده نیست.
وی با اشاره به اینکه در تعامل با مجلس اخلاق و سعه صدر را رعایت می کنیم، خاطرنشان کرد: مردم با گرفتاری های معیشتی مواجه هستند و مشکلات خود را به نمایندگان خود مطرح می‌کنند و آنها هم تقاضای مردم را به دولت منتقل می کنند. شاید بخشی دیگری از تعداد زیاد تذکرات به دلیل همین امر باشد. از سویی باید از مجلس بخاطر رای اعتماد خوب به وزرا تشکر کنیم. ما برنامه های مطرح شده وزرا در مجلس شورای اسلامی را به آنها داده ایم تا آنها را اجرایی کنند.
حسینی درباره احتمال اصلاح کابینه اظهار کرد: برخی با یک یا دو وزیر مخالف بودند و می‌خواستند وزرا تغییر کنند. وزرا شب و روز کار می‌کنند و برنامه‌های خود را دنبال می‌کنند. تاکنون بحثی در دولت درباره تغییر وزرا مطرح نشده است. البته بررسی عملکردها در دولت انجام می‌شود اما این بررسی به معنای این نیست که قرار است وزیری جابجا شود. شش سوال در دستور کار مجلس است. یک سوال اصلا طرح نشده و نمایندگان از پنج سوال دیگر قانع شده‌اند و بحث استیضاح در مجلس مطرح نیست. در دولت هم بحث تغییر وزیر مطرح نیست.                           ",https://www.asriran.com/003VKs
835441,۱۴۰۱/۰۱/۲۷,اجتماعی ,صدا و سیما: بازداشت نایب رئیس فدراسیون فوتبال,آقای (ف. ق) متهم ردیف اول و همسر نایب رئیس فدراسیون فوتبال در این پرونده کلاهبرداری نیز بازداشت و با قرار وثیقه ۱۸۰۰ میلیارد تومانی روانه زندان شده است.,"یک منبع آگاه از بازداشت نایب رئیس فدراسیون فوتبال توسط وزارت اطلاعات در خصوص پرونده کلاهبرداری رمز ارز کینگ مانی خبر داد.
این منبع آگاه در گفتگو با خبرگزاری صدا و سیما؛ افزود: در ادامه برخورد با متهمان پرونده کثیرالشاکی رمزارز کینگ مانی، نایب رئیس فدراسیون فوتبال نیز، امروز بازداشت و روانه زندان شد.
وی گفت: پیش از نیز آقای (ف. ق) متهم ردیف اول و همسر نایب رئیس فدراسیون فوتبال در این پرونده کلاهبرداری نیز بازداشت و با قرار وثیقه ۱۸۰۰ میلیارد تومانی روانه زندان شده است.
این منبع آگاه با اعلام اینکه تاکنون بیش از ۳۰۰۰ نفر از مالباختگان در این پرونده کلاهبرداری ثبت شکایت کرده اند، تصریح کرد: پرونده رمز‌ارز کینگ مانی بزرگترین پرونده کلاهبرداری در حوزه ارز‌های دیجیتال است و چندین هزار میلیارد تومان از شهروندان کلاهبرداری شده و مطالبات شاکیان در حال رسیدگی کارشناسی است.
وی درباره نحوه این کلاهبرداری گفت: این کلاهبرداری سازمان‌یافته توسط یک شرکت بازاریابی شبکه‌ای شناخته شده در سطح کشور و در قالب رمز ارز کینگ مانی صورت گرفته است.
این منبع آگاه گفت: گردانندگان رمز ارز کینگ مانی با ایجاد نوسانات قیمتی بصورت ساختگی و غیرواقعی، اشتیاق و رغبت مضاعفی در اعضای شرکت بازاریابی برای سرمایه‌گذاری بیشتر بوجود آوردند تا آنجا که قیمت هر واحد کینگ‌مانی در چند ماه بصورت غیر واقعی و تنها در شبکه از ۴ یورو به چندین هزار یورو افزایش یافت.
وی تاکید کرد: رسیدگی به این پرونده ا‌دامه دارد.                           ",https://www.asriran.com/003VKr
835439,۱۴۰۱/۰۱/۲۷,اجتماعی ,سخنگوی ستاد کرونا: آماده‌ایم نیروی درمانی و واکسن به چین بفرستیم,رتبه ۱۲ کشورمان در مطالعات و تحقیقات با موضوع کرونا؛ موفقیت مناسب کشورمان در مدیریت موج اخیر بیماری در مقایسه با کشورهای پیشرفته دنیا از نظر تعداد کمتر فوتی‌ها و دوره زمانی کوتاه‌تر.,"سخنگوی ستاد ملی مقابله با کرونا گفت: امکان برگزاری مراسم ‌شب‌های قدر، راهپیمایی ‌روز قدس و نماز ‌عید فطر در اماکن باز و غیر مسقف با رعایت فاصله‌گذاری و شیوه نامه‌های بهداشتی وجود دارد.
به گزارش ایرنا؛ عباس شیراوژن روز شنبه در توئیت خود با اشاره به تصمیمات امروز جلسه ستاد ملی مقابله با کرونا نوشت: ایجاد امکان ‌صادرات واکسن مازاد بر نیاز فعلی و آینده برای تولیدکنندگان داخلی و اعلام آمادگی اعزام نیروهای درمانی و ارسال واکسن به کشور ‌چین در صورت اعلام نیاز وجود دارد.
افزایش مختصری در تعداد بیماران داریم که الزاماً پیش بینی کننده ‌موج جدید بیماری نیست. مرجع رسمی اعلام موج جدید بیماری ‌ستاد ملی کرونا و ‌وزارت بهداشت است. اظهار نظرهای کارشناسی مردم را نگران نکند.
نگرش و استقبال نسبتاً مثبت مردم و خانواده‌ها از حضوری شدن آموزش ‌مدارس و ‌دانشگاه‌ها؛ آموزش در همه مدارس و دانشگاه‌ها بدون هیچ استثنایی باید ‌آموزش حضوری باشد.
رتبه ۱۲ کشورمان در مطالعات و تحقیقات با موضوع کرونا؛ موفقیت مناسب کشورمان در مدیریت موج اخیر بیماری در مقایسه با کشورهای پیشرفته دنیا از نظر تعداد کمتر فوتی‌ها و دوره زمانی کوتاه‌تر.
در اماکن مسقف: در شهرهای ‌قرمز ۳۰ درصد ظرفیت، شهرهای ‌نارنجی ۵۰ درصد و شهرهای ‌زرد ۷۰ درصد ظرفیت و شهرهای ‌آبی بدون محدودیت ظرفیت و رعایت فاصله گذاری و شیوه نامه‌های بهداشتی باشد.
مردم عزیز نسبت به تزریق ‌نوبت سوم واکسن اقدام کنند. در آینده نزدیک کلیه خدمات مشروط به استعلام از سامانه ‌ایران من مانند تهیه بلیط و تردد بین شهری منوط به تزریق سه نوبت واکسن خواهد شد.                           ",https://www.asriran.com/003VKp
835437,۱۴۰۱/۰۱/۲۷,بین الملل,رایزنی تلفنی پوتین و بن سلمان درباره اوکراین و یمن,ولی‌عهد سعودی در همان تماس تلفنی پیشین در اسفند ماه، به طور جداگانه با رؤسای جمهور روسیه گفت‌وگو کرده بود و از آمادگی ریاض برای میانجی‌گری در بحران مسکو-کی‌یف و حمایت از راه‌حل سیاسی در این بحران خبر داده بود.,"کرملین از گفت‌وگوی تلفنی ولیعهد عربستان با رئیس‌جمهور روسیه درباره طیفی از موضوعات از جمله اوکراین و یمن خبر داد.
به گزارش فارس، روابط عمومی کرملین امروز (شنبه) ضمن اعلام خبر تماس تلفنی «ولادیمیر پوتین» رئیس‌جمهور روسیه و «محمد بن سلمان» ولیعهد عربستان سعودی گفت که دو طرف در خصوص اوکراین و یمن و تحولات بین دو کشور رایزنی کردند و ارزیابی مثبتی از همکاری در چارچوب «اوپک پلاس» داشتند.
خبرگزاری روسی «تاس» به نقل از کرملین گزارش کرد که محمد بن سلمان آغازگر این تماس تلفنی بوده است و در خصوص محتوای این گفت‌وگوی تلفنی توضیح داد: «موضوعاتی از قرار همکاری دوجانبه در زمینه‌های تجاری و اقتصادی مورد بررسی قرار گرفت. تمایل متقابل برای توسعه بیشتر روابط دوجانبه سودمند بین روسیه و عربستان سعودی ابراز شد».
طبق این گزارش، در جریان این مکالمه تلفنی، «ارزیابی مثبتی برای همکاری در قالب اوپک پلاس با هدف تضمین ثبات بازار نفت جهانی ارائه شد و رئیس‌جمهور روسیه و ولیعهد عربستان سعودی در خصوص موضوعاتی خاص در عرصه جهانی از جمله اوضاع اوکراین و مسئله یمن نیز تبادل نظر کردند».
کرملین همچنین در خصوص تبریک ماه رمضان به ولیعهد عربستان از سوی رئیس‌جمهور روسیه اعلام کرد: «ولادیمیر پوتین به رهبری و مردم عربستان سعودی، ماه مبارک رمضان را تبریک گفت و طرفین توافق کردند به تماس‌ها در سطوح مختلف ادامه دهند».
پیش از این ولادیمیر پوتین و محمد بن سلمان در تاریخ سوم مارس (15 اسفند ماه) با یکدیگر تماس تلفنی برقرار کردند.
ولی‌عهد سعودی در همان تماس تلفنی پیشین در اسفند ماه، به طور جداگانه با رؤسای جمهور روسیه گفت‌وگو کرده بود و از آمادگی ریاض برای میانجی‌گری در بحران مسکو-کی‌یف و حمایت از راه‌حل سیاسی در این بحران خبر داده بود.
ولی‌عهد سعودی ضمن تاکید بر حمایت‌های ریاض از تمام تلاش‌ها در جهت کاهش تنش‌ در این بحران اوکراین، از آمادگی این کشور برای میانجی‌گری بین اطراف درگیر و کمک به همه‌ی تلاش‌های بین‌المللی هدفمند در جهت یافتن راه‌حل سیاسی خبر داد.                           ",https://www.asriran.com/003VKn
835417,۱۴۰۱/۰۱/۲۷,اجتماعی ,ماشینی تمام اتوماتیک برای هرس کردن درختان (فیلم),ماشینی اتوماتیک برای هرس کردن شاخ و برگ درختان بزرگ طراحی شده که قابلیت هرس درختان در دو ردیف به صورت همزمان را دارد.,کد ویدیو  دانلود    فیلم اصلی                                     ,https://www.asriran.com/003VKT
835436,۱۴۰۱/۰۱/۲۷,سیاسی,رییس سازمان عقیدتی سیاسی: در دوران جوانی برخی فکر می‌کنند باید از لذات مادی و شهوانی برخوردار شوند,آقاجانپور اظهار کرد: امروز هرکجا پیشرفت می‌بینیم به این دلیل است که به جوانان اعتماد کردیم. رهبری هم بارها گفته‌اند که راه علاج مشکلات، دولت انقلابی و مردمی و به کارگیری ظرفیت جوانان است.,"رییس سازمان عقیدتی سیاسی وزارت دفاع گفت: برخی فکر می‌کنند در دوران جوانی باید از لذات مادی و شهوانی برخوردار شوند اما چنین نیست بلکه جوانان باید از این موقعیت برای عبادت استفاده کند.
به گزارش ایسنا، حجت الاسلام آقاجانپور طی سخنانی در چهاردهمین جشنواره جوان سرباز اظهار کرد: شناخت فرصت‌ها و موقعیت‌ها در زندگی مهم است و قدر این فرصت جوانی را باید دانست. در دوران جوانی برخی فکر می‌کنند باید از لذات مادی و شهوانی برخوردار شوند اما چنین نیست بلکه جوان باید از این موقعیت برای عبادت استفاده کند.
رییس سازمان عقیدتی سیاسی وزارت دفاع یادآور شد: اگر نقش جوانان در دوران انقلاب نبود انقلاب پیروز نمی‌شد و اگر آنان در دفاع مقدس نقش ایفا نمی‌کردند جنگ به نتیجه نمی‌رسید.
آقاجانپور اظهار کرد: امروز هرکجا پیشرفت می‌بینیم به این دلیل است که به جوانان اعتماد کردیم. رهبری هم بارها گفته‌اند که راه علاج مشکلات، دولت انقلابی و مردمی و به کارگیری ظرفیت جوانان است.
وی تصریح کرد: امروز وزارت دفاع که پیشگام علم و فناوری دفاعی است افتخارش این است که از فرهیختگان و نخبگان جوان استفاده کرده است.                           ",https://www.asriran.com/003VKm
835435,۱۴۰۱/۰۱/۲۷,اجتماعی ,افزایش 3 برابری ابتلا به کرونا در مازندران,مدیر روابط عمومی دانشگاه علوم پزشکی مازندران با بیان اینکه عمده نگرانی علوم پزشکی مازندران شیوع بیماری کرونا در مدارس استان است،ادامه داد: در حال حاضر تمرکز ما باید بر روی مدارس باشد و رصد واکسیناسیون دانش آموزان برای کنترل ویروس کرونا باید در اولویت قرار گیرد.,"مدیر روابط عمومی دانشگاه علوم پزشکی مازندران از افزایش موارد ابتلا به کرونا در استان خبرداد و گفت: در هفته ای که گذشت میزان ابتلا به کرونا در استان نسبت به ۲هفته قبل حدود سه برابر افزایش یافته است.
دکتر سیمین بابایی روز شنبه در گفت و گو با ایرنا افزود: در حال حاضر روند ابتلا به بیماری کرونا در استان مازندران یک روند صعودی و رو به رشد است که باید با افزایش میزان واکسیناسیون این بیماری را کنترل کرد.
وی ادامه داد:با توجه به تصمیم ستاد ملی مقابله با کرونا مبنی بر آغاز آموزش حضوری مدارس و دانشگاه‌ها تزریق واکسن برای جلوگیری از ابتلا بسیار حائز اهمیت است.
مدیر روابط عمومی دانشگاه علوم پزشکی مازندران با بیان اینکه عمده نگرانی علوم پزشکی مازندران شیوع بیماری کرونا در مدارس استان است،ادامه داد: در حال حاضر تمرکز ما باید بر روی مدارس باشد و رصد واکسیناسیون دانش آموزان برای کنترل ویروس کرونا باید در اولویت قرار گیرد.
وی استقبال دانش آموزان از تزریق واکسن را بسیار کم توصیف کرد و گفت: متاسفانه در مدارس هیچ اجباری برای تزریق واکسن دانش آموزان وجود ندارد و تاکنون فقط حدود ۳۰ درصد از سنین ۵ تا ۱۲ ساله استان مازندران بر علیه کرونا واکسینه شدند.
دکتر بابایی افزود: دانشگاه علوم پزشکی مازندران این آمادگی را دارد که به صورت فعال با حضور در مدارس برای دانش آموزان، معلمان و با تشکیل تیم سیار واکسیناسیون در شهرها و همچنین واکسیناسیون درب منزل برای تمامی شهروندان واکسن تزریق نماید.
وی با تاکید بر اینکه تزریق واکسن موثرترین راه کنترل بیماری کووید ۱۹ است توضیح داد:آمارهای جهانی نشان می دهد که در کشورهایی که آمار واکسیناسیون بالاتر بوده میزان مرگ و میز کاهش یافت و از این رو تاکید دانشگاه علوم پزشکی مازندران بر تزریق کامل دزهای واکسن کرونا برای جامعه هدف است.
مدیر روابط عمومی دانشگاه علوم پزشکی مازندران همچنین به آمار حدود ۶۰ درصدی دز سوم واکسن کرونا نیز اشاره کرد و گفـت: برای کنترل بهتر ویروس کرونا تزریق دز سوم واکسن باید به بالای ۸۰ درصد برسد تا نگرانی ها از شیوع دوباره این بیماری کاهش یابد.
وی به مطالعات انجام شده توسط این دانشگاه در بین شهروندان اشاره کرد و گفت: براساس این مطالعات بیشترین علت عدم استقبال از تریق دز سوم واکسن کرونا ترس از عوارض واکسن بوده است در حالیکه‌این ترس به هیچ وجه شاخص علمی ندارد و می تواند ناشی از تبلیغات بدون پایه علمی مخالفین واکسن باشد.
بر اساس تازه‌ترین ارزیابی وزارت بهداشت، درمان و آموزش پزشکی که روز گذشته منتشر شد تعداد مناطق نارنجی کرونایی ‎مازندران از یک به سه شهرستان افزایش یافت و رنگ آبی کرونایی نیز بار دیگر از مازندران خارج شد.
در حال حاضر بنابر آخرین ارزیابی وزارت بهداشت از وضعیت کرونایی این استان یک شهرستان در وضعیت قرمز ، چهار شهرستان در وضعیت نارنجی و ۱۷ شهرستان در وضعیت زرد قرار گرفتند.
براساس آخرین آمار دانشگاه علوم پزشکی مازندران و بابل تعداد مجموع بستری‌شدگان مبتلا به کرونا در بیمارستان‌های مازندران طی ۲۴ ساعت گذشته به ۱۹۰ نفر رسیده است که از این تعداد ۶۵ نفر در بخش مراقبت های ویژه تحت درمان قرار دارند.                           ",https://www.asriran.com/003VKl
835434,۱۴۰۱/۰۱/۲۷,بین الملل,موافقت امارات با ساخت یک محله کاملا یهودی,امارات تا پیش از برقراری مناسبات با رژیم صهیونیستی ، بر خلاف کشور همسایه، بحرین، ساکنین یهودی نداشت و جامعه دو هزار نفره‌ای که تشکیل شده، در دوره کوتاه اخیر، برای کار و زندگی راهی امارات شده‌اند.,"حدود دو سال پس از عادی‌سازی روابط امارات و رژیم صهیونیستی ، این کشور موافقت کرده که یک محله کاملا یهودی، شامل کنیسه، خانه‌ها، هتل، مرکز هم‌یاری و اجتماعی، مدارس، دانشگاه و دیگر موسسات مورد نیاز یهودیان ساکن امارات ساخته شود.
به گزارش ایرنا؛ روزنامه صهیونیستی جروزالم پست نوشت: خاخام الی عبادی، که از یک‌سال پیش به عنوان روحانی ارشد یهودی به امارات اعزام شده است، ضمن اعلام این خبر گفت که تعداد یهودیان در امارات به دو هزار نفر رسیده و داشتن یک محله اختصاصی و کاملا کارآمد برای ایامی مانند شبات (شنبه) ، که یهودیان معتقد رانندگی نمی‌کنند و سوار خودرو نمی‌شوند، اهمیت زیاد دارد.
امارات تا پیش از برقراری مناسبات با رژیم صهیونیستی ، بر خلاف کشور همسایه، بحرین، ساکنین یهودی نداشت و جامعه دو هزار نفره‌ای که تشکیل شده، در دوره کوتاه اخیر، برای کار و زندگی راهی امارات شده‌اند. در بحرین تا پیش از عادی‌سازی روابط با رژیم صهیونیستی ، ۳۷ یهودی زندگی می‎‌کردند.
امارات سومین کشور عربی بود که پس از مصر و اردن با رژیم صهیونیستی روابط کامل دیپلماتیک برقرار کرد. این عادی‌سازی روابط در چارچوب توافقنامه‌ای موسوم به «توافقنامه ابراهیم» و با میانجی‌گری ایالات متحده شکل گرفت.
خاخام عبادی گفت که یهودیان به عبادتگاه، مهد کودک، مدارس و نیز دانشگاه برای آموزش عالی، میکوه (حمام ویژه یهودیان برای طهارت مذهبی)، مراکز غذای ذبح کاشر، موسسه اجتماعی و مراکز خرید خود نیاز دارند و مذاکرات برای ساخت چنین مراکزی با سازندگان املاک در امارات در جریان است.
به گزارش رسانه‌های رژیم صهیونیستی ، بخشی از جامعه تشکیل شده یهودی در امارات یهودیان آمده از سرزمین های اشغالی هستد اما گروهی دیگراز یهودیان سایر کشورها، مانند آمریکا، فرانسه و روسیه، در سال‌های اخیر جذب شرایط کار و زندگی در امارات شده‌اند و انتظار می‌رود این آمار افزایش یابد.
امارات از بعد از توافق ابراهیم، پذیرای ییش از ۲۰۰ هزار گردشگر یهودی نیز بوده است. خاخام الی عبادی پیش‌بینی کرده است که شمار گردشگران یهودی در امارات در طول ۵ سال آینده، چهار برابر شود.
از سال گذشته شورای یهودیان خلیج فارس با مرکزیت امارات برپا شده که ریاست آن با خاخام عبادی است و بر اساس برآوردهای این مرکز، احتمالا هزار یهودی نیز در عربستان، کویت، عمان و قطر زندگی ‌می‌کنند.
همزمان تازه‌ترین گزارش بانک مرکزی رژیم صهیونیستی در هفته گذشته نشان داده است که در نخستین سال برقراری روابط کامل میان رژیم صهیونیستی و امارات، تبادلات بازرگانی بین دو طرف به یک میلیارد و یکصد میلیون دلار رسیده که ۷۷۱ میلیون دلار آن، صادرات صهیونیست ها به امارات بوده است.
خبرگزاری بلومبرگ نیز هفته گذشته گزارش داد که از آغاز توافق ابراهیم، رژیم صهیونیستی ۷۹۱ میلیون دلار تسلیحات به کشورهای عضو این پیمان فروخته است که هفت درصد از صادرات یازده میلیارد و سیصد میلیون دلاری تسلیحات این رژیم در سال ۲۰۲۱ را شامل می‌شد.
توافق برای ایجاد محله ویژه یهودی ها در امارات در حالی است که ابوظبی در قبال کشتار مردم فلسطین در سرزمین های اشغالی که حتی صدای سعودی ها را هم در آورده ، سکوت اختیار کرده است .                           ",https://www.asriran.com/003VKk
835433,۱۴۰۱/۰۱/۲۷,سیاسی,معاون وزیر دفاع : امروز دشمنان التماس می‌کنند انتقام شهید سلیمانی را نگیریم,معاون هماهنگ کننده وزارت دفاع با اشاره به اقدامات نیروی های مسلح برای بهبود وضعیت سربازان گفت: با پیگیری های انجام شده حقوق سربازان افزایش یافته است. البته ما به این مقدار قانع نیستیم و تلاش داریم که شرایط را بهتر کنیم.,"معاون هماهنگ کننده وزارت دفاع گفت: با پیگیری‌های انجام شده حقوق سربازان افزایش یافته است ولی ما به این مقدار قانع نیستیم و تلاش داریم که شرایط را بهتر کنیم.
به گزارش ایسنا، امیر شعبانیان در چهاردهمین جشنواره جوان سرباز وزارت دفاع که در سالن امام علی شهرک امام خمینی برگزار شد، طی سخنانی اظهار کرد: جشنواره جوان سرباز متبرک به نام حضرت علی اکبر (ع) و این روز بهانه ای برای گرامی داشت شهدای سرباز است.
وی افزود : از ۴۸ هزار شهید ارتش، حدود دو ، سوم آنها سرباز هستند و این نشان می دهد که سربازان از مهمترین عوامل امنیت کشور و از مهمترین آحاد جامعه هستند.
معاون هماهنگ کننده وزارت دفاع با اشاره به اقدامات نیروی های مسلح برای بهبود وضعیت سربازان گفت: با پیگیری های انجام شده حقوق سربازان افزایش یافته است. البته ما به این مقدار قانع نیستیم و تلاش داریم که شرایط را بهتر کنیم.
امیر شعبانیان گفت: سربازی عمل بسیار قابل توجه و مهمی است و هر فرد تنبلی نمی تواند این مهم را انجام دهند.
وی ادامه داد: ما باید همواره آماده دفاع از کشور باشیم همانگونه که بزرگان ما می فرمایند اگر طالب صلح هستی آماده جنگ باش. سربازی افتخار بزرگی است و این پرچم را شهدای چون شهید صیاد شیرازی، شهید سلیمانی و دیگر شهدا به دست شما سربازان داده اند، شان و منزلت جایگاه سربازی بسیار بالاست و بزرگان ما افتخارشان سربازی وطن است همانگونه که حاج قاسم سلیمانی سید الشهدای مقاومت وصیت کرند که بر مزارش تنها بنویسند سرباز وطن.
معاون هماهنگ کننده ارتش گفت: دشمنان اسلام و انقلاب اسلامی توطئه های فراوانی را برای آسیب به کشور ما طراحی و با فشار و تحریم و جنگ به دنبال آسیب به کشور ما بودند و در این مسیر دانشمندان هسته ای ما را ترور کردند اما جمهوری اسلامی ایران به برکت مقاومت و اقتداری که شما سربازان منشاء آن بودید ایستاده است.
وی افزود: شمشیر انتقام رزمندگان اسلام همواره آماده است و شما دیدید که چگونه در انهدام پهپاد آمریکا و موشک باران کردن پایگاه جاسوسی رژیم صهیونیستی در اربیل عراق بکار گرفته شد، این اقتدار و توانمندی به میزانی است که امروز دشمنان ما التماس می کنند که انتقام حاج قاسم سلیمانی را نگیرید، همه اینها به برکت سربازان وطن و ایثار و ایستادگی آنها به دست آمده است.                           ",https://www.asriran.com/003VKj
835432,۱۴۰۱/۰۱/۲۷,سیاسی,رئیسی: دشمن به موضوع زن و خانواده هجوم آورده است,رئیسی مهمترین نهاد در جامعه را نهاد خانواده دانست و خاطر نشان کرد: موضوع زن و خانواده یکی از بخش‌هایی است که دشمن به آن هجوم آورده و ما نیز در مقابل باید با پیش‌بینی و پیشگیری از مخاطرات این حوزه، از کیان خانواده مراقبت کنیم.,"رئیس جمهور با تاکید بر رفع مشکلات اعطای تسهیلات به زنان سرپرست خانوار اظهار داشت: زنان و بانوان باید احساس کنند که در جامعه مورد پشتیبانی و حمایت هستند.
به گزارش ایسنا، جلسه ستاد ملی زن و خانواده روز شنبه به ریاست آیت الله سید ابراهیم رئیسی برگزار شد.
رئیس جمهور در این جلسه با اشاره به جایگاه رفیع بانوان در جامعه تصریح کرد: مساله مهم امروز جامعه ما زن و خانواده است. تکرار این سخن که باید مشکلات زنان و خانواده رفع شود مشکلی را حل نمی‌کند و باید در این راستا اقدامات عملی انجام شود.
رئیسی مهمترین نهاد در جامعه را نهاد خانواده دانست و خاطر نشان کرد: موضوع زن و خانواده یکی از بخش‌هایی است که دشمن به آن هجوم آورده و ما نیز در مقابل باید با پیش‌بینی و پیشگیری از مخاطرات این حوزه، از کیان خانواده مراقبت کنیم.
رئیسی با تاکید بر لزوم رفع مشکلات اعطای تسهیلات به زنان سرپرست خانوار اظهار داشت: زنان و بانوان باید احساس کنند که در جامعه مورد پشتیبانی و حمایت هستند.
در این جلسه اعضا با تشکیل صندوق ضمانت زنان سرپرست خانوار و ارتقای جایگاه ساختار معاونت و مشاورین مرتبط با معاونت زنان در سازمان‌ها موافقت کردند.                           ",https://www.asriran.com/003VKi
835430,۱۴۰۱/۰۱/۲۷,اقتصادی,تسنیم: طرح ساخت 4 میلیون مسکن کُند پیش می رود,تا امروز زمین برای ساخت 2.4 میلیون واحد نهضت ملی مسکن تأمین شده که البته در برخی کلانشهرها از جمله تهران تأمین زمین به مشکل خورده است. بنیاد مسکن در حال حاضر در سه شهر رودهن، بومهن و دماوند با کمبود زمین برای ساخت واحدهای نهضت ملی مسکن روبروست.,"طرح نهضت ملی مسکن برای ساخت ۴ میلیون مسکن طی چهار سال تا به امروز با پیشرفت‌هایی همراه بوده، ولی به نظر می‌رسد، ادامه روند کار با دو چالش مهم یعنی تأمین زمین و هزینه ساخت مواجه است که حصول نتیجه نهایی را کمی سخت‌تر می‌کند.
به گزارش تسنیم، اولین‌بار خردادماه سال گذشته و در آستانه انتخابات 1400 بود که عضو سابق شورای عالی مسکن از برنامه ویژه آیت‌الله رئیسی (یکی از نامزدهای انتخابات ریاست جمهوری) برای بخش مسکن کشور رونمایی کرد.
به گفته وی، این برنامه حاصل کار 7 ماهه یک تیم تخصصی و پژوهشی در حوزه اقتصاد و مسکن بود که بر این اساس آن 4 میلیون مسکن با آورده اولیه صفر، زمین رایگان و وام ارزان بدون یک ریال بودجه دولتی ساخته می‌شود.
* آغاز ثبت‌‌نام متقاضیان از مهر 1400
بعد از حدود 2 ماه از استقرار دولت سیزدهم، معاونت مسکن و ساختمان وزارت و راه و شهرسازی طی اطلاعیه‌ای از آغاز مرحله اول ثبت‌نام نهضت ملی مسکن خبر داد. در این اطلاعیه تأکید شده بود:‌ در راستای کمک به تأمین مسکن خانوارهای فاقد مسکن، وزارت راه و شهرسازی در نظر دارد در اجرای برنامه نهضت ملی مسکن در سال 1400 و به منظور کمک به تأمین مسکن فاقدین مسکن از چهارشنبه 28 مهر 1400 نسبت به ثبت نام متقاضیان واجد شرایط اقدام کند.
در این مرحله برای ثبت‌نام متقاضیان بر اساس ظرفیت‌های احصاءشده در تعدادی از شهرهای واقع در استان‌های کشور برنامه‌ریزی شده بود و متقاضیان یک ماه برای ثبت‌نام فرصت داشتند. در این مرحله برای شهرهای 18 استان کشور از جمله تهران ثبت‌نام متقاضیان انجام شد.
* ثبت‌نام 5.4 میلیون متقاضی در نهضت ملی مسکن تاکنون
در مجموع تا پایان سال 1400 بیش از 5.4 میلیون نفر در طرح نهضت ملی مسکن ثبت‌نام کردند که از این تعداد و با پالایش اولیه یعنی بررسی سه شرط تأهل، عدم دریافت تسهیلات و نداشتن مالکیت خصوصی، 2.3 میلیون متقاضی واجد شرایط شناخته شدند.
این متقاضیان در ادامه کار از سوی وزارت راه و شهرسازی برای کنترل شرط چهارم (سکونت) به ادارات کل راه و شهرسازی، شهرهای جدید و بنیاد مسکن معرفی می‌شوند و در نهایت لیست واجدان شرایط نهضت ملی مسکن نهایی خواهد شد. بعد از تأیید مدارک از طریق سامانه، متقاضیان دعوت و حساب بانکی به نام آنها باز می‌شود. بعد از این مرحله متقاضیان باید مبلغ ورودی (آورده اولیه) را واریز کنند تا بعد از آن به پروژه در حال اجرا یا پروژه‌ای که آماده شروع است معرفی ‌شوند.
در نهایت نیز متقاضیان در 5 مرحله آورده خود را طبق قراردادهای نهضت ملی مسکن واریز می‌کنند.
پیش از این و در دولت قبل در قالب پروژه‌های طرح ملی مسکن (طرح اقدام ملی) در مرحله نخست متقاضیان 40 میلیون تومان واریز کردند. در این بین در برخی شهرهای جدید از جمله پردیس متقاضیان 160 تا 200 میلیون تومان را با توجه به اعلام شرکت عمران این شهر واریز کرده‌اند. این پروژه‌ها پس آغاز به‌کار دولت سیزدهم در طرح نهضت ملی مسکن ادغام شده است.
البته طبق اظهارت معاون وزیر راه و شهرسازی، متقاضیان نهضت ملی مسکن در تهران با آورده 40 میلیون تومانی و وام 450 میلیون تومان خانه‌دار خواهند شد.
* الزامات ساخت 4 میلیون مسکن در کشور
زمین،‌ منابع مالی و سازنده سه رکن اصلی ساخت و ساز مسکن در کشور هستند. بر همین اساس بود که در قانون جهش تولید مسکن پیش‌بینی‌های لازم برای تأمین زمین صورت گرفته است.
بر اساس قانون جهش تولید مسکن دستگاه‌های دولتی بایستی زمین‌های در اختیار خود را برای طرح مسکن‌سازی در اختیار وزارت راه و شهرسازی قرار دهند. در ماده 10 این قانون آمده است:‌ تمام وزارتخانه‌ها، مؤسسات و دستگاه‌های دولتی و همچنین شرکت‌هایی که صد درصد (100%) سرمایه و سهام آنها متعلق به دولت می‌باشد، مکلفند نسبت به واگذاری و تحویل رایگان اراضی در اختیار خود که در چهارچوب مکان‌یابی موضوع ماده (6) قانون ساماندهی و حمایت از تولید و عرضه مسکن قرار می‌گیرند (به استثنای اراضی تبصره (2) ماده (9) این قانون)، ظرف دو ماه از تاریخ لازم‌الاجرا شدن این قانون بنا به درخواست وزارت راه و شهرسازی اقدام نمایند. ادارات ثبت اسناد و املاک مکلف‌اند پس از اعلام وزارتخانه یادشده ظرف یک ماه نسبت به تفکیک و ثبت انتقال ملک در دفتر املاک و صدور سند مالکیت به نام دولت با نمایندگی وزارت راه و شهرسازی اقدام کنند.
در تبصره یک این ماده تأکید شده چنانچه دستگاه‌های موضوع این ماده ظرف دو ماه از تاریخ درخواست وزارت راه و شهرسازی نسبت به واگذاری و تحویل زمین و تسلیم اسناد و مدارک آن اقدام نکنند، ادارات ثبت اسناد و املاک موظف‌اند به درخواست وزارت راه و شهرسازی، ظرف یک ماه به ترتیب یادشده، اقدام و سند مالکیت جدید را به نام دولت با نمایندگی وزارت راه و شهرسازی صادر کنند.
با وجود صراحت قانونی اما طبق گفته مسئولان وزارت راه و شهرسازی تاکنون فقط 4 درصد از زمین‌های مورد نیاز برای ساخت واحدهای طرح ملی مسکن از دستگاه‌ها و ارگان‌های دولتی تأمین شده است.
تا امروز زمین برای ساخت 2.4 میلیون واحد نهضت ملی مسکن تأمین شده که البته در برخی کلانشهرها از جمله تهران تأمین زمین به مشکل خورده است. بنیاد مسکن در حال حاضر در سه شهر رودهن، بومهن و دماوند با کمبود زمین برای ساخت واحدهای نهضت ملی مسکن روبروست.
* پرداخت وام 300 تا 450 میلیون تومانی در طرح مسکن‌سازی دولت
بر اساس قانون جهش تولید مسکن سالانه باید 360 هزار میلیارد تومان از سوی بانک‌ها و مؤسسات مالی برای طرح مسکن‌سازی دولت (نهضت ملی مسکن) پرداخت شود که متناسب با تورم اعلامی از سوی بانک مرکزی این رقم افزایش می‌یابد.
در این طرح قرار است در شهر تهران 450 میلیون تومان، شهرهای بالای یک میلیون نفر جمعیت 400 میلیون، مراکز استان‌ها 350 میلیون، سایر شهرها 300 میلیون و در روستاها 250 میلیون پرداخت شود. این تسهیلات در 4 مرحله پی‌کنی ـ فونداسیون ‌10 درصد، اسکلت ـ سقف 40 درصد، سفت‌کاری 25 درصد و نازک‌کاری 25 درصد به سازنده پرداخت خواهد شد.
سود این تسهیلات نیز بین 5 تا 18 درصد است که متقاضی پس از یک دوره مشارکت حداکثر 3 ساله،‌ بازپرداخت تسهیلات آن را شروع خواهد کرد.
* قسط 2.3 میلیونی وام 450 میلیون تومان با سود 5 درصد
به گزارش تسنیم، اگر قرار باشد وام 450 میلیون تومانی با نرخ بهره 5 درصدی به متقاضیان نهضت ملی مسکن پرداخت شود، مبلغ قسط ماهانه این وام در سال اول 2 میلیون و 320 هزار تومان است. این مبلغ در دوره پنجم (سال 5) به 2 میلیون و 611 هزار تومان افزایش می‌یابد و در سال دهم به 3 میلیون و 27 هزار تومان می‌رسد. در سال پانزدهم میزان اقساط ماهانه به 3 میلیون و 510 هزار تومان و در سال بیستم میزان اقساط به 4 میلیون و 69 هزار تومان افزایش خواهد یافت.
در مجموع کل پرداخت و سود این تسهیلات به ترتیب 748 میلیون و 298 هزار تومان و 298 میلیون و 298 هزار تومان است.
اما اگر این وام با سود 18 درصد به متقاضیان نهضت ملی مسکن پرداخت شود میزان اقساط ماهانه در دوره اول (سال نخست) 6 میلیون و 19 هزار تومان و در سال پنجم 6 میلیون و 775 هزار تومان خواهد بود.
در سال دهم از دوره بازپرداخت 20 ساله، مبلغ قسط 7 میلیون و 854 هزار تومان است. در 12 ماه سال پانزدهم اقساط ماهانه وام 450 میلیون تومانی نهضت ملی مسکن 9 میلیون و 105 هزار تومان خواهد بود. در نهایت در سال بیستم مبلغ اقساط به 10 میلیون و 556 هزار تومان افزایش می‌یابد.
در واقع متقاضی نهضت ملی مسکن پس از بیست سال و در سال 1420 برای وام 450 میلیون تومانی با نرخ بهره 18 درصد یک میلیارد و 941 میلیون و 100 هزار تومان پرداخت خواهد کرد. سود این وام حدود 1.5 میلیارد تومان است. همچنین اقساط وام 250 میلیون تومانی با نرخ بهره 5 درصد در سال اول حدود 1.3 میلیون تومان، سال پنجم حدود یک میلیون و 451 هزار تومان، سال دهم حدود یک میلیون و 682 هزار تومان، در سال پانزدهم یک میلیون و 950 هزار تومان و در سال بیستم 2 میلیون و 260 هزار تومان است.
کل بازپرداخت این وام در ماه دوازدهم سال بیستم 415 میلیون و 721 هزار تومان خواهد بود. کل سود این وام 165 میلیون و 721 هزار تومان است. اقساط همین وام با نرخ بهره 18 درصد به ترتیب در سال اول 3 میلیون و 344 هزار تومان، سال پنجم 3 میلیون و 764 هزار تومان، سال دهم 4 میلیون و 363 هزار تومان، سال پانزدهم 5 میلیون و 58 هزار تومان و در سال بیستم 5 میلیون و 864 هزار تومان است. کل بازپرداخت این وام یک میلیارد و 78 میلیون تومان است،‌ یعنی سود حدود 828 میلیون تومانی برای وام 250 میلیون تومانی.
* آغاز ساخت 880 هزار واحد نهضت ملی مسکن
طبق آخرین اظهارات مسئولان وزارت راه و شهرسازی ساخت 880 هزار واحد نهضت ملی مسکن آغاز شده است. البته اعلام این آمار یک نکته ظریف دارد و آن محاسبه پروژه‌های طرح اقدام ملی مسکن در نهضت ملی مسکن است. در دولت قبل ساخت حدود 540 هزار واحد مسکن آغاز شد که سه سال پس از کلنگ‌زنی در وضعیت مناسبی به لحاظ پیشرفت فیزیکی به سر نمی‌برند.
* آماده‌سازی زمین 340 هزار واحد
با توجه به آنچه که در پاراگراف قبلی به آن اشاره شد در دولت سیزدهم آماده‌سازی زمین حدود 340 هزار واحد نهضت ملی مسکن انجام شده است. ساخت این واحدها در دولت سیزدهم آغاز شده که البته اطلاع چندانی از جانمایی و پیشرفت فیزیکی این واحدها در دست نیست.
* اختلاف وزارت راه با انبوه‌سازان
یکی از مسائلی که ساخت واحدهای نهضت ملی مسکن را تحت تأثیر خود قرار داده، اختلاف سازندگان و دولت در قیمت تمام شده واحدهاست. بر اساس اعلام برخی مسئولان وزارت راه و شهرسازی هزینه ساخت هر مترمربع واحدهای نهضت ملی مسکن حدود 4 میلیون تومان است، این در حالی است که انبوه‌سازان با استناد به قیمت نهاده‌های ساختمانی و سایر هزینه‌های مترتب به ساخت وساز می‌گویند هزینه ساخت هر مترمربع از واحدهای مذکور حدود 7 میلیون تومان خواهد بود. به همین دلیل نیز بسیاری از سازندگان هنوز قراردادهای ساخت و ساز را امضا نکرده‌اند.
از سوی دیگر یکی دیگر از مسائلی که باید به آن توجه شود به ادغام طرح اقدام ملی مسکن در نهضت ملی مسکن برمی‌گردد. در طرح ملی مسکن سازندگان با یک عدد مشخص ساخت و سازها را شروع کردند که به دلیل تطویل آن،‌ هزینه‌ها افزایش یافته است. از این رو مشخص نیست با چه روشی قرار است واحدهای نهضت ملی مسکن (همان واحدهای قبلی طرح ملی مسکن) مشمول تعدیل قیمتی شود که سازندگان حاضر به تکمیل آنها شوند.
شاید یکی از دلایل اصلی مذاکره وزارت راه و شهرسازی با شرکت‌های چینی و ترکیه‌ای نیز اختلاف با سازندگان داخلی باشد. مذاکراتی که البته چند وقتی است خبری از آن نیست. گفته می‌شود شرکت‌های خارجی هر مترمربع واحدهای نهضت ملی مسکن را حدود 3 میلیون تومان خواهند ساخت. البته نباید فراموش کرد یک شرکت ترکیه‌ای سال‌هاست در حال ساخت واحدهای مسکن مهر فاز 11 پردیس است که همچنان تعداد قابل توجهی از آنها نیمه‌تمام است و در زمان حاضر پروژه‌های این شرکت ترکیه‌ای متوقف شده است.                           ",https://www.asriran.com/003VKg
835415,۱۴۰۱/۰۱/۲۷,حوادث,تصادف قطار با تراکتور در جمهوری چک (فیلم),یک قطار از شهر برنو در جمهوری چک به سمت بگوتیس می‌رفت که در مسیر خود با تراکتور برخورد کرد. در این حادثه هیچ کس آسیب جسمی ندید و تنها به واگن‌ها و تراکتور خسارت مالی وارد شد.,کد ویدیو  دانلود    فیلم اصلی                                     ,https://www.asriran.com/003VKR
835429,۱۴۰۱/۰۱/۲۷,سیاسی,سخنگوی وزارت خارجه: هتک حرمت مسجد الاقصی را محکوم می‌کنیم,خطیب زاده با بیان اینکه این یادآور آن است که عادی‌سازی روابط با رژیم آپارتاید اسرائیل تنها سرکوبگران صهیونیست را به تشدید خشونت‌ورزی‌ تشویق می‌کند، تصریح کرد: مسلمانان باید یکپارچه و با اتحاد در حمایت از آرمان فلسطین بایستند.,"سخنگوی وزارت امور خارجه ضمن محکوم کردن هتک حرمت مسجدالاقصی از سوی رژیم صهیونیستی، گفت: مسلمانان باید یکپارچه و با اتحاد در حمایت از آرمان فلسطین بایستند.
به گزارش ایرنا، سعید خطیب‌زاده با اشاره به جنایات جدید رژیم صهیونیستی در سرزمین‌های اشغالی و هتک حرمت مسجدالاقصی در حساب کاربری خود در توییتر نوشت: قساوت‌های تازه رژیم اسراییل در ماه مبارک رمضان مایه خشم عمیق است و ما هتک حرمت مسجد الاقصی را محکوم می‌کنیم.
خطیب زاده با بیان اینکه این یادآور آن است که عادی‌سازی روابط با رژیم آپارتاید اسرائیل تنها سرکوبگران صهیونیست را به تشدید خشونت‌ورزی‌ تشویق می‌کند، تصریح کرد: مسلمانان باید یکپارچه و با اتحاد در حمایت از آرمان فلسطین بایستند.                           ",https://www.asriran.com/003VKf
835389,۱۴۰۱/۰۱/۲۷,فناوری و IT,اهمیت سئو و دیجیتال مارکتینگ برای کسب و کارهای اینترنتی,,"شاید تا همین دو سال قبل هم هنوز تصور انجام برخی کارها توسط اینترنت سخت بود، اما این روزها دیگر کاری نیست که نتوانید انجام آن در اینترنت را تصور کنید. امروزه دیگر خرید کردن از اینترنت به کاری معمولی برای همه تبدیل شده است؛ از پیر و جوان گرفته تا هر قشری از جامعه، انواع نیازهای خود را از راه خریدهای اینترنتی انجام می‌دهند.
حتی اگر قصد خرید یک محصول از طریق اینترنت را نداشته باشید، باز هم برای تحقیق درمورد آن از اینترنت استفاده می‌کنید. قطعاً قبل از اینکه به مغازه‌های سطح شهر بروید، یک‌بار محصول موردنظر را در گوگل جستجو می‌کنید تا با برندهای مختلف آن، انواع مدل‌ها و قیمت‌های مختلفی که در بازار موجود است، آشنا شوید. در این میان حتی ممکن است قید خرید از مغازه را بزنید و محصول را در یکی از سایت‌ها خرید کنید.
اما فروش به همین سادگی‌ها هم نیست و نیازمند استراتژی دیجیتال مارکتینگ و استفاده از مزایای ابزارهای آن است. در ادامه با ما باشید تا با اهمیت سئو و دیجیتال مارکتینگ بیشتر آشنا شوید.
 
دیجیتال مارکتینگ، راه افزایش فروش
خریدهای اینترنتی یا سفارش خدمات از طریق اینترنت آنقدر کارها را راحت کرده‌اند که کمتر کسی تمایل به خرید حضوری دارد. به همین دلیل هم هست که کسب و کارها نیاز به در پیش گرفتن استراتژی‌های دیجیتال مارکتینگ را احساس کرده و به دنبال انواع ابزارهای دیجیتال مارکتینگ هستند. از شبکه‌های اجتماعی مختلف گرفته تا سایت‌های اینترنتی، تبلیغات گوگل و تبلیغات کلیکی در سایت‌های مختلف از جمله مهم‌ترین روش‌هایی هستند که کسب و کارهای مختلف برای شناساندن خود در فضای اینترنت استفاده می‌کنند.
کافی است همین الان گوشی خود را برداشته و اینستاگرام را باز کنید. ببینید خود شما صفحه چند کسب و کار را دنبال می‌کنید؟ و هر کدام از آنها چقدر فالوئر دارند؟ درک اینکه چه بازار بزرگی در این فضا وجود دارد، اصلاً کار سختی نیست. این بازار آنقدر بزرگ است که بسیاری از کسب و کارها ترجیح داده‌اند عطای حضور در دنیای فیزیکی را به لقای آن بخشیده و تنها به حضور دیجیتالی اکتفا کنند.

اهمیت سایت و سئو در دیجیتال مارکتینگ
درواقع به نظر می‌رسد داشتن یک سایت اینترنتی به همراه صفحات فعال در شبکه‌های اجتماعی تأثیری بسیار بیشتر از اجاره یک مغازه در سطح شهر داشته باشد. با این کار نه‌تنها از هزینه‌های ماهانه اجاره، انرژی و دکوراسیون راحت می‌شوید، بلکه بازار خود را از سطح یک خیابان به سطح کشور گسترش می‌دهید.
به خصوص اگر سایتی داشته باشید که در جستجوهای گوگل برای محصولاتتان رتبه‌های اول را داشته باشد، آن وقت است که بازاری بسیار بزرگتر از حد تصور در انتظارتان خواهد بود. فکرش را بکنید همه آنهایی که برای گرفتن اطلاعات درمورد محصولات یا خدمات شما شروع به جستجو در گوگل می‌کنند، به یکی از مشتریان احتمالی شما بدل می‌شوند.
با این کار علاوه بر اینکه احتمال خرید محصولاتتان افزایش می‌یابد، برند شما به عنوان یک برند برتر در سطح کشور شناخته می‌شود. وقتی کاربران برای همه محصولات حوزه کاری شما، سایت‌تان را در رتبه‌های اول گوگل ببینند، برند شما به عنوان برند پیش رو در بازار شناخته می‌شود. درواقع به جایگاه رهبر بازار می‌رسید و دیگران به عنوان یک وزنه اصلی بازار روی شما حساب باز می‌کنند.
مزایای سئو
رسیدن به رتبه‌های اول نتایج جستجوی گوگل البته کار ساده‌ای نیست. این کار طی فرایندی اتفاق می‌افتد که به آن سئو یا بهینه سازی سایت برای موتورهای جستجو می‌گویند. سئو سایت یکی از حوزه‌های دیجیتال مارکتینگ است که امروزه بسیار موردتوجه کسب و کارها قرار گرفته است.
هرچند سئو سایت فرایندی زمان‌بر است اما مزایای آن درازمدت و ماندگارتر از دیگر روش‌های دیجیتال مارکتینگ است. همچنین تأثیر سئو بر افزایش فروش و گسترش برند سایت شما بسیار بیشتر از دیگر روش‌ها است. در حالی که مثلاً برای صفحه اینستاگرام، بازار شما به فالوئرهایتان محدود می‌شود اما با رسیدن به رتبه‌های بالای نتایج جستجوی گوگل، بازار شما شامل همه افرادی است که به دنبال محصولات شما می‌گردند.
چگونه از سئو استفاده کنیم؟
برای به‌کارگیری سئو برخی کسب و کارها اقدام به استخدام نیروی متخصص سئو کرده و برخی برای آموزش سئو به نیروهای موجود اقدام می‌کنند. از آنجا که ابزارهای سئو بسیار متنوع بوده و جزئیات زیادی را شامل می‌شود، آموزش آن هم فرایندی زمان‌بر است. از این‌رو بسیاری از کسب و کارها هم سئو سایت خود را برون‌سپاری می‌کنند.
امروزه شرکت‌های دیجیتال مارکتینگ و سئوی فعال و معتبری در سطح کشور حضور دارند که می‌توانید خدمات سئو خود را به آنها بسپارید. در انتخاب این شرکت‌ها باید توجه داشته باشید شرکت موردنظر از اعتبار و سابقه خوبی برخوردار باشد. برای مثال باید نمونه کارهای موفق خود را در اختیار شما قرار دهد.
وب 24، ارائه دهنده خدمات سئو
وب 24 از جمله شرکت‌های فعال در زمینه سئو است که سابقه‌ای طولانی در این حوزه دارد. وب 24 را می‌توان از اولین‌های سئو در ایران دانست. علاوه بر سابقه 15 ساله این شرکت در زمینه سئو سایت، نمونه کارهای موفق این سایت هم اطمینان خاطر شما را فراهم خواهد کرد.
این مجموعه در ارائه خدمات خود ابتدا نیازهای شما و حوزه کاری‌تان را بررسی کرده و بر اساس آن خدمات سئو را ارائه می‌دهد. در ارائه این خدمات به کلیه اصول و ابزارهای دیجیتال مارکتینگ توجه می‌شود تا بهترین نتیجه برای شما بدست آید.                           ",https://www.asriran.com/003VK1
835428,۱۴۰۱/۰۱/۲۷,اجتماعی ,وزارت بهداشت: غربالگری جنین حذف نشده است,طبق قانون جوانی جمعیت مراقب سلامت، ماما و پزشک عمومی نباید وارد چرخه خدمت تخصصی غربالگری شوند و سامانه تخصصی برای انجام غربالگری با نام «سلامت مادر و جنین» به زودی راه اندازی می‌شود.,"مدیرکل جمعیت وزارت بهداشت گفت: غربالگری جنین حذف نشده و طبق قانون غربالگری با درخواست والدین و تایید پزشک متخصص انجام می شود.
به گزارش باشگاه خبرنگاران؛ حامد برکاتی گفت: طبق قانون جوانی جمعیت مراقب سلامت، ماما و پزشک عمومی نباید وارد چرخه خدمت تخصصی غربالگری شوند و سامانه تخصصی برای انجام غربالگری با نام «سلامت مادر و جنین» به زودی راه اندازی می‌شود.
اخیرا نامه ای در فضای مجازی منتشر شد که با عنوان حذف غربالگری جنین و تولد فرزندان معلول در ایران دست به دست شد و واکنش های بسیاری به دنبال داشت.
بنابر قانون قوانی جمعیت؛ آزمایش غربالگری و تشخیص ناهنجاری جنین صرفاً به درخواست یکی از والدین و با تشخیص پزشک متخصص، مبنی بر احتمال قابل توجه نسبت به وجود عارضه جدی در جنین، یا خطر جانی برای مادر یا جنین و یا احتمال ضرر جدی برای سلامت مادر یا جنین در ادامه بارداری مبتنی بر منابع معتبر علمی تجویز می‌شود، مشروط به آن که احتمال ضرر آزمایش غربالگری و تشخیص ناهنجاری حسب مورد اقوی از احتمال یا محتمل ضرر نسبت به جنین و مادر نباشد و همچنین والدین یا پزشک احتمال عقلایی سقط در اثر آزمایش غربالگری و تشخیص ناهنجاری را ندهند.
بر طبق بند ماده۵۴ این قانون، وزارت بهداشت، درمان و آموزش پزشکی مکلف است طی شش ماه از لازم الاجراءشدن این قانون، ضمن استقرار سامانه جامع نسبت به ثبت اطلاعات کلیه مراجعین باروری، بارداری، سقط و دلایل آن و زایمان و نحوه آن در کلیه مراکز بهداشتی، درمانی، آزمایشگاهها، مراکز درمان ناباروری و مراکز تصویربرداری پزشکی اعم از دولتی و غیردولتی با رعایت اصول محرمانگی اقدام کند.
جهت استانداردسازی، نظارت، پایش و ارزشیابی، ارائه دهنده خدمت غربالگری موظف است دلایل تجویز یا اقدام را در طی مراحل در پرونده الکترونیک سلامت بیمار و یا سامانه ماده (۵۴) این قانون ثبت و بارگذاری کند.                           ",https://www.asriran.com/003VKe
835427,۱۴۰۱/۰۱/۲۷,بین الملل,حماس: تکذیب توافق آتش‌بس با اسرائیل,«زاهر جبارین»، یکی از اعضای جنبش «حماس» امروز (شنبه) اعلام کرد که «آنچه در رسانه‌های عبری و عربی درباره وجود آتش بس با اسرائیل منتشر می‌شود، بی پایه و اساس است».,"جنبش حماس وجود آتش‌بس با اسرائیل را تکذیب و اعلام کرد که «آنچه رسانه‌های عبری‌زبان و عربی در این باره منتشر کرده‌اند، صحت ندارد».
به گزارش ایسنا، «زاهر جبارین»، یکی از اعضای جنبش «حماس» امروز (شنبه) اعلام کرد که «آنچه در رسانه‌های عبری و عربی درباره وجود آتش بس با اسرائیل منتشر می‌شود، بی پایه و اساس است».
وی گفت: این جنبش به تلاش‌های میدانی و تماس‌های سیاسی خود برای توقف تجاوزات صهیونیست‌ها علیه مردم و اماکن مقدس ما به ویژه مسجد الاقصی ادامه می‌دهد.
جبارین با بیان اینکه حملات رژیم صهیونیستی ما را از حمایت از قدس و مسجد الاقصی باز نخواهد داشت، افزود: از همه مردم فلسطین می‌خواهیم که به راهپیمایی خود به سوی مسجد الاقصی و مراسم اعتکاف خود در این مکان مقدس ادامه دهند.
وی تأکید کرد که مردم فلسطین و مقاومت دلیرانه فلسطینیان در همه مکان‌ها و صحنه‌ها همیشه آماده دفاع از بیت المقدس و مسجد الاقصی خواهند بود.                           ",https://www.asriran.com/003VKd
835426,۱۴۰۱/۰۱/۲۷,اجتماعی ,دانشگاه علوم پزشکی ایلام: شیوع بیماری ویروسی در کودکان به دلیل تغییر فصل جای نگرانی ندارد,بیماریهای ویروسی در شروع فصل ها معمولا شروع می شود و موجب تب، سرفه، عطسه، تهوع و دل درد می شود.,"رییس دانشگاه علوم پزشکی ایلام گفت: اکنون به دلیل تغییر فصل شاهد شیوع بیماری ویروسی در بین کودکان هستیم که این امر جای نگرانی ندارد زیرا قبل از کرونا هم این بیماری وجود داشته است.
به گزارش ایرنا، جاسم محمدی در نشست ستاد استانی مدیریت کرونا اظهار داشت: بیماریهای ویروسی در شروع فصل ها معمولا شروع می شود و موجب تب، سرفه، عطسه، تهوع و دل درد می شود.
وی با بیان اینکه شیوع بیماری ویروسی جای نگرانی ندارد زیرا نتیجه تغییرات فصلی است، گفت: توصیه ما این است که بچه های علامت دار در خانه استراحت کنند و والدین از فرستادن آنها به مدرسه جلوگیری کنند.
محمدی افزود: تاکید ما به والدین این است که بحث واکسن کودکان بالای پنج سال را جدی بگیرند زیرا ترس از بیماری باید بیشتر از تزریق واکسن باشد.
وی با اشاره به اینکه همه واکسن های موجود در کشور تایید شده وزارت بهداشت هستند و جای نگرانی ندارند، خاطر نشان کرد: با توجه به شروع کلاس های حضوری در دانشگاه ها باید تزریق دز سوم واکسن کرونا حتما جدی گرفته شود.
رییس دانشگاه علوم پزشکی ایلام افزود: آمار فوتی به دلیل کرونا در فروردین ماه امسال ۱۱مورد بوده که این آمار در اسفند ۴۳مورد بود.
وی با خبر کاهش ۲۵درصدی آمار فوتی به دلیل کرونا در استان اظهار داشت: اکنون شهرستان دره شهر در وضعیت قرمز دارد و امکان دارد آمار ابتلا و فوتی افزایش پیدا کند.
محمدی میزان بستری به دلیل کرونا در بیمارستانهای ایلام را ۳۳ مورد با ۱۰ مورد بستری جدید ذکر کرد.
وی از مردم خواست در آیین های معنوی پیش رو حتما رعایت پروتکل های بهداشتی را با جدیت مد نظر قرار دهند.                           ",https://www.asriran.com/003VKc
835425,۱۴۰۱/۰۱/۲۷,سیاسی,قالیباف: بر ویروس کرونا پیروز شدیم,باید از زحمات پرستاران، پزشکان و کادر درمان که در دوران کرونا زحمت کشیدند و مجاهدت کردند و شهدای عزیز و گرانقدر را تقدیم کردند، تشکر کنیم،امروز در ابعاد مختلف زندگی، سلامت، کسب و کار مردم با آنها بازگشته است.,"رئیس مجلس گفت: با درایت و مدیریت درست و دقیق دولت‌مردان عزیز بر ویروس منحوس کرونا پیروز شدیم.
به گزارش ایرنا محمد باقر قالیباف رئیس مجلس شورای اسلامی در افتتاحیه بیست و نهمین نمایشگاه بین المللی قرآن کریم در مصلی امام خمینی رحمة الله گفت:این دوره نمایشگاه به یاد شهید گرانقدر شهید سلیمانی است، امروز همه ما از بعد مادی و معنوی مدیون شهدای عزیز هستیم.
وی ادامه داد: دو سال از برقراری این نمایشگاه محروم بودیم، باید از زحمات پرستاران، پزشکان و کادر درمان که در دوران کرونا زحمت کشیدند و مجاهدت کردند و شهدای عزیز و گرانقدر را تقدیم کردند، تشکر کنیم،امروز در ابعاد مختلف زندگی، سلامت، کسب و کار مردم با آنها بازگشته است.
رئیس مجلس اظهار داشت: جا دارد از مدیران و زحمتکشان مخصوصاً از دولتمردان که با تلاش و مجاهدت توانستند با موفقیت بر این بیماری و ویروس منحوس پیروز شود، تقدیر می‌کنیم، این کار جز با درایت و مدیریت درست و دقیق مدیر دولت‌مردان عزیز انجام نشد.                           ",https://www.asriran.com/003VKb
835424,۱۴۰۱/۰۱/۲۷,اجتماعی ,اوج محرومیت در حاشیه پایتخت (عکس),اینجا حاشیه پایتخت، نقطه‌ای بین اسلامشهر، اتوبان تهران ساوه و اتوبان آزادگان و منطقه‌ای مملو از کوره‌های آجرپزی است؛ کوره‌هایی که این روزها به نماد فقر در حاشیه تهران تبدیل‌شده‌اند. کوره‌هایی پر از کودکان ایرانی و مهاجر که تنها سرگرمی آنها، بازی در زمین‌های خاکی است. کودکانی که نه آینده‌ای دارند و نه مشخص است چه سرنوشتی در انتظار آن‌ها است. بیشتر خانه‌های موجود در این منطقه کاه‌گلی یا ساختمان‌های آجری غیر مهندسی ساز است و در برابر هر رخداد ساده‌ای در طبیعت، امکان تخریب و مرگ ساکنان آن وجود دارد. این خانه‌ها تک اتاق و فاقد حمّام و دستشویی است و خانواده‌ها ناچارند از حمام و دستشویی مشترک استفاده کنند. این مناطق حاشیه تهران فاقد امکانات زیرساختی و لوله‌کشی آب بوده و ساکنین برای رفع نیاز از تانکر آب استفاده می‌کنند.,,https://www.asriran.com/003VKa
835397,۱۴۰۱/۰۱/۲۷,بین الملل,تور قرآن سوزی در سوئد؛ پلیس و مسلمانان درگیر شدند,"وی قبل از این با شعار ""خالی کردن دانمارک از مسلمانان"" و ""ممنوعیت اسلام در دانمارک"" در انتخابات پارلمانی 2019 کاندیدا شد اما نتوانست به پیروزی برسد و شکست خورد.","برنامه یک گروه راست افراطی در سوئد برای قرآن سوزی منجر به درگیری شدید میان پلیس و معترضین شد.
به گزارش عصرایران به نقل از آناتولی، این معترضین دیروز جمعه به برنامه یک گروه راست افراطی به نام ""جنبش استرام کورس""  (به معنی سیاست سختگیرانه) برای قرآن سوزی اعتراض داشتند. اعضای این گروه روز پنجشنبه و جمعه (دیروز) قصد داشتند قرآن سوزی کنند اما نتوانستند.این درگیری منجر به زخمی شدن 4 پلیس و آتش گرفتن 4 خودروی پلیس سوئد شد. یک شهروند هم زخمی شده است. این درگیری ها در شهر اوریبرو در مرکز سوئد روی داد.
 
اعتراضات و درگیری های مشابه در روز پنجشنبه گذشته هم به دنبال برنامه قرآن سوزی در این شهر روی داد.3 نیروی پلیس هم در درگیری های روز پنجشنبه به بیمارستان منتقل شدند و یک نفر هم بازداشت شد.رهبری گروه راست افراطی ""جنبش سترام کوروس"" برعهده شهروند دانمارکی سوئدی به نام ""راسموس بالودان"" است. او در سال 2020، شهروندی سوئد را دریافت کرد. او به اسلام ستیزی و مهاجرستیزی معروف است.
این فرد در کشور دانمارک تاکنون بارها به دلیل نقض قانون، محاکمه و محکوم شده است.

او هم اکنون تور قرآن سوزی را در شهرهای مختلف سوئد آغاز کرده است. در هر شهر، به محله های مهاجران مسلمان می رود و به قرآن سوزی می پردازد. اعتراض و مخالفت و واکنش های شدید مسلمانان مهاجر، منجر به درگیری با پلیس می شود.
راسموس برای اینکه بتواند به راحتی دست به قرآن سوزی بزند شهروندی سوئد را دریافت کرد. این حزب و این اقدام در سوئد طرفدار ندارد و حتی احزاب راست سوئد هم از این حزب و قرآن سوزی حمایت نمی کنند.
وی قبل از این با شعار ""خالی کردن دانمارک از مسلمانان"" و ""ممنوعیت اسلام در دانمارک"" در انتخابات پارلمانی 2019 کاندیدا شد اما نتوانست به پیروزی برسد و شکست خورد.او بعد از کسب شهروندی سوئد گفته بود امیدوار است بتواند بسیاری از فعالیت ها را در سوئد انجام دهد. این فعال راست افراطی در سال 2020 نیز یک نسخه از قرآن را در شهر مالمو سوئد به آتش کشیده بود که منجر به درگیری ها و اعتراضات خشونت آمیز بزرگی شده بود.
 

فرمانده پلیس سوئد (اندرس ثورنبرگ) در واکنش به این درگیری ها گفت: در جامعه ای دموکراتیک زندگی می کنیم و یکی از مهمترین ماموریت های پلیس، تضمین این موضوع است که براساس قانون اساسی مردم بتوانند از حقوق خود در زمینه اظهار نظر استفاده کنند.وی افزود: پلیس نمی تواند انتخاب کند چه کسی از این حقوق خود استفاده کند اما در صورت نقض این حق، همیشه باید دخالت کند.                           ",https://www.asriran.com/003VK9
835423,۱۴۰۱/۰۱/۲۷,بین الملل,طالبان سفیر پاکستان را احضار کرد,امیرخان متقی وزیر خارجه و شیرین آخوند معاون وزیر دفاع دولت موقت طالبان در دیدار با منصور احمد خان سفیر پاکستان در کابل، حملات اسلام آباد به برخی از مناطق خوست و کنر را محکوم کردند و «به‌جدیت خواستارعدم تکرار این چنین حملاتی» شدند.,"وزیر خارجه و معاون وزیر دفاع دولت موقت طالبان در دیدار امروز با منصور احمد خان سفیر پاکستان در افغانستان اعتراض کابل را به حملات اسلام آباد به ولایت های خوست و کنر اعلام کردند.
به گزارش مهر به نقل از بی‌بی‌سی، طالبان امروز شنبه اعلام کرد که در اعتراض به «حملات اخیر از پاکستان به برخی مناطق در خوست و کنر» سفیر پاکستان در کابل را به وزارت امور خارجه احضار کرده است.
امیرخان متقی وزیر خارجه و شیرین آخوند معاون وزیر دفاع دولت موقت طالبان در دیدار با منصور احمد خان سفیر پاکستان در کابل، حملات اسلام آباد به برخی از مناطق خوست و کنر را محکوم کردند و «به‌جدیت خواستارعدم تکرار این چنین حملاتی» شدند.
امیر خان متقی در این خصوص به سفیر پاکستان گفت که باید از تمامی تجاوزات نظامی از جمله در خوست و کنر جلوگیری شود چرا که چنین حوادثی روابط بین دو کشور همسایه را تیره می‌کند.
وزیر خارجه دولت موقت طالبان در این باره گفت: این حملات عواقب بدی در پی خواهد داشت.
طالبان همچنین یک نامه اعتراضی به سفیر پاکستان داده تا آن را به مسؤولین بلند پایه اسلام‌آباد برساند.
این در حالیست که وزارت خارجه پاکستان یز پیشتر از احضار کاردار سفارت افغانستان، در اعتراض به درگیری مرزی اخیر میان دو کشور خبر داده بود.
اسلام آباد همچنین از کابل خواست در راستای پرهیز از حوادث مشابه، تماس‌های متقابل و تدابیر امنیتی در مناطق مرزی را افزایش دهد.
به غیر از درگیری مرزی در ولایت «خوست» که به روایتی به کشته شدن ۷ غیرنظامی منجر شده است، شرق افغانستان شب گذشته صحنه حملات هوایی ارتش پاکستان بود.                           ",https://www.asriran.com/003VKZ
835414,۱۴۰۱/۰۱/۲۷,اجتماعی ,واکنش کودکان به دوربین در ۱۲۱ سال قبل (فیلم),ویدئویی از تصاویر رنگی شده چند کودک در انگلیس که در سال ۱۹۰۱ (۱۲۱ سال قبل) در حال تماشای دوربین هستند.,"کد ویدیو  دانلود    فیلم اصلی          


‏


 
 
                           ",https://www.asriran.com/003VKQ
835421,۱۴۰۱/۰۱/۲۷,سیاسی,کمالوندی: ماشین‌های تولید قطعات سانتریفیوژ به جای امن‌تری منتقل شدند/ تا توافق نشود اطلاعات نزد ما می‌ماند,سخنگوی سازمان انرژی اتمی: مذاکره ای در رابطه با موضوعات فنی در حال حاضر نداریم اگر چه ممکن است بعضی مسائل کوچک باقی مانده باشد که در حال برطرف شدن است.,"سخنگوی سازمان انرژی اتمی جمهوری اسلامی ایران تاکید کرد که به دلیل عملیات تروریستی که علیه مجتمع تسای کرج صورت گرفت مجبور به تشدید تدابیر امنیتی شدیم و بخش مهمی از ماشین های تولید قطعات سانتریفیوژ را به مکان امن تری جابه جا کردیم.
به گزارش ایسنا، بهروز کمالوندی، معاون و سخنگوی سازمان انرژی اتمی جمهوری اسلامی ایران در گفتگویی درخصوص انتقال برخی تاسیسات هسته ای از مجموعه تسای کرج به نطنز، گفت: برای توسعه و تولید ماشین های سانتریفیوژ، تامین و امنیت برنامه های کلی داریم از همین رو متاسفانه به دلیل عملیات تروریستی که علیه تسای کرج صورت گرفت مجبور به تشدید تدابیر امنیتی شدیم که بخش مهمی از این ماشین ها را جابه جا کردیم و باقی مانده را نیز به نطنز و اصفهان منتقل کردیم. به عبارت دیگر ماشین های تولید قطعات سانتریفیوژ به دلیل اهمیت بالایی که دارد به مکانی امن تر جابه جا شدند و اکنون نیز در حال کار می باشد.
وی در گفت‌وگو با شبکه العالم با بیان اینکه آژانس بین المللی انرژی اتمی در دو مرحله نیز گزارش داده است تاکید کرد: نخست در زمان انتقال این دستگاه ها و دیگری در مرحله دوربین ها و شروع به کار آن ها که با توجه به ابهاماتی که مطرح شده بود ما توضیحاتی ارائه دادیم که اقدامات صورت گرفته در چارچوب توافقات است و همین طور نظارت ها وجود دارد اما تا زمانی که توافقی صورت نگیرد اطلاعات نزد ما می ماند و احتمالا حذف می شود.
سخنگوی سازمان انرژی اتمی درباره سفر گروسی به تهران و مذاکرات وین نیز اظهار کرد: مذاکرات را وزارت خارجه دنبال می کند، در بخشی از مذاکرات در یک یا دو ماه گذشته موضوع مسائل باقی مانده پادمانی هم مطرح بود که بنده سفر کردم و ملاقات هایی هم داشتیم، در نهایت به چارچوبی رسیدیم تا موضوعات با سرعت حل و فصل شود که در راستای آن بیانیه ای 4 بندی منتشر شد که سه بند آن اجرا شده است در واقع اواسط اجرای بند سوم هستیم بعد از آن عملا زمینه برای ارائه گزارش آژانس به شورای حکام در ماه ژوئن فراهم می شود، این در واقع زمان بندی بود که صورت گرفته و اصرار ما هم این بود تا قبل از ژوئن و زمان گزارش آژانس منتشر شود. انتظار ما این است که اگر تفاهمی باشد عملا نباید سوالی در رابطه با مسائل گذشته باقی بماند.
وی خاطرنشان کرد: مذاکره ای در رابطه با موضوعات فنی در حال حاضر نداریم اگر چه ممکن است بعضی مسائل کوچک باقی مانده باشد که در حال برطرف شدن است.                           ",https://www.asriran.com/003VKX
835420,۱۴۰۱/۰۱/۲۷,سلامت,مزیت قابل توجه اهدای خون که از آن‌ بی‌اطلاع بودیم,محققان ۲۸۵ آتش‌نشان را که در سازمان آتش‌نشانی ویکتوریا در استرالیا کار می‌کردند مورد بررسی قرار دادند. این افراد هم خون و هم پلاسمای خود را در طول یک سال اهدا کرده بودند. آتش‌نشان‌ها به طور معمول در نتیجه‌ی استفاده از فوم آتش‌نشانی در معرض PFAS قرار می‌گیرند و به طور معمول نسبت به سایرین سطوح بالاتری از این مواد شیمیایی در خونشان دارند.,"اغراق نیست اگر بگوییم اهدای خون می‌تواند جان انسان را نجات دهد. به تازگی، محققان مزیت قابل توجهی برای اهداکننده‌کنندگان خون یافته‌اند. به نظر می‌رسد مراجعه منظم به مراکز اهدا خون، سطوح برخی مواد شیمایی را در جریان خون را کاهش می‌دهد.
به گزارش ایسنا و به نقل از ساینس‌آلرت، دانشمندان نمی‌توانند با اطمینان در مورد میزان خطرناک بودن مواد پرفلوئوروآلکیل و پلی فلوروآلکیل(PFAS) اظهار نظر کنند و این مواد گاهی با عنوان ""مواد شیمیایی همیشگی"" خوانده می‌شوند زیرا به نظر می‌رسد که در طبیعت تجزیه‌پذیر نمی‌شوند.
محققان ۲۸۵ آتش‌نشان را که در سازمان آتش‌نشانی ویکتوریا در استرالیا کار می‌کردند مورد بررسی قرار دادند. این افراد هم خون و هم پلاسمای خود را در طول یک سال اهدا کرده بودند. آتش‌نشان‌ها به طور معمول در نتیجه‌ی استفاده از فوم آتش‌نشانی در معرض PFAS قرار می‌گیرند و به طور معمول نسبت به سایرین سطوح بالاتری از این مواد شیمیایی در خونشان دارند.
""رابین گاسیوروسکی""(Robin Gasiorowski)، هماتولوژیست از دانشگاه مک کواری(Macquarie) استرالیا، می‌گوید: نتایج این مطالعه نشان می‌دهد که اهدای منظم خون یا پلاسما منجر به کاهش قابل توجه سطح PFAS در خون می‌شود.
""در حالی که اهدای هر دوی این موارد در کاهش سطح PFAS موثر بودند، اهدای پلاسما موثرتر بود و کاهش ۳۰ درصدی نشان می‌داد.
این اولین باری است که راهی برای کاهش سطح PFAS در خون پیدا می‌شود و این اتفاق تنها با یک عمل انسان‌دوستانه رخ داده است و نه با روش‌های بیمارستانی و درمان‌های دارویی.
در طول مدت مطالعه، ۹۵ آتش نشان هر ۱۲ هفته یک بار خون و ۹۵ آتش نشان هر شش هفته یک بار پلاسما اهدا کردند درحالی که ۹۵ آتش‌نشان هیچ خون یا پلاسمایی اهدا نکردند. سطوح PFAS در گروه دوم بدون تغییر باقی ماند.
به نظر می‌رسد از آنجا که PFAS به پروتئین‌های سرم خون متصل می‌شود، کاهش مقدار این بخش خون می‌تواند به مرور زمان سطوح PFAS را کاهش دهد. با این حال، این آغاز تحقیقات است و بررسی‌های بیشتر روی گروه‌های بزرگ‌تر باید انجام شود.
""مارک تیلور""(Mark Taylor)، دانشمند محیط‌ زیست از دانشگاه مک‌کواری، می‌گوید: اگرچه این مطالعه اثرات PFAS بر سلامت آتش‌نشانان یا مزایای بالینی کاهش آن را مورد بررسی قرار نداده است اما این سوالات مهم برای انجام مطالعات بیشتر ارزشمند هستند.
PFAS تنها برای آتش نشانان مشکل‌ساز نیست. این مواد را می‌توان در همه چیز از رنگ گرفته تا ماهیتابه یافت و وجود آن‌ها با مشکلات سلامتی از جمله چاقی، دیابت و انواع خاصی از سرطان‌ها مرتبط است.
این مواد شیمیایی نه تنها به بدن ما نفوذ می‌کنند، بلکه به برخی از دورافتاده ترین نقاط روی زمین نیز می‌رسند. همانطور که از نام مستعار آن‌ها پیداست، این مواد برای مدت طولانی باقی می‌مانند و بنابراین ما باید در مورد آنچه که با آن سر و کار داریم بیشتر بدانیم.
نتایج اولیه امیدوارکننده بوده است و گام بعدی انجام بر روی گروه‌های متنوع‌تر از افراد است تا مشخص شود آیا دسته‌های خاصی از افراد در معرض خطر بیشتر هستند که از اهدای پلاسما و خون بیشترین سود را ببرند.
این تحقیق در نشریه JAMA Network Open منتشر شده است.                           ",https://www.asriran.com/003VKW
835419,۱۴۰۱/۰۱/۲۷,اجتماعی ,پلیس: امکان فعالیت مراکز پذیرایی بین راهی در صورت اخذ مجوز,رستوران‌ها، اغذیه فروشی‌ها، چایخانه‌ها، آبمیوه و بستنی فروشی‌ها و اصناف مرتبط با پذیرایی عمومی مجاز به فعالیت از سحر تا افطار نبوده و در صورت مشاهده برابر قانون برخورد، واحد مربوطه پلمب و به مراجع قضائی معرفی خواهند شد.,"پلیس نظارت بر اماکن عمومی انتظامی جمهوری اسلامی ایران اعلام کرد: مراکز اقامتی و پذیرایی بین راهی، پایانه‌های مسافربری، فرودگاه‌ها، ایستگاه‌های راه آهن و بیمارستان‌ها برای خدمات‌رسانی با رعایت موازین شرعی و حفظ شئون اسلامی، در صورت اخذ مجوز می‌توانند فعالیت کنند.
به گزارش ایرنا، پلیس نظارت بر اماکن عمومی انتظامی جمهوری اسلامی ایران روز شنبه با صدور اطلاعیه‌ای ضمن تبریک سالروز میلاد با سعادت کریم اهل بیت امام حسن مجتبی (ع)، آرزوی قبولی طاعات و عبادات در شب‌های پر فضیلت قدر و تشکر و قدردانی ازمردم مومن و روزه دار که با پایبندی به احکام شرع مقدس و قوانین، یاریگر خدمتگزاران خود در انتظامی کشور هستند، یادآور می‌شود: طبق اصل هشتم قانون اساسی جمهوری اسلامی ایران، دعوت به خیر، امر به معروف و نهی از منکر وظیفه‌ای همگانی و متقابل بر عهده مردم نسبت به یکدیگر، دولت نسبت به مردم و مردم نسبت به دولت است برهمین اساس از عموم مردم عزیز و دین دار برای تعظیم و تکریم شعائر اسلامی دعوت به همکاری در این ماه مبارک می کند.
مراکز اقامتی و پذیرایی بین راهی، پایانه مسافربری، فرودگاه ها، ایستگاه‌های راه آهن و بیمارستان‌ها به منظور ارائه خدمات به مسافران و افرادی که دارای عذر شرعی می‌باشند، با رعایت موازین شرعی و حفظ شئون اسلامی، در صورت اخذ مجوز ویژه ماه مبارک رمضان می‌توانند فعالیت کنند.
رستوران‌ها، اغذیه فروشی‌ها، چایخانه‌ها، آبمیوه و بستنی فروشی‌ها و اصناف مرتبط با پذیرایی عمومی مجاز به فعالیت از سحر تا افطار نبوده و در صورت مشاهده برابر قانون برخورد، واحد مربوطه پلمب و به مراجع قضائی معرفی خواهند شد.
روزه خواری در ملاء‌عام و تظاهر به آن از مصادیق فعل حرام بوده و طبق ماده ۶۳۸ قانون مجازات اسلامی، مشمول مجازات می‌شود؛ بنابراین تظاهر به روزه‌خواری جرم مشهود تلقی و با مرتکبین برابر قانون برخورد خواهد شد.                           ",https://www.asriran.com/003VKV
835418,۱۴۰۱/۰۱/۲۷,سیاسی,وزیر اقتصاد سفر خود به آمریکا را لغو کرد,این چندمین بار‌ است که دولت آمریکا به تعهدات خود در قبال نهادهای بین‌المللی همچون بانک جهانی و صندوق بین‌المللی پول پایبند نبوده و برای حضور هیئتی از کشورمان در اجلاس های بین المللی کارشکنی می‌کند.,"به دنبال تأخیر دولت آمریکا در صدور روادید برای هیئت ایرانی جهت حضور در اجلاس بهاره بانک جهانی و موکول شدن صدور روادید به روزهای منتهی به سفر، سیداحسان خاندوزی، وزیر امور اقتصادی و دارایی، سفر خود به این کشور را لغو کرد‌.
به گزارش فارس؛ این چندمین بار‌ است که دولت آمریکا به تعهدات خود در قبال نهادهای بین‌المللی همچون بانک جهانی و صندوق بین‌المللی پول پایبند نبوده و برای حضور هیئتی از کشورمان در اجلاس های بین المللی کارشکنی می‌کند.
بر اساس این گزارش، استقرار برخی نهادهای بین‌المللی در خاک آمریکا سبب سوء استفاده این کشور از این موضوع شده و شاهد هستیم برای چندمین بار برای حضور هیئت هایی از ایران به عنوان عضو مؤسس صندوق بین المللی پول و بانک جهانی در اجلاسیه این نهادها کارشکنی انجام می شود.                           ",https://www.asriran.com/003VKU
835412,۱۴۰۱/۰۱/۲۷,اجتماعی ,سرقت عجیب دو سارق موتورسوار (فیلم),فیلمی از دزدی عجیب دو سارق سوار بر موتور از یک مغازه، منتشر شده است. دو مرد سوار بر موتورسیکلت، در اقدامی عجیب با سرعتی زیاد از کنار یک مغازه عبور کردند و چیپس و پفک دزدیدند.,کد ویدیو  دانلود    فیلم اصلی                                     ,https://www.asriran.com/003VKO
835416,۱۴۰۱/۰۱/۲۷,اجتماعی ,وزارت ارتباطات: طرح حمایت از حقوق کاربران به شورای عالی فضای مجازی ارجاع شد,‏با نامه رئیس مجلس، طرح موسوم به صیانت برای بررسی به شورای عالی فضای مجازی ارجاع شد.,"سخنگوی وزارت ارتباطات اعلام کرد: طرح حمایت از حقوق کاربران برای بررسی بیشتر به شورای عالی فضای مجازی ارجاع شد.
به گزارش فارس، مهدی سالم رئیس مرکز ارتباطات و اطلاع رسانی وزارت ارتباطات و فناوری اطلاعات از ادامه بررسی طرح حمایت از حقوق کاربران در شورای عالی فضای مجازی خبر داد.
وی در توئیتی نوشت: ‏با نامه رئیس مجلس، طرح موسوم به صیانت برای بررسی به شورای عالی فضای مجازی ارجاع شد.
پیش از این،‌ محمدباقر قالیباف رئیس مجلس در نامه‌ای به رئیس شورای عالی فضای مجازی درخواست کرده بود که دولت و شورای عالی فضای مجازی سیاست‌های کلان مربوط به فضای مجازی را مشخص کنند.                           ",https://www.asriran.com/003VKS
835413,۱۴۰۱/۰۱/۲۷,بین الملل,غرق شدن کشتی باری حامل گازوئیل در آب های تونس,به نوشته خبرگزاری تونس، این کشتی باری با پرچم گینه استوایی و با حدود ۷۵۰ تُن گازوئیل از بندر «دمیاط» مصر به حرکت در آمده و عازم مالت بود.,"مقامات تونس از غرق شدن یک کشتی باری حامل ۷۵۰ تُن گازوئیل در سواحل جنوبی این کشور خبر دادند.
به گزارش ایرنا سخنگوی رسمی دادگاه قابس در جنوب شرق تونس به نقل از خبرگزاری تونس (وات) گفت: این کشتی باری امروز (شنبه) بر اثر شرایط بد جوی و تلاطم دریا دچار حادثه و در آب‌های تونس غرق شد.
وی با بیان اینکه تاکنون مواد سوختی حمل شده توسط این کشتی باری به دریا نشست نکرده است، افزود: کمیته حوادث غیرمترقبه تونس در ساعت‌های آینده تشکیل جلسه خواهد داد تا بر اساس آنچه موجب آلودگی شود، تصمیم‌گیری کند.
به نوشته خبرگزاری تونس، این کشتی باری با پرچم گینه استوایی و با حدود ۷۵۰ تُن گازوئیل از بندر «دمیاط» مصر به حرکت در آمده و عازم مالت بود.
این کشتی باری به دلیل شرایط بد جوی و تلاطم دریا از مقامات تونس درخواست کرد تا امکان ورود آن به آبهای منطقه را فراهم کنند که به آن اجازه داده شد در حدود هفت کیلومتری ساحل خلیج «قابس» لنگر بیاندازد، اما آب دریا به داخل موتورخانه این کشتی نشت کرد و آن را به زیر آب فرو برد.
یک منبع رسمی در بندر تجاری قابس با اشاره به اینکه خدمه این کشتی باری شامل هفت نفر دارای سه ملیت مختلف بودند و از مسئولان تونس خواستند تا آن‌ها را از عرشه کشتی که در خطر غرق شدن بود تخلیه کنند و تمامی آن‌ها نجات یافتند، به خبرنگار «وات» گفت که این کشتی هیچ ارتباطی با این بندر ندارد و همه خدمه نجات یافته آن، خدمات لازم را دریافت کرده‌اند و در بندر قابس تحت مراقبت‌های درمانی قرار دارند.                           ",https://www.asriran.com/003VKP
835384,۱۴۰۱/۰۱/۲۷,بین الملل,8 استادیوم جام جهانی 2022 قطر (فیلم),هر 8 ورزشگاه جام جهانی 2020 قطر با پنل‌های خورشیدی تغذیه می‌شوند و برخی از آنها به سیستم‌های خنک کننده در فضای باز مجهزند.,"کد ویدیو  دانلود    فیلم اصلی          
 
ورزشگاه‌های جام جهانی 2022 قطر بسیار متفاوت طراحی و ساخته شده‌اند.
به گزارش عصرایران، طراحی ورزشگاه‌هایی مانند ""البیت""، ""الثمامه"" و ""974"" چشم نوازند و بسیاری از شباهت این استادیوم‌ها به کلاه، خیمه، کشتی و چیزهای دیگر می گویند.
این 8 استادیوم تقریبا حدود به اندازه یک ساعت رانندگی از هم فاصله دارند. چیزی حدود 69 کیلومتر.
7 ورزشگاه قطر به مناسب برگزاری جام جهانی 2022 در این کشور ساخته و یک ورزشگاه به صورت کامل بازسازی شده است.
قطر کوچک اولین کشور خاور میانه است که جام جهانی فوتبال را در پائیز سال جاری برگزار خواهد کرد.
نیمی از صندلی‌های  6 ورزشگاه قطر پس از بزرگترین فستیوال فوتبالی جهان، به کشورهای در حال توسعه فرستاده خواهد.
سازمان دهندگان می‌گویند که تمام ورزشگاه‌ها با در نظر گرفتن شیوه‌های زیست محیطی ساخته شده و همگی آنها 4 یا 5 ستاره از سیستم ارزیابی پایداری جهانی (GSAS) را کسب کرده اند. بودجه اولیه برای ساخت استادیوم ها و مجموعه‌های تمرینی 4.7 میلیارد پوند برآورد شد.
هر 8 ورزشگاه با پنل‌های خورشیدی تغذیه می‌شوند و برخی از آنها به سیستم‌های دقیق خنک کننده در فضای باز مجهزند.
ساخت استادیوم‌های قطر در سال‌های اخیر بحث‌برانگیز بوده و سازمان عفو بین‌الملل این کشور را به بدرفتاری و استثمار بیش از دو میلیون کارگر مهاجر متهم کرده است. ده ها  کارگر در حین ساخت و ساز این ورزشگاه‌ها جان خود را از دست داده‌اند. 
                            ",https://www.asriran.com/003VJw
835408,۱۴۰۱/۰۱/۲۷,فناوری و IT,کوادکوپتر‌های اوکراینی که قابلیت حمل و رهاسازی نارنجک دارند (فیلم),ویدئویی از کوادکوپترهای اوکراینی که احتمالا با رها سازی نارنجک های RKG-1600، سه تانک T-72 روسی را منهدم می کنند./ پارتیزان,کد ویدیو  دانلود    فیلم اصلی                                     ,https://www.asriran.com/003VKK
835411,۱۴۰۱/۰۱/۲۷,اجتماعی ,سخنگوی سازمان غذا و دارو منصوب شد,معاون وزیر و رئیس سازمان غذا و دارو در حکمی محمد هاشمی را به عنوان سخنگوی سازمان غذا و دارو منصوب کرد.,"به گزارش ایسنا، دکتر بهرام دارایی در این حکم خطاب به محمد هاشمی - سرپرست مرکز روابط عمومی و اطلاع رسانی وزارت بهداشت آورده است:« با عنایت به توانمندی، تجارب، سوابق ارزنده جنابعالی به موجب این ابلاغ با حفظ سمت به عنوان ""سخنگوی سازمان غذا و دارو"" منصوب می شوید، تا با استعانت از خداوند متعال در راستای نیل به اهداف عالی نظام مقدس جمهوری اسلامی، سیاست های دولت مردمی و تحقق اهداف و رسالت های سازمان اقدام نموده و رعایت ضوابط و مقررات اداری، اصول اسلامی و دفاع از ارزش ها را سر لوحه کار خود قرار دهید.
امید است در ظل توجهات حضرت ولی عصر (عج) در این عرصه موفق و موید باشید.»                           ",https://www.asriran.com/003VKN
835410,۱۴۰۱/۰۱/۲۷,عمومی,اذان دادن خواننده پاپ در افطاری هنرمندان با رئیسی (فیلم),مصطفی راغب خواننده موسیقی پاپ در افطاری رییس‌جمهور با جمعی از هنرمندان اذان گفت. راغب هم قاری قرآن بوده است و هم مداح.,کد ویدیو  دانلود    فیلم اصلی                                     ,https://www.asriran.com/003VKM
835409,۱۴۰۱/۰۱/۲۷,بین الملل,اوکراین: جان باختن نزدیک به ۲۱ هزار تن در ماریوپل,مقام های اوکراین گفته اند که در پی عقب نشینی ۲ هفته پیش نیروهای روسیه از منطقه کی یف پایتخت اوکراین، اجساد بیش از ۹۰۰ غیرنظامی را یافته اند که بسیاری با شلیک مستقیم گلوله جان سپرده بوده اند.,"شهردار ماریوپل اوکراین با گذشت بیش از ۶ هفته از محاصره و حملات گسترده نیروهای روسیه، مدعی شده که دستکم ۲۱ هزار تن در این شهر راهبردی که قطب صنعتی اوکراین به شمار می رفت، جان خود را از دست داده اند.
به گزارش ایرنا؛ در ماریوپل که پیش از آغاز جنگ اوکراین از ۲۴ فوریه (پنجم اسفند ماه) با حمله همه جانبه نیروهای روسیه، ۴۵۰ هزار شهروند داشت، اکنون ۱۲۰ هزار تن باقی مانده اند و اجساد بسیاری از هزاران قربانی درگیری های شدید در خیابان هایش پراکنده شده اند.
کمبود تسلیحات، تدارکات و پشتیبانی توانایی نیروهای مدافع ماریول را برای ادامه مقاومت در برابر نیروهای روسیه تهدید می کند.
در پی ادعای حمله هوایی نیروهای روسیه در اوایل مارس به یک بیمارستان و زایشگاه در ماریوپل، این شهر در معرض توجه جهانی قرار گرفت و کشورهای غربی این اقدام را جنایت جنگی دانستند.
همچنین گفته می شود که در حمله هوایی به یک تالار نمایش در همین شهر که به پناهگاه شهروندان تبدیل شده بود، ۳۰۰ تن جان خود را از دست داده اند.
روسیه و اوکراین روز شنبه برای ایجاد ۹ گذرگاه انساندوستانه در چند شهر این کشور توافق کردند.
مقام های اوکراین گفته اند که در پی عقب نشینی ۲ هفته پیش نیروهای روسیه از منطقه کی یف پایتخت اوکراین، اجساد بیش از ۹۰۰ غیرنظامی را یافته اند که بسیاری با شلیک مستقیم گلوله جان سپرده بوده اند.
سازمان غیردولتی «نجات کودکان» (Save the Children) اعلام کرد در هفت هفته ای که از زمان آغاز جنگ در اوکراین گذشته تاکنون، نزدیک به ۴۰۰ کودک کشته یا زخمی شده‌اند و چهار میلیون و ۸۰۰ هزار نفر وادار به ترک خانه‌هایشان شده اند.
در حالی که سازمان ملل متحد، مرگ تنها ۱۵۳ کودک و مجروح شدن ۲۴۶ خردسال را تایید کرده، اما سازمان «نجات کودکان» اعلام کرد این رقم بسیار بالاتر بوده و هشدار داده که با افزایش حملات به بیمارستان‌ها و مدارس، «همه کودکان در معرض خطر قرار دارند».
از هفت میلیون و ۵۰۰ هزار شهروند خردسال اوکراین، تقریباً دو سوم از خانه و کاشانه هایشان گریخته‌اند که از این تعداد ۲ میلیون و ۸۰۰ هزار نفر در داخل این آواره شده‌اند و ۲ میلیون نفر دیگر هم به کشورهای همسایه پناه برده‌اند.
در بیانیه این نهاد غیر دولتی آمده است، در ماریوپل و سایر مناطقی که به شدت تحت تاثیر جنگ قرار گرفته‌اند، کودکان و خانواده‌هایشان با «کمبود بالقوه مرگبار آب، غذا و دارو مواجه هستند».
«مانوئل فونتین» مدیر امور اضطراری صندوق کودکان سازمان ملل (یونیسف) روز دوشنبه اعلام کرد نزدیک به دو سوم کودکان اوکراینی تنها در ۶ هفته آواره شده‌اند و نزدیک به نیمی از کودکانی که در اوکراین باقی مانده‌اند، ممکن است با ناامنی غذایی مواجه شوند.
وی تصریح کرد حملات به زیرساخت‌های آب و برق باعث شده است که حدود ۱.۴ میلیون نفر در اوکراین به آب دسترسی نداشته باشند. ۴.۶ میلیون نفر دیگر فقط دسترسی محدودی به منابع آب تمیز دارند.
ولادیمیر پوتین رئیس‌جمهوری روسیه پنجشنبه ۲۴ فوریه (۵ اسفند ۱۴۰۰) اقدامات نظامی را که «عملیات ویژه نظامی» خواند، علیه اوکراین آغاز کرد و روابط پرتنش مسکو - کی‌یف به رویارویی نظامی تغییر وضعیت داد. جنگ در اوکراین و واکنش‌های جهانی شامل تحریم های گسترده علیه روسیه به این اقدام همچنان ادامه دارد. پوتین سه روز پیش از آن در ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس اوکراین به رسمیت شناخت.                           ",https://www.asriran.com/003VKL
835387,۱۴۰۱/۰۱/۲۷,عمومی,رزرو هتل پارسیان آزادی تهران با بیشترین تخفیف در رهی نو,,"در صورتی که قصد دارید در سفرتان به پایتخت در یکی از بهترین هتل‌های تهران و در خوش آب و هواترین منطقه پایتخت اقامت داشته باشید، هتل آزادی تهران انتخاب مناسبی است. دسترسی شما از این هتل به سایر قسمت‌های تهران به سادگی از طریق بزرگراه‌ها امکان‌پذیر است.
 
امکانات هتل پارسیان آزادی تهران
هتل پارسیان آزادی تهران یکی از بهترین هتل‌های تهران شامل انواع امکانات رفاهی مناسب است تا بهترین سفر را برایتان رقم بزند. در این هتل فرقی نمی‌کند ماشین دارید یا نه؛ به سادگی می‌توانید از تاکسی سرویس یا امکان اجاره ماشین هتل استفاده کنید. در صورتی هم که ماشین داشته باشید نیز پارکینگ با ظرفیت بالای هتل خیال‌تان را راحت می‌کند. خدمات تور، مرکز تجاری، اینترنت، رستوران‌های شکیل، استخر و سونا و جکوزی، سالن ورزشی و پینگ‌پنگ و … همگی در این هتل فراهم است. بی‌دلیل نیست که این هتل میزبان تیم ملی و ورزشکاران در دوره‌های مختلف است.
آرایشگاه مردانه نیز برای پیرایش آقایان عزیز در این هتل وجود دارد. همچنین خدمات ویژه معلولان، فروشگاه، سالن‌های مختلف برای برگزاری جشن و مراسم مختلف نیز هتل را میزبان خوبی کرده است. اگر قصد برگزاری میتینگ یا جلسات کاری را دارید و یک قرار کاری مهم را می‌خواهید به بهترین شکل پیش ببرید، می‌توانید روی امکانات این هتل حساب کنید. در نهایت هم می‌توانید چرخی در مرکز خرید آن بزنید و انواع محصولات چرمی و صنایع‌دستی را به عنوان سوغاتی خریداری کنید. این هتل دارای کلوب ورزشی است که می‌توانید بعد از ورزش و برای رفع خستگی، از ماساژ آن استفاده کنید.
 
رستوران هتل پارسیان آزادی تهران
شیرین‌ترین و خوشمزه‌ترین قسمت ماجرا بوفه صبحانه و منوی ناهار و شام رستوران هتل پارسیان آزادی است. برای صرف لذیذترین طعم غذاها، می‌توانید روی تجربه و تخصص آشپزان هتل پارسیان حساب کنید. به این ترتیب می‌توانید در رستوران پارسه هتل، طعم غذا را زیر زبان‌تان نگه دارید. کافه ایتالیایی پرسیت هتل نیز با خوشمزه‌ترین منوی کافه شما را خوشحال و راضی خواهد کرد. برای تجربه طعم بی‌نظیر غذاهای شرقی می‌توانید رستوران ژاپنی کنزو را انتخاب کنید. اینجا با اصیل‌ترین غذاهای شرقی از شما استقبال می‌کنند.

در صورتی هم که مهمان ایتالیایی دارید می‌توانید او را به رستوران ایتالیایی بیچه در لابی ببرید تا با سرآشپز ایتالیایی هتل، لحظات خوشی را با میل کردن غذای ایتالیایی تجربه کند. پیشنهاد می‌کنم خودتان نیز از این تجربه خوشمزه، غافل نشوید. برای صرف غذا در محیط دلباز و کنار فواره‌های آب نیز می‌توانید رستوران سرو را انتخاب کنید.
 
اتاق‌های هتل پارسیان آزادی تهران
هتل پارسیان آزادی دارای اتاق‌های یک نفره، دو نفره دبل و توئین است. اگر فضای بیشتری را برای اقامت نیاز دارید می‌توانید از سوئیت‌های هتل دیدن کنید. سوئیت دوبلکس، جونیور، رویال و پرزیدنتال نیز برای تجربه یک اقامت لوکس همه چیز را فراهم کرده است. بی‌دلیل نیست که هتل پارسیان آزادی یکی از هتل‌های لوکس تهران، شناخته شده است.

اتاق‌ها همگی دارای امکانات یک هتل پنج ستاره هستند. اینترنت، تلویزیون، لاندری، صندوق امانات، چای‌ساز، امکان سرو صبحانه در اتاق، یخچال و … همگی از امانات این هتل لاکچری است. چیدمان اتاق‌ها به گونه‌ای است که از لحظه به لحظه اقامت در این هتل لذت ببرید. نکته جالب در این هتل، سیستم ویژه‌ای بوده که برای افراد توانخواه فراهم شده است که بر اساس استاندارد ADA آمریکا طراحی شده است. قیمت هتل پارسیان آزادی تهران از شبی حدود ۱ میلیون تومان آغاز شده و برای سوئیت‌ها تا شبی ۱۰ میلیون تومان نیز می‌رسد. البته اقامت لاکچری شما در یکی از بهترین هتل‌های پنج ستاره تهران، می‌تواند ارزان‌تر و اقتصادی‌تر رقم بخورد.
هتل پارسیان آزادی یکی از بهترین و قدیمی‌ترین هتل ‌های تهران است که برای برگزاری مراسم مختلف و جلسات کاری و استقبال از تیم‌های ورزشی، سابقه درخشانی از میزبانی برجای گذاشته است. در صورتی که پس از رسیدن به تهران، بخواهید به صورت حضوری هتل مورد نظرتان را رزرو کنید، بایستی نرخ مصوب هتل را بپردازید. اما خبر خوب این است که شما می‌توانید قبل از سفرتان از طریق سامانه رزرواسیون آنلاین رهی نو، اتاق مورد نظرتان را در هتل پارسیان آزادی، با تخفیف ویژه و قیمتی پایین‌تر رزرو کنید. به این ترتیب از همان امکانات رفاهی در یکی از بهترین هتل‌های تهران یعنی هتل پارسیان آزادی با تخفیف شگفت‌انگیز و قیمت پایین‌تر برخوردار خواهید شد. در صورتی که قصد اقامت و رزرو هتل پارسیان آزادی تهران را دارید، می‌توانید شیرینی اقامت لوکس‌تان را با یک رزرو اقتصادی و به‌صرفه‌تر، به یادماندنی کنید.                           ",https://www.asriran.com/003VJz
835407,۱۴۰۱/۰۱/۲۷,اجتماعی ,مدیرعامل آبفا فارس:  ۴۹۳ روستا به وسیله تانکر در سطح استان آبرسانی می‌شوند,به گفته علیجان صادق‌پور، مدیریت مصرف همواره مورد تاکید است، چرا که مردم باید بدانند منابع آبی نداریم و امکان حفر چاه در روستاها دیگر وجود ندارد.,"مدیرعامل شرکت آب و فاضلاب استان فارس اعلام کرد که ۷۸ شهر و ۹۵۰ روستا در استان در آستانه تنش آبی قرار دارند و ۴۹۳ روستا نیز به وسیله تانکر در سطح فارس آبرسانی می‌شود.
به گزارش ایسنا؛ علیجان صادق‌پور شنبه ٢٧ فروردین در یک کنفرانس خبری که در راستای سلسله نشست‌های مدیران پاسخگو برگزار شد، گفت: تنها فارس و خراسان شرکت مستقل آبفا در مرکز دارند و به جز شهرستان شیراز مابقی شهرستان‌ها و حدود ٤١٠٠ روستا در حوزه خدمات رسانی آبفای استان قرار دارند.
او محدوده جمعیتی خدمات رسانی آبفای فارس را حدود سه میلیون و ٣٥٠ هزار نفر در قالب یک میلیو ن و ١٢٦ هزار مشترک اعلام و عنوان کرد: حدود ٣٧ هزار کیلومتر شبکه اصلی و فرعی و خطوط انتقال داریم که نشانگر وسعت کار و گستردگی فعالیت‌های این شرکت است
مدیرعامل آبفا فارس خاطرنشان کرد: برای تامین آب شرب سه میلیون و ٣٥٠ هزار نفر، یکهزار و ٤٠٠ حلقه چاه و قنات مورد استفاده قرار می‌گیرد.
صادق‌پور همچنین به سرانه تولید و مصرف آب اشاره و سرانه مصرف به ازای هر نفر را حدود ٣١٢ لیتر در شبانه روز اعلام کرد و گفت: البته میزان مصرف در شهر و روستا متفاوت است به گونه‌ای که هر روستایی ۲۱۶ لیتر در شبانه روز و هر شهری ١٧٦ لیتر آب مصرف می‌کند که جمع کل این مصارف حدود ٢٧٠ میلیون مترمکعب در سال گذشته بوده اما تولید ما حدود ٣٨٠ میلیون متر مکعب بوده است.
او همچنین با اشاره به کاهش میزان بارندگی و تداوم خشکسالی در سال جاری، بیان کرد: لازم است برنامه‌ریزی‌های مناسب در راستای مدیریت مصرف بهینه آب در حوزه‌های مختلف از جمله شرب، کشاورزی و صنعت انجام شود.
مدیرعامل آبفا فارس اضافه کرد: ۷۸ شهر و ۹۵۰ روستا در استان در آستانه تنش آبی قرار دارند و ۴۹۳ روستا نیز به وسیله تانکر در سطح استان آبرسانی می‌شوند.
صادق پور با تاکید بر تلاش مضاعف تمام دستگاه‌های اجرایی برای تامین آب شرب برای مردم در همه نقاط استان، گفت: همچنین بخش کشاورزی باید در زمینه اصلاح الگوی کشت و تغییر فصل کشت در راستای مصرف بهینه آب و جلوگیری از هدر رفت منابع آبی اقدام کند.
به گفته او، مدیریت مصرف همواره مورد تاکید است، چرا که مردم باید بدانند منابع آبی نداریم و امکان حفر چاه در روستاها دیگر وجود ندارد.
مدیرعامل آبفا فارس با تاکید بر لزوم همکاری تمامشهروندان و دستگاه‌های اجرایی استان برای رعایت الگوی مصرف در بخش‌های مختلف گفت: برای گذر از وضعیت موجود و عبور از بحران کمبود آب باید از ظرفیت تمام دستگاه‌های دولتی استفاده شود.
صادق‌پور اضافه کرد: در دراز مدت ناچاریم که استفاده منابع آبی مورد نیاز را از منابع جدید از جمله سدهای در دست احداث و دریا تامین کنیم.
او اضافه کرد: شرکت آب و فاضلاب شیراز و فارس هرجا با کمبود آب مواجه شوند، تامین را بر عهده می‌گیرند؛ همچنین جایی که احتمال داده می‌شود که حجم آب مطلوب وجود دارد با اجازه کارشناس، مجوز حفر چاه داده می‌شود.
مدیرعامل آبفای فارس گفت: کشاورزان سلیقگی در کشت و آبیاری عمل می‌کنند که به کاری فرهنگی در الگوی مدیریت و کشت و برنامه جامع وزارت کشاورزی نیازمندیم.
به گفته صادق‌پور، سال گذشته ٥١٤ روستا آبرسانی سیار می‌شدند که به ٤٩٠ روستا تقلیل یافته و خوشبختانه با انجام پروژه‌هایی، امسال آبرسانی سیار به آنها جمع خواهد شد اما در عین حال٩٥٠ روستا هم در آستانه تنش هستند و تولید و مصرفشان در یک مرز قرار گرفته است.
مدیرعامل آبفا فارس همچنین بیان کرد: استخصال از آب دریا حتما تبعات زیست محیطی دارد اما در زمان اجرای پروژه همه جوانب بررسی و راهکارهایی در خصوص بی اثر کردن لطمات زیست محیطی انجام خواهد شد.                           ",https://www.asriran.com/003VKJ
835406,۱۴۰۱/۰۱/۲۷,عمومی,ناو جنگ جهانی دوم آمریکا در حال غرق شدن (فیلم),نیویورک‌تایمز نوشته ناو «یو. اس. اس سالیوانز» که از نبرد با ژاپن در اقیانوس آرام سالم بیرون آمده، در پارک نیروی دریایی آمریکا در «بوفالو» نیویورک دچار شکستگی در بخش بدنه شده است.,کد ویدیو  دانلود    فیلم اصلی                                     ,https://www.asriran.com/003VKI
835405,۱۴۰۱/۰۱/۲۷,بین الملل,حمله روسیه به کارخانه موشک‌های کروز اوکراین,مقامات وزارت دفاع اوکراین می‌گویند این کارخانه موشک‌های کروز «نپتون» را تولید می‌کرده که دست‌کم یکی از آن‌ها برای غرق کردن کشتی جنگی مسکوا مورد استفاده قرار گرفته است.,"وزارت دفاع روسیه، امروز (شنبه) اعلام کرد، این کشور ۱۶ هدف نظامی اوکراین را شبانه و با استفاده از موشک‌های دقیق منهدم کرده است. کارخانه ویزار، در نزدیکی فرودگاه بین‌المللی کی‌یف، در حملات شامگاه جمعه آسیب جدی دیده است. مقامات وزارت دفاع اوکراین می‌گویند این کارخانه موشک‌های کروز «نپتون» را تولید می‌کرده که دست‌کم یکی از آن‌ها برای غرق کردن کشتی جنگی مسکوا مورد استفاده قرار گرفته است.
به گزارش ایسنا، به نقل از خبرگزاری اسپوتنیک، ایگور کوناشنکوف، سخنگوی وزارت دفاع روسیه گفت: موشک‌های دقیق هواپرتاب در شب ۱۶ هدف نظامی دشمن، از جمله ۱۱ پایگاه خودروهای نظامی را نابود کردند.
این سخنگو همچنین افزود، ارتش روسیه در این حمله دو انبار موشکی و تسلیحات توپخانه‌ای در نزدیکی شهر میکولایف، پایگاه مرکزی ذخیره‌سازی تجهیزات شناسایی و ارتباط راداری اوکراین در جنوب شرقی پولتاوا، یک انبار موشک‌های ضدهواپیما در جنوب پولتاوا و یک پایگاه یگان‌های تیپ ۹۵ هوابرد اوکراین در روستای خاساروفکا را هدف قرار داد.
کوناشنکوف ادامه داد: ساختمان‌های تولیدی یک کارخانه ساخت تانک و یک کارگاه تعمیر تجهیزات نظامی در شهر میکولائیف نیز هدف قرار گرفتند.
این سخنگو بیان کرد که سامانه‌های دفاعی ضدهوایی روسیه یک جنگنده سوخو-۲۵ اوکراینی را در نزدیکی ایزیوم سرنگون کرده‌اند. روسیه با اعلام اینکه یک تعمیرگاه ادوات نظامی در میکولایف در جنوب اوکراین را نیز هدف گرفته است، گفته است از موشک‌های دوربرد مستقر در دریا برای این حملات استفاده کرده است.
الکساندر موتوزیانیک، سخنگوی وزارت دفاع اوکراین، در یک نشست خبری گفت نیروهای روسی هنوز نتوانسته‌اند شهر ماریوپل را به طور کامل تصرف کنند، هر چند روسیه در تلاش است با اعزام قوای کمکی زودتر شهر را تحت کنترل درآورد.
وی گفت: «وضعیت در ماریوپل سخت و دشوار است. در حال حاضر درگیری‌ها جریان دارد و ارتش روسیه دائماً از واحدهای اضافی برای هجوم به شهر کمک می‌خواهد.»
در صورتی که ماریوپل به تصرف نیروهای روس درآید، این اولین شهر بزرگی خواهد بود که در جنگ اوکراین سقوط می‌کند.
ماریوپل پیش از جنگ محل زندگی ۴۰۰ هزار نفر بود اما اکنون پس از چندین هفته محاصره و گلوله‌باران ممتد روسیه، به تلی از ویرانه تبدیل شده و هزاران غیرنظامی در آن جان خود را از دست داده‌اند، در حالی که ده‌ها هزار تن نیز در میانه درگیری‌ها گیر افتاده‌اند.                           ",https://www.asriran.com/003VKH
835396,۱۴۰۱/۰۱/۲۷,اقتصادی,پایداری سامانه های به‌پرداخت ملت در پایان سال 1400,,"سامانه های پرداخت و کارت شرکت به پرداخت ملت در اوج تراکنش‌های ایام پایانی سال گذشته، در وضعیت کاملا پایدار بود.
به گزارش روابط عمومی شرکت به‌پرداخت ملت، پایداری سامانه های پرداخت و کارت، به‌رغم اوج‌گیری حجم تراکنش‌ها از لحاظ تعداد در کانال های ورودی این شرکت اعم از پایانه های فروشگاهی، اینترنتی، موبایلی و پایانه های پرداخت الکترونیک بهای سوخت مشهود بوده است.
بنا بر این گزارش، در پیک خریدهای پایان سال و شب عید توسط عموم مردم و استفاده از انواع خدمات مربوط به دستگاه‌های کارتخوان (POS)، درگاه‌های پرداخت اینترنتی (IPG)، اپلیکیشن سکه (سامانه کیف همراه) و پایانه های پرداخت الکترونیک بهای سوخت به‌پرداخت ملت، قطعی سرویس مشاهده نشده و فعالیت کلیه سرویس های این شرکت در وضعیت پایدار بوده است.
گفتنی است؛ این موضوع، رضایت‌مندی بالای پذیرندگان و نیز استفاده‌کنندگان از انواع خدمات پرداخت الکترونیک این شرکت را به همراه داشته است.                           ",https://www.asriran.com/003VK8
835404,۱۴۰۱/۰۱/۲۷,علمی,متخصص بیماری‌های عفونی: در اثر استفاده از ماسک، اکسیژن کاهش نمی‌یابد,گلات، سخنگوی انجمن بیماری‌های عفونی آمریکا، اشاره کرد: استفاده مداوم از ماسک برای برخی ناخوشایند است اما حداقل در این شرایط بهانه‌ای برای عدم استفاده از آن وجود ندارد.,"از ابتدای پاندمی تاکنون، رسانه‌های اجتماعی بر شایعاتی نظیر این که ماسک‌ها دریافت اکسیژن را کاهش می‌دهند، باعث مسمومیت دی‌اکسید کربن و تضعیف سیستم ایمنی بدن می‌شوند، تا حدی دامن زده‌اند اما این باور غلط است. با این که سازمان بهداشت جهانی و انجمن ریه آمریکا بیانیه‌هایی را صادر کرده‌اند که این ادعا را رد می‌کند اما چنین باورهای غلطی هنوز پابرجا هستند.
به گزارش ایسنا؛ «محققان دانشگاه مک‌مستر کانادا درصدد آزمایش این ادعا برآمدند: به ۲۵ بزرگسال (با میانگین سنی ۷۵.۶ سال)، دستگاه قابل حمل اندازه‌گیری اکسیژن وصل کردند تا میزان اکسیژن خونشان را حین استفاده از ماسک صورت و همین طور در زمان عدم استفاده از ماسک اندازه بگیرند. نتیجه این بود که محققان با هیچگونه علامت هیپوکسی یا کاهش اکسیژن خون مواجه نشدند.
دکتر آرون گلات، متخصص بیماری‌های عفونی، درباره این آزمایش گفت: نتایج با دانش قبلی ما تطبیق داشت، یعنی در اثر استفاده از ماسک، اکسیژن کاهش نمی‌یابد.
گلات، سخنگوی انجمن بیماری‌های عفونی آمریکا، اشاره کرد: استفاده مداوم از ماسک برای برخی ناخوشایند است اما حداقل در این شرایط بهانه‌ای برای عدم استفاده از آن وجود ندارد.
آیا ورزش‌کردن با ماسک امکان‌پذیر است؟
یکی از سؤالات مردم این است که آیا می‌توانند با ماسک ورزش کنند یا نه؟
گلات گفت: اگر افراد برای پیاده‌روی یا دویدن بیرون بروند و هیچکس دیگری در نزدیکی آنها نباشد، می‌توانند ماسک خود را بردارند.
مرکز کنترل و پیشگیری از بیماری‌های ایالات متحده به اکثر افراد توصیه می‌کند زمانی که در مکان‌های عمومی هستند از ماسک صورت استفاده کنند؛ ماسکی که حداقل دو لایه پارچه دارد و روی دهان و بینی را کامل می‌پوشاند.
از جمله کسانی که اجازه ماسک‌نزدن دارند، کودکان زیر دو سال و افراد دارای بیماری تنفسی هستند.                           ",https://www.asriran.com/003VKG
835403,۱۴۰۱/۰۱/۲۷,ورزشی,حضور تماشاگران آلومینیوم در نیمه نهایی جام حذفی,با توجه به این مساله، مجوز حضور ۳۰ درصد تماشاگران در این مسابقه صادر شده و ۵ هزار هوادار مجوز حضور در استادیوم را پیدا کرده‌اند. هم‌چنین از این ظرفیت ۳۰ درصدی، ۱۰ درصد از این سهم به تماشاگران خلیج‌فارس ماهشهر اختصاص می‌یابد.,"با موافقت ستاد مبارزه با کرونا و شورای تامین استان مرکزی، مجوز ورود تماشاگران به استادیوم امام خمینی اراک صادر شد.
به گزارش ایسنا، با پیگیری باشگاه آلومینیوم اراک و موافقت ستاد مبارزه با کرونا و شورای تامین استان مرکزی، مجوز ورود تماشاگران به بازی نیمه‌نهایی جام حذفی فوتبال ایران بین تیم‌های آلومینیوم و خلیج فارس ماهشهر به‌صورت رسمی صادر شد.
با توجه به این مساله، مجوز حضور ۳۰ درصد تماشاگران در این مسابقه صادر شده و ۵ هزار هوادار مجوز حضور در استادیوم را پیدا کرده‌اند. هم‌چنین از این ظرفیت ۳۰ درصدی، ۱۰ درصد از این سهم به تماشاگران خلیج‌فارس ماهشهر اختصاص می‌یابد.
آلومینیوم اراک روز دوشنبه، ۲۹ فروردین در چارچوب مرحله نیمه نهایی رقابت‌های جام حذفی، در ورزشگاه امام خمینی اراک، ساعت ۲۰:۳۰ به مصاف تیم فوتبال خلیج‌فارس ماهشهر می‌رود.                           ",https://www.asriran.com/003VKF
835402,۱۴۰۱/۰۱/۲۷,اجتماعی ,تصاویری عجیب از وضعیت قرنطینه در شانگهای چین و ترس مردم (فیلم),مردم در مواجهه با اعمال سخت قرنطینه در شانگهای در ترس زندگی می کنند./ خبرآنلاین,کد ویدیو  دانلود    فیلم اصلی                                     ,https://www.asriran.com/003VKE
835401,۱۴۰۱/۰۱/۲۷,بین الملل,سازمان ملل: بیش از ۱۹۰۰ غیرنظامی اوکراینی کشته‌اند,تلفات جنگ اوکراین در حالی از سوی کمیسیونر عالی حقوق بشر سازمان ملل گزارش شده که حملات ارتش روسیه علیه مناطق اوکراین در دومین ماه خود به سر می‌برد.,"سازمان ملل اعلام کرد، از زمان حمله روسیه به اوکراین در ۲۴ فوریه، ۱۹۸۲ غیرنظامی اوکراینی کشته و ۲۶۵۱ تن دیگر زخمی شده‌اند.
به گزارش ایسنا، به نقل از خبرگزاری آسوشیتدپرس، بر اساس اعلام دفتر کمیسیونر عالی حقوق بشر سازمان ملل، تلفات ناشی از جنگ از برخی از مناطق درگیر با تاخیر اعلام شده و برخی از گزارش‌ها هم هنوز تایید نشده‌اند که این می‌تواند باعث شود تلفات جنگ بسیار بیشتر از این آمار اعلام شده باشد.
دفتر کمیسیونر عالی حقوق بشر سازمان ملل همچنین در بیانیه‌ای اعلام کرد: اکثر این تلفات غیرنظامیان در نتیجه استفاده از تسلیحات انفجاری از جمله شلیک‌های توپخانه‌ای سنگین و سیستم‌های راکتی به همراه حملات موشکی و هوایی بوده است.
از میان کشته‌ها، ۵۱۱ مرد، ۳۲۳ زن، ۵۶ پسر، ۳۴ دختر و ۷۲ تن کودک بوده‌اند. به علاوه، جنسیت ۹۸۶ بزرگسال هنوز مشخص نشده است. در مجموع ۲۶۵۱ فرد زخمی هم ۳۱۳ تن مرد، ۲۳۰ نفر زن، ۵۳ دختر، ۵۶ پسر و ۱۴۷ تن کودک هستند و جنسیت ۱۸۵۲ بزرگسال نیز هنوز مشخص نشده است.
تلفات جنگ اوکراین در حالی از سوی کمیسیونر عالی حقوق بشر سازمان ملل گزارش شده که حملات ارتش روسیه علیه مناطق اوکراین در دومین ماه خود به سر می‌برد.
بیش از ۴.۷ میلیون اوکراینی از کشور گریخته‌اند
نیروهای مسلح روسیه در ۲۴ فوریه حمله خود را در اوکراین آغاز کردند. از آن زمان، درگیری‌های شدید باعث شده تا بیش از ۴.۷ میلیون اوکراینی به کشورهای همسایه فرار کنند.
بر اساس گزارش کمیسیونر عالی پناهندگان سازمان ملل متحد، لهستان ۲ میلیون و ۷۲۰ هزار و ۶۲۲ اوکراینی را پذیرفته است که از حمله نیروهای روسی از اوکراین فرار کرده‌اند. ۷۲۶ هزار و ۸۵۷ اوکراینی در رومانی و ۴۱۹ هزار و ۴۹۹ نفر به مولداوی رفته‌اند. علاوه بر این، ۲۲۹ هزار و ۵۹۷ اوکراینی برای فرار از جنگ به اسلواکی نقل مکان کرده‌اند و ۴۴۷ هزار و ۵۳ نفر در مجارستان پناه گرفته‌اند. بر اساس گزارش این نهاد بین‌المللی، بیش از هفت میلیون نفر نیز در اوکراین به دلیل درگیری بین دو کشور در داخل اوکراین آواره شده‌اند.                           ",https://www.asriran.com/003VKD
835400,۱۴۰۱/۰۱/۲۷,ورزشی,آل‌کثیر راضی به عمل جراحی شد,سرانجام آل‌کثیر پس از مدت‌ها و البته از دست دادن زمان، راضی شد پایش را به تیغ جراحان بسپارد. آل‌کثیر در چند روز آینده به قطر می‌رود تا در کمپ اسپایر عمل و مراحل ریکاوری خود را انجام دهد.,"«عیسی آل‌کثیر» مهاجم تیم فوتبال پرسپولیس قرار است زانوی خود را در کشور قطر به تیغ جراحان بسپارد.
به گزارش ایرنا، عیسی آل‌کثیر مهاجم تیم فوتبال پرسپولیس در نیمه دی ماه سال ۱۴۰۰ با پارگی رباط صلیبی مواجه شد اما از انجام عمل خودداری کرد.
او بر این باور بود که می‌تواند با همین مشکل هم برای پرسپولیس بازی کند و با اصرار هم به تمرینات بازگشت اما کادر فنی هرگز زیر بار بازی دادن به او نرفت.
سرانجام آل‌کثیر پس از مدت‌ها و البته از دست دادن زمان، راضی شد پایش را به تیغ جراحان بسپارد. آل‌کثیر در چند روز آینده به قطر می‌رود تا در کمپ اسپایر عمل و مراحل ریکاوری خود را انجام دهد.
با این حال معلوم نیست که او بتواند در فرصت پنج ماهه تا شروع فصل جدید به شرایط بازی بازگردد یا خیر.                           ",https://www.asriran.com/003VKC
835399,۱۴۰۱/۰۱/۲۷,فرهنگی/هنری,بازی ساعد سهیلی در نقش عبدالمالک ریگی (فیلم),ساعد سهیلی در فیلم روز صفر به کارگردانی و نویسندگی و تهیه کنندگی سعید ملکان ایفای نقش کرده است.,"کد ویدیو  دانلود    فیلم اصلی          
                            ",https://www.asriran.com/003VKB
835223,۱۴۰۱/۰۱/۲۷,علمی,پاسخ معمای تصویری روزنامه دیلی میل,,"این پاسخ یکی از سخت ترین معماهای تصویری روزنامه دیلی میل انگلیس است. اگر تست را ندیده اید، ابتدا اینجا ببینید و سعی کنید جواب اش را بیابید و سپس به این صفحه نگاه کنید.
.
.
.
.
.
.
.
.
.
.
.
.
.
.
.
سوال این بود: گوشی را پیدا کنیدو این هم جوابی که روزنامه دیلی میل منتشر کرده است:چون بسیاری از افراد، باز هم متوجه گوشی نشده اند، دیلی میل این را هم منتشر کرده است:قاب گوشی، گلدار است ولی تیره تر از زمینه فرشی است که روی آن قرار دارد، دوربین گوشی هم دیده می شود. حالا این معما را حل کنید:5 تست تصویری جالب برای تقویت چشم و مغز: گربه ها را پیدا کنید                            ",https://www.asriran.com/003VHL
835398,۱۴۰۱/۰۱/۲۷,حوادث,3 مصدوم بر اثر برخورد صاعقه در ورامین,بر اثر این حادثه ۳ نفر مصدوم شدند که یک نفر از آن ها در محل حادثه مداوا و ۲ نفر دیگر به بیمارستان شهدا ۱۵ خرداد ورامین منتقل شدند.,"مدیرعامل سازمان آتش نشانی شهرداری ورامین تهران گفت: بر اثر برخورد صاعقه به اتاق کارگری دامداری در روستای احمدآباد کوزه گران ورامین ، ۳ نفر مصدوم شده که دو نفر از آنها راهی بیمارستان شدند.
مهدی شجاعی مهر در گفت‌وگو با ایرنا گفت : حوالی ساعت  ۱۳:۵۷ طی تماسی با مرکز آتش نشانی ورامین ، برخورد صاعقه به اتاق کارگری دامداری در روستای احمدآباد کوزه گران از بخش مرکزی شهرستان ورامین اعلام شد که نیروی های آتش نشانی سریعا خود را به محل حادثه رساندند.

وی افزود : بر اثر این حادثه ۳ نفر مصدوم شدند که یک نفر از آن ها در محل حادثه مداوا و ۲ نفر دیگر به بیمارستان شهدا ۱۵ خرداد ورامین منتقل شدند.
شجاعی مهر گفت: صاعقه با اتاقک کارگری دامداری برخورد کرده و به دلیل ریزش برگ های درخت کنار اتاق بر روی سقف ، حریقی صورت گرفته بود که اطفا گردید و با توجه به امواج صاعقه و انتقال آن از طریق سیم آنتن به داخل اتاق ، مصدومیت ، جراحت و شک زدگی افراد داخل اتاق را به همراه داشته است.                           ",https://www.asriran.com/003VKA
835222,۱۴۰۱/۰۱/۲۷,علمی,یکی از سخت ترین معماهای تصویری که روزنامه دیلی میل انگلیس منتشر کرده است (عکس),,"عصر ایران - تست ها یا معماهای تصویری، روشی جذاب برای تقویت عملکرد مغز و چشم هستند. روزنامه دیلی میل انگلیس یکی از سخت ترین تست های تصویری را منتشر کرده است که در زیر می بینید.
دیلی میل، یکی از قدیمی ترین و معتبرترین رسانه های انگلیسی زبان دنیاست که از سال 1896 میلادی منتشر می شود.
در تست دیلی میل آمده است: گوشی موبایل را در تصویر زیر پیدا کنید.
تنها درصد کمی از افراد قادرند در زمان کوتاهی این معما را حل کنند و گوشی را بیایند.
برای دیدن پاسخ تصویری اینجا را کلیک کنید.* این تست هم جالبه؛ هر چند به سختی معمای بالا نیست: 5 تست تصویری جالب برای تقویت چشم و مغز: گربه ها را پیدا کنید 
                            ",https://www.asriran.com/003VHK
835365,۱۴۰۱/۰۱/۲۷,فرهنگی/هنری,میانکاله ؛ نبرد هنرمندان طرفدار محیط زیست و شبکه فروش هزاران میلیارد تومان زمین؟,در واقع سود اصلی این طرح در تصرف زمین رایگان است. اطمینان داشته باشید که زمین‌های آنجا در صورت تبدیل کاربری چندان گران می‌شود که هیچ نیازی به اصل تولیدات پتروشیمی آن نیست.,"عصر ایران ؛ کاوه معین‌فر - طرح پتروشیمی میانکاله از منظر فعالان محیط زیستی یک ضایعه زیست محیطی برای تالاب میانکاله است و به همین دلیل بسیاری از فعالان محیط زیست و هنرمندانی چون هدیه تهرانی و رضا کیانیان در مخالفت با این طرح در شبکه های اجتماعی اعلام موضع کردند.
استاندار مازنداران در یک مصاحبه به از این اقدام هنرمندان انتقاد کرده و گفته است که آنها اصلا اطلاع ندارند ، اصلا نمی دانند موضوع چی است و به شکلی صریح اعلام کرد : «در پشت صحنه برخی اقدامات اینها همه‌اش فساد، رانت و پول است.»
از طرف دیگر سایت دیده بان ایران نوشت که در خطبه های نماز جمعه روز گذشته بهشهر سید عربعلی جباری امام جمعه این شهر به انتقاد از مخالفان ساخت پروژه پتروشیمی میانکاله پرداخت و گفت: «مخالفین بصورت مخفیانه مانند شب‌پره در فضاهای مجازی باب مخالفت گذاشتند. مخالفان پتروشیمی میانکاله خائن و مخالف رهبری هستند. همه کشور به این پروژه امید بستند.»
  

    کد ویدیو  دانلود    فیلم اصلی          
واقعیت این است که آنچه در میانکاله در حال رخ دادن است با هیچ متر و معیاری قابل درک نیست تا این حد آشفته و پریشان! گروهی شدیدا دنبال انجام این طرح هستند و آن را یک حقی می دانند که از نان شب واجبتر است،  مثلا امام جمعه بهشهر جدای از اتهام‌هایی که وارد ساخته اند باز گفته‌اند که : «کور خوانده‌اید ما پای این مجتمع پتروشیمی ایستاده‌ایم و از هیچ چیزی نمی هراسیم ولو تظاهرات کنیم و به تهران برویم پتروشیمی حق مسلم ماست.»
از طرف دیگر بسیاری از فعالین محیط زیستی این طرح را یک آسیب جدی برای منطقه تالاب میانکاله میدانند و سیصد و هفت نفر از اعضای هیات علمی دانشگاه‌های مختلف ایران در نامه‌ سرگشاده به رهبری از ایشان خواستند که دستور دهد طرح جنجالی ساخت مجتمع پتروشیمی در منطقه میانکاله متوقف شود. این نامه از خسارت‌های محیط زیستی، سوءمحاسبات اقتصادی و مشکلات حقوقی این طرح یاد شده و گفته شده که «شرایط ناشی از تحریم‌های ظالمانه دستاویزی برای دست‌اندازی بی‌رحمانه به محیط زیست ایران شده است.»
عباس عبدی (روزنامه نگار) در یادداشتی در روزنامه اعتماد امروز از میانکاله به عنوان ""نماد عدم شفافیت"" یاد کرده و قضیه میانکاله را یکی از نمونه‌های مدیریتی و تصمیم‌گیری در ایران است. بعد اضافه کرده است : « چرا زمین‌های بسیار گران‌قیمت و باارزش میانکاله باید برای طرح‌های صنعتی اختصاص یابد؟ آیا این زمین‌ها فروخته یا مجانی واگذار شده است؟ اگر فروخته شده، چگونه برای سرمایه‌گذاری مقرون به صرفه است؟ اگر مجانی است، بفرمایید چرا ۹۰ هکتار برای یک مجتمع پتروشیمی با ظرفیت اندک در نظر گرفته شده است، در حالی که برای مجتمع‌های بسیار بزرگ‌تر حداکثر ۲۰ هکتار در نظر می‌گیرند.
آیا همین یک مورد کافی نیست که به ماجرا شک کنیم؟ در واقع سود اصلی این طرح در تصرف زمین رایگان است. اطمینان داشته باشید که زمین‌های آنجا در صورت تبدیل کاربری چندان گران می‌شود که هیچ نیازی به اصل تولیدات پتروشیمی آن نیست. ظاهراً مدت‌ها پیش در آن منطقه طرح دیگری تصویب و قدری اجرا و یا زمین طرح زخمی شده ولی از اجرای نهایی خبری نیست و آن گونه که شنیده شده فقط تغییر کاربری داده و در حال فروش زمین آن هستند.

 
[...] آیا شما اطمینان دارید که در این ماجرا تخلفی رخ نداده است؟ چرا طرح توجیهی مجتمع و نیز طرح توجیهی زیست محیطی آن در اختیار عموم قرار نمی‌گیرد؟ به دروغ گفته‌اند که هزاران شغل ایجاد خواهد کرد. اول اینکه این مجتمع بسیار کوچک است بعید است به ۲۰۰ تا ۳۰۰ نفر شاغل هم برسد. در حالی که یک تحرک کوچک در گردشگری منطقه، صدها و هزاران شغل ایجاد می‌کند. اصولاً پتروشیمی جزو صنایعی است که اشتغال‌زایی اندکی دارند.
لطفاً دستور دهید که هر دو طرح توجیهی زیست محیطی و سودآوری کارخانه منتشر شود. ضمناً منابع تامین مالی طرح هم مهم است که باید ارایه شود.»
این گونه است که هر چه می گذرد زوایای پنهان ماجرای میانکاله بیش از پیش معلوم می شود و فقط در حد یک دعوای بین سلبریتی ها و گروه کار آفرین دلسوز نیست. بحث بر سر هزاران هزار میلیارد تومان پول است که می تواند از فروش زمین و تغییر کاربری منطقه حاصل شود و ...
رضا کیانیان (بازیگر) در جواب حرف وسخن‌های استاندار و امام جمعه بهشر پستی در صفحه اینستاگرام خود منتشر کرد و نوشت: «سلام آقای حسینی پور . استاندار محترم مازندران. شما سؤال کردید آیا سلبریتی ها در مورد محیط زیست تخصص دارند؟ من به شما پاسخ می دهم خیر . تخصص نداریم. ولی به آن ها که تخصص دارند و دلشان به حال سرزمینمان می سوزد اعتماد داریم.

ما طی سال ها کوشش های متخصصین مورد نظر شما را دیده ایم . تقریباً تمام دریاچه های ایران خشک شده اند. رودخانه ها یا خشک شدند و یا به شکل حقیری درآمده اند. آب های زیر زمینی نابود شده و باعث فرونشست های حیرت انگیز در شهر های بزرگ و صحرا ها شدند.
تالاب ها در معرض نابودی کامل هستند. زیستگاه های طبیعی حیوانات هر روز مورد تعرض هستند . چندین گونه ی گیاهی و حیوانی یا نابود شده اند و یا در معرض نابودی هستند.جنگل ها را غارت می کنند. کوه ها را می بلعند. هوا به کثافت کشیده شده. ریزگردها در جنوب کولاک می کردند و امسال به تهران رسیدند. 
 
بسیاری از کشاورزان کشتزار ها را ترک کرده اند. آب دریای خزر را به این سو و آن سو می برند . زباله های انباشته شده در خطه شمال…. باز هم بنویسم؟ آقای استاندار حالا دوست دارید با این پتروشیمی زیستگاه بسیاری از پرندگان بومی و مهاجر را به خطر بیاندازند؟ آیا پساب های شیمیایی را می خواهند دفن کنند یا به دریا بفرستند؟ آقای استاندار این ها به تخصص نیاز ندارد. «آفتاب آمد دلیل آفتاب» هستند .
 
راستی پاسخ کامل شما را سیمای جمهوری اسلامی داده است. اگر نشنیدید ، ویدیوی بعدی ست . ورق بزنید و ببینید و بشنوید. راستی داشت یادم می رفت. آیا حضرت امام جمعه ی بهشهر در محیط زیست تخصص دارند؟ به ایشان هم بفرمایید ویدیوی دوم را ببینند.»
 

  

    کد ویدیو  دانلود    فیلم اصلی          

 
با تمام این موارد کسی مخالفتی با طرح صنعتی و ایجاد پتروشیمی برای یک منطقه که باعث اشتغال شود ندارد اما به چه قیمتی؟ به قیمت نابود سازی زیست بوم هزارن ساله تالاب میانکاله؟
 
 پس لطفا مد نظر داشته باشید که این قضیه را به دعوایی بین سلبریتی ها و کارآفرینان صنعتی تقلیل ندهید بلکه قضیه بسیار جدی تر از این حرف هاست.  دوباره به سخنان استاندار مازندران برگردیم، آقای استاندار! شما که گفتید «در پشت صحنه برخی اقدامات اینها همه‌اش فساد، رانت و پول است.» 
 
این کلمه ""اینها"" منظورتان چه کسانی است؟ هنرمندان و حافظان محیط زیست که می خواهند این منطقه دست نخورده باقی بماند و همان تالاب میانکاله باشد! یا منظورتان از ""اینها"" طرف مقابل یعنی حامیان ساخت پتروشیمی میانکاله است؟ یا افرادی دیگر که شما مطلع هستید و ما خیر ... لطفا صریح شفاف سازی کنید.                           ",https://www.asriran.com/003VJd
835395,۱۴۰۱/۰۱/۲۷,اجتماعی ,تاریخ دوره آموزشی سربازان نخبه تغییر کرد,اسامی سربازان نخبه پس از انجام طرح تحقیقاتی و سپری کردن دوره آموزشی از سوی مرکز نخبگان دانشگاه عالی دفاع ملی برای صدور کارت پایان خدمت به سازمان وظیفه عمومی معرفی می‌شوند.,"سازمان وظیفه عمومی انتظامی جمهوری اسلامی ایران اعلام کرد: سربازان نخبه دارای برگ آماده به خدمت باید ۱۴ اردیبهشت، خود را به مراکز آموزش معرفی کنند.
به گزارش ایرنا از سازمان وظیفه عمومی انتظامی کشور، در اطلاعیه این سازمان آمده است: سربازان وظیفه نخبه که برای سپری کردن دوره آموزشی، دارای برگ آماده به خدمت به تاریخ اردیبهشت ماه سال جاری هستند باید ۱۴۰۱/۲/۱۴ خود را به مرکز آموزش درج شده در برگ آماده به خدمت معرفی کنند.
اسامی سربازان نخبه پس از انجام طرح تحقیقاتی و سپری کردن دوره آموزشی از سوی مرکز نخبگان دانشگاه عالی دفاع ملی برای صدور کارت پایان خدمت به سازمان وظیفه عمومی معرفی می‌شوند.
براساس این گزارش، مشمولان و خانواده‌های آنان برای کسب اطلاعات بیشتر می‌توانند از طریق پایگاه اطلاع رسانی سازمان به نشانی www.vazifeh.police.ir، سامانه تلفن گویا به شماره ۰۹۶۴۸۰ و یا کانال سازمان در پیام رسان سروش به نشانی khabaresarbazi@ از آخرین اخبار مربوطه مطلع شوند.                           ",https://www.asriran.com/003VK7
835393,۱۴۰۱/۰۱/۲۷,سیاسی,لغو سفر وزیر اقتصاد ایران به آمریکا / تأخیر در صدور ویزای امریکا,این چندمین باری است که دولت آمریکا به تعهدات خود در قبال نهادهای بین‌المللی همچون بانک جهانی و صندوق بین‌المللی پول پایبند نبوده و برای حضور هیئتی از کشورمان در اجلاس های بین المللی کارشکنی می‌کند.,"به دنبال تأخیر دولت آمریکا در صدور روادید برای هیئت ایرانی جهت حضور در اجلاس بهاره بانک جهانی و موکول شدن صدور روادید به روزهای منتهی به سفر، وزیر امور اقتصادی و دارایی سفر خود به این کشور را لغو کرد.
به گزارش ایسنا، وزارت امور اقتصادی و دارایی اعلام کرد: این چندمین باری است که دولت آمریکا به تعهدات خود در قبال نهادهای بین‌المللی همچون بانک جهانی و صندوق بین‌المللی پول پایبند نبوده و برای حضور هیئتی از کشورمان در اجلاس های بین المللی کارشکنی می‌کند.
بر اساس این گزارش، استقرار برخی نهادهای بین‌المللی در خاک آمریکا سبب سوء استفاده این کشور از این موضوع شده و شاهد هستیم برای چندمین بار برای حضور هیئت‌هایی از ایران به عنوان عضو مؤسس صندوق بین المللی پول و بانک جهانی در اجلاسیه این نهادها کارشکنی انجام می‌شود.
سوء استفاده آمریکا از نهادهای بین‌المللی به این مورد محدود نبوده و آمریکا با اعمال تحریم‌های غیرقانونی، مانع استفاده ایران از حقوق خود در نهادهای بین‌المللی شده است.                           ",https://www.asriran.com/003VK5
835390,۱۴۰۱/۰۱/۲۷,اجتماعی ,"از ""چوب معلم گُله"" تا برخورد آموزش و پرورش با ""معلم خاطی""",دانش‌آموز امروزی چه بسا ممنون وزارت آموزش و پرورش نباشد، اما برای متولدین چند دهه قبل که دوران مدرسه‌ را در دهه‌های 60 و 70 سپری کرده‌اند، چنین نیست,"عصر ایران؛ هومان دوراندیش- اینکه معلم یکی از مدارس کشور، مشغول چیدن موی دانش‌آموزان بوده و ویدیوی عمل او در فضای مجازی منتشر شده و حالا آموزش و پرورش اعلام کرده با این ""فرد خاطی"" طبق قانون برخورد خواهد شد و ناظم و مدیر آن مدرسه نیز تحت تاثیر فشار افکار عمومی استعفا کرده‌اند، واقعا جای تحسین دارد.
  البته دانش‌آموزان امروزی ممکن است از این بابت ممنون وزارت آموزش و پرورش نباشند، اما کسانی که متولد چند دهه قبل هستند و دوران مدرسه‌شان را در دهه‌های 60 و 70 سپری کرده‌اند، همین که می‌بینند یک معلم صرفا به دلیل چیدن اندکی از موی دانش‌آموزان به عنوان فرد خاطی شناخته می‌شود، تحول فرهنگی و اجتماعی مثبت را دست‌کم در این مورد خاص به وضوح می‌بینند.
  متولدین دهه‌های 50 و 60 که دوران دبستان و راهنمایی و دبیرستان خود را در دهه‌های 60 و 70 سپری کردند، به خوبی می‌دانند در آن دوران از این خبرها نبود! ناظم مدرسه خیلی راحت سر صف موی بلند دانش‌آموزان را با ماشین اصلاح به شکل تابلویی کوتاه می‌کرد تا مجبور شوند فردا با سر کاملا بی‌مو به مدرسه بیایند. یعنی بعد از مدرسه به‌ناچار به آرایشگاه می‌رفتند و سرشان را با ماشین نمرۀ 4 می‌زدند.
  چنین صحنه‌ای را تقریبا همۀ کسانی که در دهۀ 60 دانش‌آموز بودند، به ویژه دانش‌آموزان دبستان و راهنمایی، به یاد دارند. ناظم یا هر مقام مقتدر دیگری، از پیشانی تا فرق سر دانش‌آموز را با ماشین اصلاح لخت و عور می‌کرد. گاهی هم وسط سر دانش‌آموز، به قول بچه‌ها، یک چهارراه باز می‌کرد.
  دانش‌آموز تحقیرشده، بعد از مدرسه هم باید تحقیری مضاعف را تحمل می‌کرد و با آن سر و وضع تا خانه می‌رفت. بنابراین چیدن مقداری از موی دانش‌آموزان امروزی، برای دانش‌آموزان دهه‌های قبل، نه تنها عجیب نیست بلکه جزو حقوق معلم و مدیر و ناظم مدرسه محسوب می‌شود!
  البته چهارراه باز کردن وسط سر دانش‌آموزانی که مویشان زلف شده بود، فقط یکی از موارد تحقیر بچه‌ها بود. تمسخر دانش‌آموزی که درسش را درست نمی‌خواند، سیلی زدن به دانش‌آموز بابت شیطنت یا تنبلی، و سایر تنبیهات بدنی، سکۀ رایج آموزش در مدارس آن روزگار بود.
  نگارنده به عنوان کسی که از مهر 1361 وارد کلاس اول دبستان شده و در خرداد 1373 امتحانات نهایی چهارم دبیرستان را پشت سر گذاشته، شهادت می‌دهد مدرسه در آن دوران بدون سرکوب دانش‌آموز قوام و معنایی نداشت و چون همۀ بچه‌ها درس‌خوان یا ساکت و سربه‌زیر نبودند، طبیعتا بسیاری از آن‌ها طعم انواع و اقسام تنبیهات معلمان محترم را می‌چشیدند.
  برای پرهیز از کلی‌گویی، ذکر چند نمونه از این تنبیهات خالی از لطف نیست! در دوران راهنمایی، در مدرسۀ شهید پندی، که روبه روی ابتدای بزرگراه کردستان قرار دارد، ناظم مدرسه و معلم یکی از دروس، علاقۀ عجیبی به زیرِپاکشی داشتند. یعنی برای تنبیه دانش‌آموز، در حالی که مشغول مواخذۀ و سرزنش کلامی او بودند، ناگهان یک ضربۀ اساسی به هر دو پای دانش‌آموز می‌زدند و او لنگ‌درهوا می‌شد و نشیمنگاهش به سختی به زمین می‌خورد!

  واقعا هنوز برایم سوال است که چه هنر و فضیلتی در این کار بود؟ اینکه یک مرد سی‌ساله، یک دانش‌آموز دوازده-سیزده ساله را به آن شکل سرنگون کند، نه دشوار بود نه شرافتمندانه. در کل آن مدرسه، این بحث بین بچه‌ها مطرح بود که آقای ناظم بهتر زیرِپا می‌کشد یا آقای...
  البته کم‌کم بچه‌ها یاد گرفتند محکم بایستند. در فصل زمستان، تنبل‌های کلاس دیگر حواس‌شان جمع بود و به راحتی فصل پاییز زیر پایشان خالی نمی‌شد و ستون فقرات‌شان از خطر آسیب‌دیدن در امان بود.
  یک بار آن معلم گرانقدر، هر چقدر تلاش کرد یکی از همین بچه‌های درس‌نخوان کلاس را سرنگون کند، موفق نشد. یعنی وقتی که دید او استوار و محکم ایستاده، به او سیلی می‌زد بلکه حواسش به سیلی‌خوردن پرت شود و از پاهایش غافل شود. اما آن پسر سیزده ساله، که مشکل گفتاری هم داشت، حین سیلی‌خوردن هم محکم ایستاد و زیر پایش خالی نشد و لذت سرنگون‌شدنش را به دل آن معلم محترم گذاشت. تاکتیک یک‌خط درمیان سیلی‌زدن و زیرِپاکشیدن جواب نداد!
  یک‌سال قبل‌تر، وقتی که اول راهنمایی بودم، در مدرسۀ فجر اسلام در کوچۀ دوازدهم امیرآباد درس می‌خواندم که بعدا تبدیل شد به یک مدرسۀ دخترانه. آن‌موقع تهران زیر بمباران و موشک‌باران بود و بسیاری از بچه‌های درس‌خوان هم حواس‌شان آن قدرها به درس و مدرسه یا حل تکالیف روزمره نبود. نمی‌شد ساعت 1 بعد از نیمه‌شب با صدای آژیر قرمز از خواب بیدار شوی و با سایر اعضای خانواده‌ات به نزدیک‌ترین جای امن بروی و فردا هم کاملا آماده سر کلاس نشسته باشی.
  ناظم آن مدرسه، که معلم زبان مدرسه هم بود، ورد کلامش هم ""گوساله"" بود و این واژه را نثار دانش‌آموزانی می‌کرد که کلافه‌اش می‌کردند. عبارت ""دوسالۀ گوساله"" را اولین بار آن‌جا شنیدم. دوساله یعنی کسی که دوسال در یک کلاس باقی مانده بود و در واقع مردود شده بود. شاید آن بنده‌خدا هم حق داشت که آن قدر عصبانی باشد. حقوق کم معلمی در کنار مشکلات جنگ و هول و هراس موشک‌باران تهران، لابد برایش اعصاب و تحمل چندانی نگذاشته بود.
  معلم ریاضی‌مان هم مرد چاقی بود که دست سنگینی داشت و سیلی‌هایش آبدار بود! اما تخصص اصلی‌اش قطاب‌زدن بود. بچه‌های این دوره را نمی‌دانم، ولی بچه‌های آن دوره می‌دانند که قطاب‌زدن یعنی چه. یعنی دست را مشت کردن و با استخوان وسط انگشت وسط، بر سر دانش‌آموز کوبیدن. و چه دردی هم داشت قطاب‌هایش! من هم یکبار طعم قطاب‌هایش را چشیده بودم ولی خوشبختانه هیچ‌وقت سیلی آبدار دست سنگین‌اش نصیبم نشد.
  چنین وقایعی در آن زمان کاملا رایج بود و مصداق رفتار نرمال معلم و ناظم و مدیر در مقام تنبیه دانش‌آموز بود. در واقع چنین حقی برای اولیاء مدرسه عملا وجود داشت؛ حتی اگر قانونا به رسمیت شناخته نشده بود. و چون عملا اوضاع چنین بود، کم پیش می‌آمد دانش‌آموز سیلی‌خورده، به پدر و مادرش بگوید که معلم به او سیلی زده است. اگر هم می‌گفت، بعید نبود پدر و مادرش هم او را سرزنش کنند که معلوم نیست چه کرده‌ای که معلم (یا ناظم) بین آن همه دانش‌آموز، تو را تنبیه کرده.
  تازه وقایعی که ذکرش رفت، متعلق به مدارس محلۀ امیرآباد و محدودۀ میدان گل‌ها و یوسف‌آباد بود. می‌توان حدس زد که در مدارس نازی‌آباد و خانی‌آباد و جوادیه خشونت و تحقیر بیشتری شامل حال دانش‌آموزان می‌شد. همچنین در دهه‌های 50 و 40 و 30 خورشیدی، بعید است که اوضاع از این حیث بهتر از دهه‌های 60 و 70 بوده باشد.
  ضرب‌المثل ""چوب معلم گله، هر کی نخوره خله""، بی‌دلیل در فرهنگ ما شکل نگرفته. اتوریتۀ بی‌ چون و چرای معلم و اطاعت‌پذیری مطلق دانش‌آموز، متد تعلیم و تربیت در هر جامعۀ غیردموکراتیکی است و از این حیث فرق چندانی بین اکثر سرزمین‌های دنیای قدیم وجود نداشت.
  مرحوم شمس تبریزی نیز به هر شهری که می‌رفت، در مکتب‌خانه درس می‌داد و بدرفتاری‌اش با دانش‌آموزان شهرۀ شهر بود. فلک‌شدن دانش‌آموز در مکتب‌خانه‌ها، معنایی جز این نداشت که سرکوب و تحقیر یکی از راه‌های تعلیم و تربیت است و معلم در برابر دانش‌آموز قدرتی خدایگانی دارد.
  جهان در حال پیشرفت است و حوزه‌های گوناگون زندگی بشر تدریجا دموکراتیک می‌شوند. در چنین جهانی، دیگر همۀ قدرت در اختیار ""شوهر"" یا ""پدر"" یا ""معلم"" نیست. زن و فرزند و دانش‌آموز هم نصیبی از قدرت دارند. معلمی که دیروز آسوده‌خاطر به خشونت فیزیکی یا کلامی یا هر نوع رفتار تحقیرآمیزی متوسل می‌شد، امروز بابت مو چیدنی مختصر، رسوا و مجازات می‌شود و ناظم و مدیر فرادستش هم باید استعفا کنند.
  این نکته را هم نباید ناگفته گذاشت که اگر اینترنت و فضای مجازی نبود، رفتار این معلم بازتابی در جامعه پیدا نمی‌کرد و همچنان معلمان و ناظمان بسیاری به خود اجازه می‌دادند که مرتکب چنین کاری و البته اعمالی صد برابر بدتر از این شوند.
  اگر این ""معلم خاطی"" هم تریبون درخوری داشت، ممکن بود بانگ برآورد فضای مجازی تا حلق ما جلو آمده است؛ ولی مشکل از فضای مجازی نیست؛ مشکل از خود ماست. ما به‌ناچار در حال تن‌دادن به ارزش‌های دموکراتیک هستیم و از این حیث در فشار و آزرده‌خاطریم.
  اما این آزردگی خاطر، وقتی گریبان گیر ما می‌شود که قرار است قدرتمان محدود شود. در وضعیت‌هایی که فاقد قدرت هستیم، از دموکراتیک‌شدن روابط و مناسبات زندگی اجتماعی‌مان استقبال هم می‌کنیم؛ چراکه توزیع قدرت، لازمۀ دموکراسی است. و همه، از سیاستمداری که دیگر در کانون قدرت نیست تا دانش‌آموزی که مویش در مدرسه چیده می‌شود، توزیع قدرت را منصفانه می‌دانند.                           ",https://www.asriran.com/003VK2
835392,۱۴۰۱/۰۱/۲۷,بین الملل,مسکو: واشنگتن درباره فعالیت‌های بیولوژیک خود در اوکراین توضیح نمی‌دهد,این تلاش‌های دور از ادب مسئولان آمریکایی برای منحرف کردن توجه افکار عمومی از موضوع تاسیسات بیولوژیکِ تحت کنترل آنها در اوکراین، در وهله نخست به صورت غیرقابل پیش بینی مورد حمایت رهبری سیاسی آلمان قرار گرفته است.,"سخنگوی وزارت خارجه روسیه اعلام کرد که واشنگتن به جای آنکه توضیحی درخصوص حقیقت وجود تاسیسات بیولوژیک خود در اوکراین ارائه دهد، کمپین تبلیغاتی را با ادعای استفاده روسیه از سلاح‌های شیمیایی در اوکراین هدایت می‌کند.
به گزارش ایسنا، ماریا زاخارووا، سخنگوی وزارت خارجه روسیه در مصاحبه با روسیا الیوم عنوان داشت: طرف روسی در سازمان ملل و دیگر سازمان‌های بین‌المللی وجود تاسیسات بیولوژیک آمریکا در اوکراین را برملا و حقیقت‌هایی را در مورد آن منتشر کرد و از مسئولان آمریکایی خواست تا توضیحاتی ارائه دهند اما همانطور که کاملاً انتظار می‌رفت، آمریکا برای اشتراک اطلاعات با مردم پیرامون برنامه‌های بیولوژیک نظامی خود در اوکراین آمادگی نشان نداده است.
وی ادامه داد: علاوه بر آن، کاخ سفید به نظر می‌رسد که به حمله به عنوان بهترین دفاع اتکا کرده است، چراکه کمپین تبلیغاتی دیگری را راه انداخته که مدعی است تلاش‌های کشور ما برای جلب توجه جامعه بین‌الملل نسبت به فعالیت‌های زیست‌شناسان نظامی آمریکایی در خاک اوکراین، چیزی بیشتر از یک اقدام رسانه‌ای نیست و مسکو از طریق آن در تلاش است تا بر استفاده احتمالی از سلاح‌های بیولوژیک و شیمیایی از سوی نیروهای مسلح روسی سرپوش بگذارد.
سخنگوی وزارت خارجه روسیه عنوان داشت: این تلاش‌های دور از ادب مسئولان آمریکایی برای منحرف کردن توجه افکار عمومی از موضوع تاسیسات بیولوژیکِ تحت کنترل آنها در اوکراین، در وهله نخست به صورت غیرقابل پیش بینی مورد حمایت رهبری سیاسی آلمان قرار گرفته است.
وی افزود: اظهارات تعدادی از سیاستمداران برجسته آلمان و مسئولان ارشد از جمله صدراعظم آلمان، روایتی را که مسئولان آمریکایی مطرح می‌کنند، کپی‌برداری می‌کند. اظهارات رسمی برلین با وجود اینکه از خط استراتژی که مدت‌هاست درخصوص بحران اوکراین دنبال کرده، فاصله نمی‌گیرد، در حال حاضر به ویژه با سرازیر شدن گفتمان خصمانه علیه روسیه، برجسته‌تر شده است و این مساله‌ای بی‌سابقه از نظر خصومت آلمان طی هفته‌ای اخیر بوده است.                           ",https://www.asriran.com/003VK4
835391,۱۴۰۱/۰۱/۲۷,بین الملل,شناسایی اولین مورد ابتلا به کرونای XE در استرالیا,در عین حال از زمانی که XE برای اولین بار در انگلیس در ۱۹ ژانویه شناسایی شد، بیش از ۱۱۰۰ مورد در این کشور تایید شده است.,"پس از شناسایی اولین مورد ابتلا به سویه نوترکیب کرونا در نیوساوت ولز، استرالیا در حالت آماده باش قرار گرفت.
به گزارش ایسنا، مقامات بهداشت استرالیا پس از شناسایی یک مورد ابتلا به سویه نوترکیب کرونا موسوم به XE رعایت موارد احتیاطی را توصیه کردند. سویه نوترکیب کرونا، ترکیبی از دو زیرسویه BA.۱ و BA.۲ اُمیکرون است.
اولین مورد XE در استرالیا در یک مسافر خارج از کشور شناسایی شد که ۹ آوریل وارد نیو ساوت ولز شده و نتیجه آزمایش او مثبت بوده است. هرچند هیچ مورد دیگری از ابتلا به XE هنوز شناسایی نشده اما از روز دوشنبه، اجباری بودن ارائه تست منفی کووید-۱۹ قبل از ورود به استرالیا برداشته شده و این نگرانی را به همراه داشته که زیرسویه‌های ویروس که در آفریقا و اروپا ظاهر می‌شوند ممکن است بدون آنکه شناسایی شوند، در این کشور نیز منتشر شوند.
زیرسویه BA.۲ در حال حاضر سویه غالب کووید-۱۹ در سراسر جهان است که حدود ۹۷ درصد موارد ابتلا را در نیوساوت ولز تشکیل می دهد. سویه‌ اُمیکرون (شامل دو زیرسویه BA.۱ و BA.۲) اکنون تنها گونه ای است که در هفته های اخیر در این ایالت در حال گردش است.
در عین حال از زمانی که XE برای اولین بار در انگلیس در ۱۹ ژانویه شناسایی شد، بیش از ۱۱۰۰ مورد در این کشور تایید شده است.
به گزارش روزنامه گاردین، گزارشهای اولیه نشان می‌دهد که این سویه نوترکیب ممکن است بیشتر از BA.۲ سرایت پذیر باشد و ۳۰ تا ۵۰ درصد بیشتر از BA.۱ عفونی‌تر است، با این حال لازم است تحقیقات بیشتری انجام شود.                           ",https://www.asriran.com/003VK3
834860,۱۴۰۱/۰۱/۲۷,عمومی,پیام مخاطبان/ چرا تامین اجتماعی هزینه‌های  اورژانسی را پوشش نمی‌دهد,وقتی مدارک درمان اورژانسی را به تامین اجتماعی تحویل دادیم فرمودند چون بستری نشده اید مبلغی به شما تعلق نمی‌گیرد.!!,"مخاطبان عصر ایران*؛ علی اکبر- یکسال پیش به بیماری کرونا مبتلا شدم و بدلیل مبتلا بودن به بیماری گیلن باره آقای دکترطبرسی صلاح دیدند تابستری نشوم و ۵ روز بطور مستمر به اورژانس بیمارستان نیکان غرب مراجعه و دارو (بصورت سرم ) دریافت کنم که خوشبختانه بیماری را پشت سرگذاشتم.
هزینه این مداوا طبق صورت حساب رسمی بيمارستان حدود ۱۲ میلیون تومان شد.
جالب است بدانید وقتی مدارک را به تامین اجتماعی تحویل دادیم فرمودند چون بستری نشده اید مبلغی به شما تعلق نمی‌گیرد.!!!!
پاسخی از این بی معنی تر سراغ دارید. واقعا باید تاسف خورد از این همه بی توجهی سازمان‌های دولتی به مردم. 
*عصر ایران آماده انعکاس پاسخ و توضیحات نهاد/سازمان/شرکت نامبرده در پیام مخاطبان است.                           ",https://www.asriran.com/003VBU
835394,۱۴۰۱/۰۱/۲۷,اقتصادی,قیمت دلار و لیر در بازار آزاد تهران و صرافی های شهر استانبول,,عصر ایران - در اولین روز هفته جاری، هر دلار آمریکا در بازار آزاد تهران، بین 27300 تا 27800 تومان خرید و فروش می شود. همچنین، قیمت هر لیر ترکیه هم 1900 تا 1930 تومان است.همزمان از صرافی های استانبول ترکیه خبر می رسد که دلار همانند روزهای گذشته، در بازه قیمتی 14.3 تا 14.7 لیر نوسان دارد و تغییر چندانی نسبت به روزهای قبل نداشته است. البته در مراکز خرید که توریست ها حضور دارند، صراف ها دلار را تا 14.1 لیر هم خریداری می کنند._________________________* اگر مسافر خارج کشور هستید، این خبر را حتما بخوانید: مسافران پروازهای خارجی بخوانند: چه چیزهایی می توانید از کشور ببرید؟                            ,https://www.asriran.com/003VK6
835369,۱۴۰۱/۰۱/۲۷,بین الملل,اوکراینی‌ها چگونه پهپادهای روسی را شکار می‌کنند؟/ سلاحی که از لیتوانی وارد جنگ شده است (+فیلم و عکس),تصویری که به تازگی در رسانه های اجتماعی دست به دست می شود، والری زالوژنی، فرمانده کل نیروهای مسلح اوکراین را با سلاح ضد پهپاد EDM4S نشان می دهد.,"عصر ایران؛ مجله تصویری سلاح - به نظر می رسد نیروهای مسلح اوکراین از یک سلاح ضد پهپاد آینده‌نگر محصول کشور لیتوانی برای مقابله با پهپادهای ارتش روسیه استفاده می کنند. این سلاح برای سرنگونی پهپادها  امواج الکترومغناطیسی را به سمت آنها منتشر می‌کند.  
  

    کد ویدیو  دانلود    فیلم اصلی          
جنگ جاری بین روسیه و اوکراین شاهد به کارگیری برخی از بهترین تسلیحات از هر دو طرف بوده است و در این میان اوکراین با برخورداری از پشتیبانی بین المللی از کشورهایی مانند آمریکا، انگلیس، لهستان، لیتوانی و ترکیه تسلیحات دریافت کرده است.
ارتش اوکراین به برخی از جدیدترین فناوری های ضد پهپاد مجهز شده که از آن جمله می توان به سامانه الکترونیکی شکار پهپاد اسکای‌وایپر EDM4S که توسط شرکت لیتوانیایی ان‌تی سرویس (NT Service) تولید شده است، اشاره کرد.
تصویری که به تازگی در رسانه های اجتماعی دست به دست می شود، والری زالوژنی، فرمانده کل نیروهای مسلح اوکراین را با سلاح ضد پهپاد EDM4S نشان می دهد.

این سلاح برای خنثی کردن پهپادهای اندازه کوچک تا متوسط طراحی شده و توانایی شناسایی و مختل کردن سامانه های هدایت، ردیابی و ناوبری پهپاد را دارد.
اندازه کوچک پهپادها و توانایی آنها در حرکت سریع موجب شده تا شناسایی، هدف گیری و حمله به آنها با استفاده از سلاح های جنبشی مانند تورها، گلوله ها و موشک ها دشوار شود، از این رو، در سال های اخیر، پهپادهای مسلح، خود را به عنوان برگی برنده در میدان نبرد مطرح کرده اند.
با افزایش تهدیدات از سوی پهپادها، ارتش اوکراین تصمیم گرفت تا سامانه های جنگ الکترونیک دستی را برای مقابله با پهپادها سفارش دهد.
قرارداد با شرکت ان‌تی سرویس برای تامین 37 سامانه اسکای‌وایپر EDM4S در سال 2020 امضا شد. طبق شرایط قرارداد، شرکت سازنده باید سامانه را برای برآورده کردن الزامات نیروهای مسلح اوکراین سفارشی سازی می کرد. نسخه ای که به اوکراین تحویل داده شد به نام EDM4S-UA شناخته می شود.
بنابر گزارش رسانه ها، ارتش اوکراین استفاده از سلاح های اسکای‌وایپر را در سال 2021 علیه نیروهای جدایی طلب در منطقه دونباس آغاز کرد.
اپراتور سلاح اسکای‌وایپر باید آن را به سمت پهپاد نشانه گرفته و سپس ماشه را فشار دهد تا یک پالس الکترومغناطیسی به سمت پهپاد ارسال شود که می تواند در ارتباط بین پهپاد و اپراتور آن اختلال ایجاد کند.
تمام ماژول های این سامانه ضد پهپاد روی فریم مقاومی از جنس آلومینیوم سبک نصب شده و ظاهر کل مجموعه شبیه به یک تفنگ تهاجمی است.
سامانه اسکای‌وایپر دارای 4 آنتن است که این تعداد می تواند تا 6 آنتن افزایش یابد. دو آنتن برای باندهای فرکانسی 2.4 گیگاهرتز و 5.8 گیگاهرتز با توان 10 وات برای هر کدام، یک آنتن برای تداخل در جی‌پی‌اس برای باند 1.5 گیگاهرتز با توان 10 وات، و آنتن دیگر برای تداخل در سامانه گلوناس برای باند 1.5 گیگاهرتز با توان 10 وات است. در صورت درخواست مشتری می توان سامانه ای سازگار برای کار با فرکانس های دیگر تولید کرد.
سلاح ضد پهپاد اسکای‌وایپر برای استفاده توسط یک اپراتور طراحی شده است. این سلاح 5.5 کیلوگرم وزن دارد و برد آن 3 تا 5 کیلومتر است.
بنابر ادعای شرکت ان‌تی سرویس، جَمر EDM4S از یک سامانه نظارتی متصل به آشکارسازهای هوایی استفاده می کند که به اپراتور در مورد نفوذ و موقعیت پهپاد هشدار می دهد.
بیشتر پهپادهای نظامی روسیه در دسته های اندازه کوچک تا متوسط قرار می گیرند که از آن جمله می توان به گرانات 1، گرانات 2، الرون-3، مدل های زالا، اورلان-10، تاخیون، و زاستاوا اشاره کرد.
به گفته ساموئل بندت، پژوهشگر مرکز امنیت جدید آمریکا، مفهوم استاندارد روسیه از عملیات شامل استفاده از پهپادها به عنوان ""چشم و گوش"" هوابرد است و این شامل مشاهده سرزمین اطراف، انتقال داده ها بین فرماندهان و نیروهای مستقر، و شناسایی و ردیابی اهدافی است که بعدا می توانند توسط هر چیزی از آتش یک جوخه پیاده نظام تا یک تانک، توپخانه یا هواپیما نابود شوند.
با این وجود، حملات اولیه روسیه در اوکراین فاقد آن نوع آگاهی موقعیتی بود که چنین پهپادهایی قرار است ارائه کنند. یکی از دلایل در پس این شرایط ممکن است شبکه های دفاع هوایی و جنگ الکترونیک اوکراین باشد که در تلاش های روسیه برای استفاده از پهپادهای خود اختلال ایجاد می کنند.
اخیرا، گزارش شده که نیروهای اوکراینی جدیدترین سامانه پهپاد تاکتیکی اوریون روسیه را با استفاده از موشک استاراستریک سرنگون کرده اند. اما در مورد شکار پهپاد با استفاده از سامانه ضد پهپاد EDM4S هنوز گزارش مستندی ارائه نشده است.
                                                      ",https://www.asriran.com/003VJh
835388,۱۴۰۱/۰۱/۲۷,بین الملل,احتمال چشم پوشی اردوغان از نامزدی برای ریاست جمهوری,اردوغان تا زمان انتخابات بررسی خواهد کرد؛ اگر احتمال بالای باخت او وجود داشته باشد، او کاندیدای دیگری را معرفی می‌کند,"رهبر حزب اپوزیسیون موسوم به حزب ""سعادت"" ترکیه، امروز شنبه گفت، رجب طیب اردوغان، رئیس جمهور ترکیه احتمالا دارد با توجه به عدم اطمینان از پیروزی‌اش در انتخابات ریاست جمهوری ۲۰۲۳ ترکیه، یک عضو دیگر از حزب حاکم عدالت و توسعه را برای این انتخابات نامزد کند.
به گزارش ایسنا، به نقل از خبرگزاری اسپوتنیک، در جریان انتخابات سراسری سال ۲۰۱۸ ترکیه، حزب حاکم عدالت و توسعه و همینطور حزب جنبش ملی گرای ترکیه ائتلافی را بر سر پیروزی مجدد اردوغان در انتخابات موسوم به ""ائتلاف مردم"" تشکیل دادند.
حالا ""تمل کرم‌الله‌اوغلو""، رهبر حزب سعادت بر اساس گزارش روزنامه هابرترک گفته است: دولت باغچلی، رهبر حزب جنبش ملی گرای ترکیه به اردوغان گفته او کاندیدای مد نظرش است. اما آیا رئیس جمهور ترکیه تاکنون گفته است که من کاندیدا هستم؟ اردوغان تا زمان انتخابات بررسی خواهد کرد؛ اگر احتمال بالای باخت او وجود داشته باشد، او کاندیدای دیگری را معرفی می‌کند. به این ترتیب در صورت شکست، او خودش شکست نخواهد خورد بلکه کاندیدای دیگری متحمل آن می‌شود. این چیزی است که آنها می‌گویند. من نمی دانم آیا این درست هست یا نه.
در تاریخ ۱۲ فوریه به دعوت کمال قلیچداراوغلو، رهبر حزب مردم جمهوریخواه ترکیه،‌ بزرگترین حزب اپوزیسیون با گرایش چپ میانه این کشور، رهبران شش حزب مخالف ترکیه برای تعیین نامزد انتخابات گرد هم جمع شدند. شرکت کنندگان این نشست علاوه بر کرم‌الله‌اوغلو شامل مرال آکشنر، رهبر حزب اپوزیسیون موسوم به حزب ""خوب""، علی باباجان، حزب دموکراسی و پیشرفت، گلتکین اویسال، رهبر حزب دموکرات و احمد داووداوغلو، نخست وزیر سابق ترکیه و رئیس حزب محافظه کار موسوم به حزب آینده بودند.
رهبران این شش حزب مخالف بعد از این نشست بیانیه‌ای را در خصوص تدارک یک یادداشت بر سر گذار ترکیه به سمت یک ""نظام حکومتی پارلمانی تقویت شده"" منتشر کردند.                           ",https://www.asriran.com/003VK0
835386,۱۴۰۱/۰۱/۲۷,ورزشی,خرافاتی‌های دنیای فوتبال / سرمربی ایتالیایی استقلال هم؟,وقتی این مربی در ایران فعالیت می‌کرد بعضی از نزدیکان استقلال می‌گفتند او شدیدا خرافاتی است و فقط یک یا دو دست کت‌وشلوار می‌پوشد که آنها هم سرمه‌ای هستند.,"ماجرای کت‌وشلوار تکراری مربی ایتالیایی چیست؟
به گزارش ایسنا، روزنامه جام جم نوشت: «آندره‌آ استراماچونی، سرمربی سابق استقلال، که آمدن و رفتنش به این باشگاه بدجور جنجالی شد، این روزها روی نیمکت الغرافه قطر می‌نشیند. تیم او در گروهی قرار دارد که فولاد هم در آن هست. استراماچونی و الغرافه فعلا به دلیل تفاضل بهتر نسبت به نکونام و تیمش در صدر جدول گروه C لیگ قهرمانان ایستاده‌اند.
پنجشنبه‌شب گذشته الغرافه به مصاف شباب‌ الاهلی امارات رفت که این مسابقه در نهایت یک بر یک مساوی شد. این بازی تقابل‌های جذابی داشت؛ مثل تقابل قائدی با استراماچونی یا تقابل دیاباته با مهدی. بماند که سرمربی الاهلی اصلا به ستاره ایرانی‌اش بازی نداد. در پایان این مسابقه، مهدی قائدی و استراماچونی در سالن منتهی به رختکن دو تیم، یکدیگر را دیدند و عکسی به یادگار گرفتند. نکته این عکس اما نه دیدار آنها که کت و شلوار استراماچونی بود.
وقتی این مربی در ایران فعالیت می‌کرد بعضی از نزدیکان استقلال می‌گفتند او شدیدا خرافاتی است و فقط یک یا دو دست کت‌وشلوار می‌پوشد که آنها هم سرمه‌ای هستند. استراماچونی در اغلب عکس‌هایش در استقلال یکی از این کت‌وشلوارها را به تن دارد. در الغرافه هم ترک عادت نکرده و همچنان اکثر مواقع آن را به تن می‌کند.
کلا خرافاتی‌بودن در بین بازیکنان یا مربیان چیز عجیبی نیست. مثلا وحید شمسایی، سرمربی تیم‌ ملی، یک بار تعریف می‌کرد: «قبل از یکی از بازی‌ها، وقتی از خانه به سمت هتل تیم می‌رفتم پلاستیک آشغال را در یک سطل زباله انداختم. آن روز بازی را بردیم. دیگر هر وقت بازی خانگی داشتیم، هر جا که بودم، پلاستیک آشغال خانه را می‌بردم و در آن سطل زباله می‌انداختم!»
یا حسین طیبی، کاپیتان تیم ملی فوتسال، هم همیشه عادت دارد نفر آخر به زمین برود چون فکر می‌کند تیم برنده می‌شود. سنگ‌سفیدی دیگر بازیکن تیم‌ ملی فوتسال هم معتقد است اگر تخمه و ویفر در اردوهای ملی داشته باشد، ایران می‌برد. او بعد از شکست ایران مقابل قزاقستان در جام جهانی فوتسال گفت: «ویفرم تمام شده بود و قبل از بازی گفتم می‌بازیم!»
فوتبالی‌ها هم کم خرافاتی نیستند. اکبر میثاقیان سال‌های سال یک تیشرت مشکی می‌پوشید، حتی در سرمای زیر ۵-۶ درجه! خودش در این باره با خنده می‌گوید: «من سر تیشرت مشکی با خانمم دعوا دارم. می‌گویم تیشرت مشکی را بده بپوشم می‌گوید کدام؟ همه لباس‌هایت مشکی است!» او اضافه می‌کند: «راستش را بگویم وقتی تیشرت مشکی می‌پوشم فکر می‌کنم انرژی‌ام بیشتر می‌شود و تیمم شانس بیشتری برای برد دارد.»
در دهه ۷۰ هم یک بار ادموند بزیک، مهاجم اسبق پرسپولیس، با استوکی که مهدی هاشمی‌نسب به او داده بود، بعد از چند هفته گل زد و دیگر آن را برنگرداند. خودش تعریف می‌کند: «مهدی با آن استوک خوب گل می‌زد. آن را گرفتم که گل بزنم. جالب اینجاست هاشمی‌نسب هم با استوکی که من به او دادم خوب گل می‌زد!»
کلا از این موارد در فوتبال ایران و جهان زیاد است. نمونه جدید فعلا استراماچونی است که کت‌وشلوار سرمه‌ای‌اش را همچنان عوض نمی‌کند.»                           ",https://www.asriran.com/003VJy
835385,۱۴۰۱/۰۱/۲۷,اجتماعی ,هشدار پلیس فتا ؛کلاهبرداری از ۲۰۰ نفر در پوشش برنده شدن در قرعه‌کشی,همچنین ماموران از این باند بیش از ۲۰۰ کارت بانکی مختلف به نام اشخاص غیر را نیز کشف کردند. اعضای این باند از این کارت‌ها برای پولشویی استفاده می‌کردند.,"رییس پلیس فتای تهران بزرگ از متلاشی شدن باند کلاهبرداری تلفنی پنج نفره در تهران که به شیوه برنده شدن در قرعه کشی اقدام به کلاهبرداری از شهروندان کرده بودند، خبر داد.
به گزارش ایسنا، سرهنگ داود معظمی گودرزی در تشریح جزئیات این خبر گفت:‌ مدتی قبل یکی از شهروندان به پلیس فتا مراجعه و اعلام کرد که فردی با او تماس گرفته و ضمن معرفی خود به‌عنوان نماینده شرکت مخابرات و یکی از اپراتورهای تلفن همراه و با ایجاد محیطی شبیه به صدای استودیو و دیگر اقدامات فریبنده به او گفته که برنده مسابقه خوش حسابی اپراتور شده و از این طریق مبلغ دو میلیارد ریال از وی کلاهبرداری کرده است.
وی با بیان اینکه پرونده‌های مشابه دیگری نیز در این زمینه به پلیس فتا پایتخت واصل شده بود، افزود:‌ در تمامی این پرونده‌ها مجرمین با همان ترفند قرعه‌کشی اقدام به فریب شهروندان کرده و با استفاده از ترفندهای زیرکانه مالباخته را متقاعد کرده که برای دریافت جایزه خود کدهای مختلفی را که از پشت تلفن به وی اعلام شده بود، در تلفن همراه خود وارد و اعلام کند. شاکیان نیز در نهایت و پس از انجام این مراحل متوجه سرقت تمامی موجودی حساب های بانکی خود شده و به پلیس مراجعه کرده‌اند.
گودرزی با بیان اینکه رسیدگی به موضوع در دستورکار متخصصان پلیس فتای پایتخت قرار گرفت، اظهار کرد: مأموران پس از اقدامات تخصصی و تحقیقات سایبری متهمان را در یکی از استانهای همجوار تهران شناسایی و پس از تشریفات قضایی اعضای اصلی این باند در یک زمان و در سه نقطه مختلف دستگیر و به پلیس فتا انتقال دادند.
رییس پلیس فتای تهران بزرگ با بیان اینکه متهمان دستگیر شده پس از انتقال به پلیس فتا به بزه انتسابی اعتراف کردند، گفت:‌ همچنین ماموران از این باند بیش از ۲۰۰ کارت بانکی مختلف به نام اشخاص غیر را نیز کشف کردند. اعضای این باند از این کارت‌ها برای پولشویی استفاده می‌کردند. ۱۱ عدد گوشی تلفن همراه، دو دستگاه لپ تاپ، ۱۲ دستگاه کارتخوان، ۶۸ سری مدارک شناسایی کامل شامل شناسنامه، کارت ملی و ... و چند صد کارت هدیه نیز از دیگر اقلامی بود که از این افراد کشف و ضبط شد.
وی با اشاره به گسترده بودن ابعاد کلاهبرداری این مجرمین گفت: ممکن است شیوه های کلاهبرداری این افراد مجرم متفاوت باشد اما در نهایت به یک شیوه عمل می کنند و با اعلام برنده شدن مخاطبان، با ترفندهای ماهرانه تمام اطلاعات حساب بانکی افراد را دریافت کرده و با استفاده از آن اقدام به برداشت از حساب افراد کرده بودند.
گودرزی با بیان اینکه مجرمین بیش از سه میلیارد ریال از تعداد حدود ۲۰۰ نفر از شهروندان کلاهبرداری کرده بودند، گفت:‌ این افراد با پرونده تشکیل شده برای ادامه روند رسیدگی به جرم روانه دادسرا شدند.
رئیس پلیس فتای تهران بزرگ به شهروندان توصیه کرد: همان گونه که به دفعات توسط پلیس هشدار داده شده است به هیچ عنوان برای دریافت جایزه نیازی به حضور در پای دستگاه عابربانک و یا دادن اطلاعات محرمانه حساب بانکی از جمله اینترنت بانک و همراه بانک نیست و تماسهایی که این موارد را از شهروندان درخواست می نمایند قطعا کلاهبرداری است، همچنین هیچ سازمان دولتی اعم از صدا و سیما و اپراتورهای تلفن همراه، شرکت مخابرات، سازمان حج و زیارت و ... با استفاده از خطوط شخصی و از بستر شبکه های اجتماعی با هیچکس تماس نمی گیرند و صرف استفاده از لوگو و یا نشان این سازمانها بر روی پروفایل شخص تماس گیرنده در شبکه های اجتماعی دلیلی بر صحت و تائید منشاء این تماس‌ها نیست.                           ",https://www.asriran.com/003VJx
835374,۱۴۰۱/۰۱/۲۷,اجتماعی ,پاپ پای ۱۲ زندانی را شست و بوسید/ سنتی مقدس که نماد فروتنی است (فیلم),پاپ فرانسیس رهبر کاتولیک‌های جهان برای شستن و بوسیدن پای ده‌ها زندانی به زندان چیویتاوکیادر ایتالیا سفر کرد، بخشی از یک سنت مقدس که نماد فروتنی است و نگرانی پاپ را برای کسانی که در حاشیه جامعه هستند برجسته می‌کند.,"کد ویدیو  دانلود    فیلم اصلی          
واتیکان گفت پاپ پا‌ها را مانند عیسی مسیح به منظور خدمت و تواضع شست. این مراسم قبل از عید پاک انجام می‌شود.
واتیکان اعلام کرد که تعداد زندانیان ۱۲ نفر است که شامل مردان و زنان در سنین مختلف و ملیت‌های مختلف می‌شود.
به عنوان نمادی از تعداد حواریون عیسی، ۱۲ زندانی بر روی صندلی‌هایی بر روی سکوی بلند نشسته بودند.
پاپ، طبق سنتی که معمولاً قبل از جشن عید پاک است، پای هر زندانی را می‌شست، خشک می‌کرد و سپس می‌بوسید. در مقابل، برخی از زندانیان برای بوسیدن دست‌های پاپ خم شدند و قدردانی خود را اعلام کردند.
پاپ‌های قبلی مراسم پنجشنبه مقدس را در یکی از بزرگ‌ترین کلیسا‌های رم برگزار می‌کردند و در آنجا پا‌های ۱۲ کشیش را می‌شستند. اما پاپ فرانسیس او را به مکان‌های بازداشت مانند زندان ها، مراکز مهاجرت و خانه‌های سالمندان منتقل کرد تا بر نمادگرایی خود تأکید کند.                           ",https://www.asriran.com/003VJm
834854,۱۴۰۱/۰۱/۲۷,اجتماعی ,پیام مخاطبان/ لزوم تجمیع شدن صندوق های بازنشستگی,انتظار است که منبعد تمامی سازمانها، نهادها، ادارت و شرکتها فقط یک صندوق بازنشستگی بنام تامین اجتماعی بشناسند و همه را عضو آن کنند تا کم کم ایران بسمت تشکیل یک صندوق بازنشستگی بنام تامین اجتماعی برود.,"مخاطبان عصر ایران*- یکی از بزرگترین نگرانی انسان بعد از بیماری از دست دادن توان کار کردن و از کاراافتادگی بخاطر بیماری و یا پیری است.
 برای رفع این نگرانی در تمامی جهان صندوق بازنشستگی ایجاد می کنند که مردم با پرداخت اندکی مبلغ در زمان پیری و یا بیماری و یا از کار افتادگی از مستمری برخودار شوند.
در ایران نیز این صندوق وجود دارد. در کشورهای پیشرفته برای اینکه این صندوق بار مالی زیادی بر دوش نظام نگذارد و باعث افزایش شدید هزینه های جاری شان نشود، یک صندوق بازنشستگی بنام تامین اجتماعی ایجاد کرده اند که ساختار مدیریت بخش خصوصی دارد و بدون وابستگی به بودجه عمومی دولت خودش را اداره می کند.
متاسفانه در ایران 18 صندوق بازنشستگی وجود دارد که 17 تا از آنها از بودجه عمومی دولت استفاده می کند و فقط یک صندوق بنام بازنشستگی تامین اجتماعی روی پای خود است و نیازی به بودجه عمومی ندارد.
در سال 62 و 84 قرار بود برای کاهش هزینه های جاری دولت تمامی آنها تجمیع شود اما با مخالفت نمایندگان مجلس و مدیران دولتی روبرو شد و الان شاهد بار مالی زیاد بر دوش بودجه عمومی دولت است و باعث شدید هزینه های جاری دولت شده است.
 انتظار است که منبعد تمامی سازمان ها، نهادها، ادارت و شرکت ها فقط یک صندوق بازنشستگی بنام تامین اجتماعی بشناسند و همه را عضو آن کنند تا کم کم ایران بسمت تشکیل یک صندوق بازنشستگی بنام تامین اجتماعی برود.
برای فراگیر شدن آن تمامی اتحادیه ها (رانندگان. کارگران. آرایش گران . تعمیر کاران و غیره ) اعضای خود را اجباراً عضو صندوق بازنشستگی تامین احتماعی کنند.
*عصر ایران آماده انعکاس پاسخ و توضیحات نهاد/سازمان/شرکت نامبرده در پیام مخاطبان است.                           ",https://www.asriran.com/003VBO
835375,۱۴۰۱/۰۱/۲۷,اجتماعی ,زاکانی: خدا به درآمد ما در شهرداری تهران برکت داد/ تراکم فروشی نداریم,شهردار تهران در حالی از شعار «تهران؛ شهر تلاش و سازندگی» سخن گفت که پیش‌تر شعار «تهران؛ کلان‌شهر الگوی جهان اسلام» اعلام شده بود...,"شهردار تهران دربارۀ کسب درآمد از راه فروش تراکم گفت: «به هیچ وجه تراکم فروشی در شهر تهران وجود ندارد».
   به گزارش عصر ایران، علیرضا زاکانی که به مناسبت آغاز هفتمین ماه خدمت خود در شهرداری تهران، شامگاه پنج شنبه 25 فروردین در برنامۀ «صف اول» شبکۀ خبر سیمای جمهوری اسلامی ایران حاضر شده بود، کسب درآمد از طریق فروش تراکم را رد کرد و گفت: «روز اول معاون اقتصادی مالی دورۀ قبل آمد و گفت: ابتدای ماه باید 2350 میلیارد تومان آماده کنیم. این بودجه هم از پرونده‌های ساخت و ساز تأمین می‌شد چرا که 67 درصد درآمد شهرداری تهران از حوزۀ شهرسازی تأمین می‌شود اما من از همان اول جلوی تخلف را گرفتم و خدا به درآمد ما درشهرداری تهران برکت داد».
  نکتۀ جالب دیگر در این مصاحبه این بود که آقای زاکانی شعار سال 1401 را «تهران؛ شهر تلاش و سازندگی» اعلام کرد حال آن پیش ‌تر شعار «تهران؛ کلان شهر الگوی جهان اسلام» در ساختمان‌های شهرداری نصب شده بود. با این حال این شعار را در سخنان خود آورد و گفت: «چشم‌انداز شهرداری الگوسازی است. یعنی می‌کوشیم تهران به عنوان کلان‌شهرِ الگوی جهان اسلام، ساخته شود.»
  زاکانی، کف بودجۀ شهرداری تهران در سال جاری را 55 هزار میلیارد تومان اعلام کرد و گفت: مجوز ثبت 60 هزار میلیارد تومان هم به ما داده شده است.
  شهردار تهران دربارۀ شفافیت مالی هم گفت: 1200 حساب را به خزانۀ واحد تبدیل کردیم و از شهروندان خواست هر جا خطا دیدند با فیلم و عکس بفرستند تا پی‌گیری شود.                           ",https://www.asriran.com/003VJn
835383,۱۴۰۱/۰۱/۲۷,ورزشی,نامه استقلال به فدراسیون فوتبال درباره مشکلات داوری,مجهز شدن داوران به ارتباطات رادیویی و برگزاری کلاس‌های توجیهی و آموزشی جهت اتخاذ تصمیمات یکپارچه داوران بر اساس قوانین، از جمله این پیشنهادات است.,"مدیرعامل باشگاه استقلال طی نامه‌ای خطاب به سرپرست فدراسیون فوتبال، مراتب اعتراض و نگرانی این باشگاه را از روند داوری‌های چند هفته گذشته اعلام کرد.
به گزارش ایسنا، مصطفی آجورلو در این نامه با ارائه پیشنهاداتی به میرشاد ماجدی، خواهان بهبود وضعیت قضاوت مسابقات در هفته‌های پایانی شد و از فدراسیون فوتبال خواست که بهترین و باتجربه‌ترین داوران خود را برای مسابقات باقیمانده مدعیان قهرمانی در لیگ برتر انتخاب کند.
تشکیل کارگروه ویژه در کمیته داوران و نظارت جدی بر این کارگروه، استفاده از داوران بین‌المللی و داورانی که نمرات بالایی در طول فصل کسب کرده‌اند، مجهز شدن داوران به ارتباطات رادیویی و برگزاری کلاس‌های توجیهی و آموزشی جهت اتخاذ تصمیمات یکپارچه داوران بر اساس قوانین، از جمله این پیشنهادات است.
در پایان این نامه بار دیگر از مدیریت فدراسیون خواسته شده است که از نقش‌آفرینی فردی که به سرمربی تیم استقلال توهین کرده، در چینش داوران دیدارهای مدعیان قهرمانی لیگ برتر خودداری شود.                           ",https://www.asriran.com/003VJv
835382,۱۴۰۱/۰۱/۲۷,بین الملل,اعطای مدرک دانشگاهی به دانشجوی مقتول آمریکایی!,"به دلیل اینکه این دانشجو در دوران تحصیل خود بود و هنوز موفق به کسب مدرک نشده بود و به قتل رسید، هیات رئیسه دانشگاه ""Southern"" به این نتیجه رسید که به او مدرک اعطا کند.","یک دانشگاه آمریکایی اعلام کرد که به یک دانشجوی به قتل رسیده این دانشگاه، مدرک تحصیلی افتخاری اعطا می‌کند. این مدرک به طور افتخاری و به خانواده او اهدا می‌شود.
به گزارش ایسنا به نقل از دبلیوزد، دانشگاه ""Southern"" آمریکا اعلام کرد مدرک پس از مرگ این دانشگاه را به دانشجویی که توسط دو قاتل کشته شد اعطا می‌کند.
ماه گذشته یکی از دانشجویان این دانشگاه در یک حادثه به قتل رسید و ""باربر"" ۲۲ ساله در خودروی خود مورد اصابت گلوله قرار گرفت.
با وجودی که باربر به بیمارستان محلی منتقل شد، اما بر اثر جراحات جان باخت.
بنا بر اعلام پلیس منطقه؛ دو نوجوان ۱۶ ساله و ۱۷ ساله به اتهام قتل این دانشجوی سیاه پوست دستگیر شدند و هم اکنون در زندان نوجوانان به سر می‌برند.
به دلیل اینکه این دانشجو در دوران تحصیل خود بود و هنوز موفق به کسب مدرک نشده بود و به قتل رسید، هیات رئیسه دانشگاه ""Southern"" به این نتیجه رسید که به او مدرک اعطا کند.
در دانشگاه‌های آمریکا در برخی موارد به خانواده دانشجویانی که در حین تحصیل فوت می‌کنند،مدرک افتخاری اعطا می‌شود تا یاد و خاطره دانشجوی متوفی در دانشگاه گرامی داشته شود و به خانواده او گفته شود که دانشگاه به یاد آنهاست.                           ",https://www.asriran.com/003VJu
835379,۱۴۰۱/۰۱/۲۷,فرهنگی/هنری,بیش از یک میلیون دلار برای اثر هنری نامرئی!,,"حاضرید برای «هیچ‌چیز» چقدر پول خرج کنید؟ یک مجموعه‌دار هنری اروپایی برای اثر هنری که وجود خارجی ندارد بیش از یک میلیون دلار پرداخت کرده است!
به گزارش ایسنا و به نقل از گاردین، یک مجموعه‌دار هنری اروپایی در حراجی اخیر ساتبیز که در پاریس برگزار شد، برای دستورالعملی که توسط یک هنرمند فرانسوی به نام «ایو کلن»‌ نوشته شده، مبلغ ۱.۲ میلیون دلار پرداخت کرده است. این دستورالعمل مالکیت یکی از آثار هنری نامرئی این هنرمند را اثبات می‌کند.
«کلن»‌ از چهره‌های شاخص جنبش «نوواقع‌گرایی»‌ فرانسوی شناخته می‌شود؛ جنبشی که در دهه ۶۰ میلادی شکل گرفت. این هنرمند در سال ۱۹۵۸، نمایشگاه «خلاء» را برگزار کرد. نمایشگاهی که در آن یک جعبه بزرگ را در یک اتاق خالی قرار داد. این نمایشگاه موفقیت‌آمیز بود و هزاران نفر از بازدیدکنندگان برای بازدید از این گالری تقریبا خالی پاریسی حاضر شدند.
کمی بعد، «کلن»‌ تصمیم گرفت به مجموعه‌داران این فرصت را بدهد که بتوانند آثار نامرئی را در ازای مبالغ هنگفت خریداری کنند. او برای این کار فضای خالی را ازای دریافت طلا به خریداران می‌فروخت. هر یک این فضاهای خالی به همراه یک دستورالعمل به فروش می‌رسیدند؛ البته «کلن»‌ به خریداران این گزینه را ارائه کرده بود که در ازای سوزاندن دستورالعمل شاهد انداخته شدن نیمی از طلای پرداختی به رود سن باشند. بر این اساس، شرکت‌کنندگان به همراه یک دلال آثار هنری‌، یک مدیر موزه هنری و دست کم دو نفر، شاهد برگزاری این مراسم می‌شدند.
بر اساس نوشته مجله «اسمیتسونین»‌، سوزاندن بخشی از تشریفاتی بود که «کلن» به واسطه آن به مجموعه‌داران کمک می‌کرد خود را مالکان انحصاری این آثار نامرئی معرفی کنند.

بر اساس وبسایت «ایو کلن»‌، این فضاهای خالی می‌توانند توسط مالک‌هایشان به افرادی دیگری فروخته شوند. یعنی در صورتی که دستورالعمل در ازای دریافت مبلغی به فرد دیگری واگذار شود،‌ مالکیت این فضا نیز دیگر در اختیار خریدار اول نخواهد بود. برای این که ارزش این فضا به طور انحصاری به یک فرد تعلق پیدا کند،‌ خریدار باید دستورالعمل را بسوزاند. «ایو کلن»‌ نیز در این صورت ملزم به انداختن نیمی از طلای دریافتی در رودخانه، دریا و یا مکانی در طبیعت بود تا امکان بازیابی طلا وجود نداشته باشد. از این لحظه به بعد آثاری که به این صورت فروخته شده باشند دیگر قابل خرید و فروش نخواهند بود.
به گزارش «نشنال» در طول سه سالی که «کلن»‌ این مراسم را اجرا می‌کرد،‌ هشت فضای خالی فروخته شد و دست کم سه خریدار در مراسم سوزاندن دستورالعمل شرکت کردند. تعدادی از این خریداران دستورالعمل‌ها را نزد خود نگه داشتند.
یکی از این مجموعه‌داران به نام «ژاک کوگل»‌ از سوزاندن این دستورالعمل امتناع کرد. سپس این دستورالعمل به یک اثر هنری ارزشمند تبدیل شد و در موسسات فرهنگی مختلفی همچون مرکز ملی هنر و فرهنگ ژرژ پمپیدو به نمایش درآمد.
در نهایت یک مالک گالری این دستورالعمل را خریداری کرد و آن را در کنار سایر آثار هنری مجموعه‌اش به مزایده گذاشت.
عرض این دستورالعمل کمتر از ۲۰ سانتی‌متر است و به گونه‌ای طراحی شده است که شبیه به یک چک بانکی باشد. امضای «کلن»‌ در سمت راست و پایین صفحه وجود دارد و تاریخ هفتم دسامبر سال ۱۹۵۹ بر روی آن نوشته شده است.                           ",https://www.asriran.com/003VJr
835377,۱۴۰۱/۰۱/۲۷,عمومی,پایان خوش برای سنجاب «عصر یخبندان» (فیلم),سازنده عصر یخبندان، استودیو بلو اسکای، بالاخره پایان خوشی را برای 'اسکرت'، سنجاب بد اقبال این سری، رقم زد و او را به خواسته همیشگی اش رساند.,کد ویدیو  دانلود    فیلم اصلی                                     ,https://www.asriran.com/003VJp
835373,۱۴۰۱/۰۱/۲۷,اجتماعی ,نیاز هلال‌احمر به بالگرد دید در شب,دولت بودجه‌ای را به عنوان کمک در اختیار جمعیت هلال‌احمر قرار می‌دهد. بااین‌حال بیشتر منابع بودجه‌ای از طریق منابع مردمی، خیرین، داوطلبان و منابع مالی داخلی این جمعیت تأمین می‌شود.,"رئیس جمعیت هلال‌احمر از مذاکره با شرکت‌های دانش‌بنیان برای تولید اقلام امدادی مورد نیاز و به روز در این جمعیت خبر داد.
به گزارش ایسنا، پیرحسین کولیوند رئیس جمعیت هلال‌احمر با اشاره به فعالیت‌های گسترده و خدمت‌رسانی این جمعیت گفت: امدادرسانی در حوادث و بلایا، تنها یکی از خدمات هلال‌احمر است. هلال‌احمر ایران در حوزه‌هایی نظیر بهداشت و درمان، تدارکات پزشکی، مسئولیت‌های اجتماعی و گام دوم انقلاب، بین‌الملل و آموزش‌های همگانی، در کنار مردم بوده و با حضور داوطلبان، نقش پررنگ و چشم‌گیری ایفا می‌کند. یکی دیگر از وظایف هلال‌احمر، پاسداری از کار خیری است که مردم انجام می‌دهند. این جمعیت، کمک‌های مردمی را به دست کسانی که نیازمند واقعی هستند می‌رساند و تا امروز تلاش شده که در حوادث هر آنچه در توان دارد برای خدمت بی‌منت به مردم ارائه دهد.
کولیوند با اشاره به منابع مالی و اعتبارات این جمعیت نیز گفت: دولت بودجه‌ای را به عنوان کمک در اختیار جمعیت هلال‌احمر قرار می‌دهد. بااین‌حال بیشتر منابع بودجه‌ای از طریق منابع مردمی، خیرین، داوطلبان و منابع مالی داخلی این جمعیت تأمین می‌شود.
رئیس جمعیت هلال‌احمر بزرگ‌ترین دغدغه فعلی این جمعیت را وضعیت معاش امدادگران برشمرد و گفت: یکی از دغدغه‌ها بعد از موضوعات امدادی؛ امدادگران و نجاتگران جمعیت هستند که با ایثارگری در جاده‌ها و پایگاه‌های امداد جاده‌ای به مردم خدمت می‌کنند. امدادگران با ۲۴۰ ساعت حضور در پایگاه‌ها بدون بیمه و کمترین دریافتی را دارند. برای تعیین تکلیف وضعیت کاری این عزیزان از همه نمایندگان مجلس و شخص رئیس‌جمهور کمک خواسته‌ایم تا هرچه زودتر این مساله حل شود. دغدغه بعدی؛ بالا بردن سطح اطلاعات و آگاهی مردم است تا مردم و شهروندان بهترین رفتار را در مخاطرات داشته باشند که کمترین آسیب را ببینند.
هماهنگی بالای دستگاه‌های خدمت‌رسان در سیل زمستانکولیوند با اشاره به مدیریت یکپارچه در بحران‌ها تصریح کرد: براساس قانون، وظیفه مدیریت بحران بر عهده سازمان مدیریت بحران کشور است و این سازمان فرماندهی اصلی میدان را بر عهده داشته و هر ارگانی نیز بر اساس دستور سازمان مدیریت بحران، تکلیف و وظیفه مشخصی دارد. به‌عنوان‌مثال در سیل اخیر که سه استان جنوبی را درگیر تنش کرده بود، هماهنگی و همدلی مثال‌زدنی بین دستگاه‌ها به وجود آمد. در این سیل تنها با یک تلفن با فرماندهی سپاه و ارتش، ۴ هواپیما در اختیار جمعیت هلال‌احمر قرار گرفت تا بزرگ‌ترین محموله امدادی در کمترین زمان ممکن به منطقه اعزام شود. این حضور میدانی در کنار خدمات ارائه‌شده باعث کاهش آلام مردم شد.
رئیس جمعیت هلال‌احمر تصریح کرد: هلال‌احمر فقط در حوادث نیست که به مردم کمک می‌کند بلکه این جمعیت با شناسایی افراد کم‌برخوردار در نقاط محروم کشور به‌صورت دوره‌ای و بدون منت در قالب طرح‌های مختلف به آن‌ها کمک می‌کند.
کولیوند با اشاره به زمان رسیدن نیروهای واکنش سریع جمعیت هلال‌احمر به صحنه حوادث گفت: تیم‌های واکنش سریع جمعیت هلال‌احمر افراد با تجربه و زبده‌ای بوده و در هر حادثه‌ای اولین گروه هستند که درصحنه حضور پیدا کرده و بعد از ارزیابی؛ شرایط حادثه را به مرکز کنترل و هماهنگی عملیات منتقل می‌کنند. علاوه بر این، جمعیت هلال‌احمر با تربیت ۴۰ هزار امدادگر و نجاتگر در کنار داوطلبان این جمعیت در زمان حوادث و بحران‌ها حضور فعال دارد.
نوسازی ناوگان لجستیکی هلال‌احمر در سال جاریبر اساس اعلام پایگاه اطلاع‌رسانی جمعیت هلال‌احمر، رئیس جمعیت هلال‌احمر ادامه داد: یکی از موضوعات مهم در حال حاضر، لزوم بازسازی و نوسازی لجستیک و ناوگان زمینی و هوایی هلال‌احمر است که برنامه‌ریزی کردیم تا در سال ۱۴۰۱ محقق و خدماتی درشأن ملت ایران به آن‌ها ارائه شود.
کولیوند گفت: تا قبل از سال جدید، وضعیت شارژ انبارهای امدادی هلال مناسب نبود، اما رئیس جمهور وقتی متوجه موضوع شد دستور داد که بودجه ای سریعا در اختیار هلال‌احمر قرار گیرد. این بودجه از سوی سازمان برنامه و بودجه دستخوش تغییراتی شد که امیدواریم در جلسه با سازمان برنامه و بودجه این مساله حل شود تا بتوانیم ذخیره انبارهای هلال‌احمر را به حد استاندارد برسانیم. هلال‌احمر همیشه باید برای بحران‌های احتمالی آماده باشد، چادرها باید قبل از هر حادثه دوخته و آماده باشند، سایر اقلام امدادی و زیستی نیز به همین شکل. نمی‌توان منتظر حادثه ماند و سپس برای تامین اقلام، اقدام کرد.
رئیس جمعیت هلال‌احمر در ادامه با بیان اینکه این جمعیت، پایگاه‌های امدادی بسیار خوبی در جاده‌ها دارد که توسط امدادگران زبده و آموزش‌دیده اداره می‌شود، افزود: با توجه به گستردگی حوادث باید در هر ۴۰ کیلیومتر یک پایگاه جاده‌ای داشته باشیم اما هنوز با این هدف فاصله داریم.
کولیوند افزود: در مناسبت‌های خاص مثل ایام نوروز، پایگاه‌های هلال‌احمر با اضافه شدن پایگاه‌های سیار افزایش می‌یابد. امدادگران داوطلب زیادی با ما همکاری دارند و توانایی افزایش پایگاه‌های امدادی را داریم، اما در موضوع ناوگان خودرویی و هوایی ضعیف هستیم. خودروها و آمبولانس‌های هلال‌احمر، هر ۱۰ سال یکبار با توجه به ماموریت‌های سختی که این جمعیت دارد، فرسوده شده و باید نوسازی ‌شوند. در حال حاضر هم خودروهای نجات و هم آمبولانس‌های هلال‌احمر نیاز به نوسازی دارد. حتی بالگردهای جدید هم باید به ناوگان هوایی هلال‌احمر افزوده شود. بخصوص بالگرد دید در شب که بتوانیم در ماموریت‌های لازم پوشش به‌موقع داشته باشیم. خرید بالگرد دید در شب از اولویت‌های برنامه‌ای هلال‌احمر است.
رئیس جمعیت هلال‌احمر به فعالیت داروخانه‌های این جمعیت هم اشاره کرد و گفت: مذاکراتی با وزارت بهداشت و سازمان غذا و دارو داشتیم و هفته پیش داروخانه ویژه داروهای شیمی‌درمانی را راه‌اندازی کردیم که بتوانیم به این بیماران خدمت‌رسانی بهتری داشته باشیم.
کولیوند با اشاره به افزایش همکاری‌های هلال‌احمر با سازمان غذا و دارو گفت: با همکاری این سازمان در حال راه‌اندازی داروخانه آنلاین هم هستیم تا با توجه به شبکه گسترده بیماران نیازمند در سراسر کشور، داروی مورد نیاز بیماران خاص را درب منزل تحویل دهیم. قبلا سهمیه‌ دارویی هلال‌احمر کم و حتی از برخی داروخانه‌های خصوصی کمتر بود که در دیدار با مسئول سازمان غذا و دارو قرار شد این سهمیه افزایش پیدا کند چراکه بعضا بیمارانی که به داروخانه‌های هلال‌احمر مراجعه می‌کنند، از قشر نیازمند جامعه هستند.
رئیس جمعیت هلال‌احمر که در یک برنامه تلویزیونی حاضر شده بود، به فعالیت شرکت نساجی و چند شرکت دارویی و درمانی هلال‌احمر نیز اشاره کرد و گفت: در جلسه با معاون علمی و فناوری ریاست جمهوری، برای تغییر شکل چادرهای هلال‌احمر و به‌روزرسانی اقلام و تجهیزات امدادی با توجه به نیاز روز و همچنین تولید داروهای متنوع و ...برای خدمت‌رسانی بهتر به مردم، گفت‌وگو کردیم و در حال انتخاب چند شرکت دانش‌بنیان جهت همکاری هستیم. چراکه معتقدیم یکی از دستگاه‌هایی که می‌تواند براساس شعار سال، موفق عمل کند، هلال‌احمر است. این جمعیت، ظرفیت‌های عظیمی دارد که با فعالیت بر مبنای علم و فناوری می‌تواند توسعه بیشتری پیدا کند.
کاهش خسارات حوادث در ایام نوروزرئیس جمعیت هلال‌احمر ادامه داد: ماموریت‌های هلال‌احمر در دوره جدید افزایش یافته و حضور گسترده‌تری در حوادث داشته است. طبیعتا مأموریت‌های بیشتری هم از سوی هلال‌احمر انجام شده است. در ایام نوروز، ظرفیت هلال‌احمر ۱۰۰ درصد افزایش یافت و با همکاری خوبی که با وزارت بهداشت، پلیس راهور و ... داشتیم، خسارات ناشی از حوادث کاهش یافت.
کولیوند، فعالیت‌های برون مرزی هلال‌احمر را در سطح جهانی، زبانزد و الگویی برای سایر جمعیت‌های ملی عنوان کرد و افزود: در اجلاس رهبران جمعیت‌های ملی، رئیس فدراسیون بین‌المللی جمعیت‌های صلیب سرخ و هلال‌احمر در دو سخنرانی خود به فعالیت‌های هلال‌احمر ایران اشاره کرد و این جمعیت را الگویی موفق برای سایر جمعیت‌های ملی دانست. جذب گروه‌های داوطلبی، واکسیناسیون مهاجران و اتباع خارجی و توسعه خانه‌های هلال از نمونه‌های عملکرد موفق هلال‌احمر ایران بوده است.
وی اضافه کرد: در این اجلاس، موضوع تحریم جمعیت هلال‌احمر ایران مطرح و باعث شد که فدراسیون، حسابی را داخل ایران باز کند تا در صورت وقوع حوادث، کمک‌های بین‌المللی به این حساب واریز شده و شامل تحریم نشود.
رئیس جمعیت هلال‌احمر به حضور این جمعیت در حوادث بین‌المللی نیز اشاره کرد و گفت: هرجا نیاز به کمک باشد، تیم‌های امداد بین المللی هلال‌احمر بی نظیر بوده و در هر حادثه‌ای می توانند مشارکت کنند. ما اولین جمعیت ملی بودیم که در مخاصمه روسیه و اوکراین برای کمک‌رسانی اعلام آمادگی کردیم و به دلیل خدمت ماندگار، عملکرد موفق در حوادث، اقدامات ارزشمند و برنامه‌ریزی و فعالیت‌های اخیر، فدراسیون بین‌المللی صلیب سرخ و هلال‌احمر، برای اهدای جایزه هانری داویسون، هلال‌احمر ایران را انتخاب کرد. این یعنی موقعیت عالی جمعیت هلال‌احمر ایران در میان ۱۹۲ جمعیت ملی. همچنین هلال‌احمر ایران برای اولین بار به عنوان رئیس کمیسیون پیشنویس مجمع جهانی صلیب سرخ انتخاب شده است.                           ",https://www.asriran.com/003VJl
835372,۱۴۰۱/۰۱/۲۷,بین الملل,ممنوع‌الورود شدن جانسون و دیگر مقام‌های ارشد انگلیسی به روسیه,"این ""فهرست توقف"" شامل ۱۳ مقام انگلیسی است که در آینده‌ای نزدیک بر تعداد آن افزوده می‌شود و سیاستمداران و تعدادی از اعضای پارلمان این کشور را نیز شامل خواهد شد.","وزارت امور خارجه روسیه امروز (شنبه) با وضع تحریم‌های جدید علیه مقام‌های ارشد و کلیدی دولت انگلیس اعلام کرد، ورود نخست وزیر، وزیر خارجه، وزیر دفاع و سایر مقام‌های ارشد انگلیسی به روسیه ممنوع است.
به گزارش ایسنا، به نقل از خبرگزاری اسپوتنیک، وزارت خارجه روسیه در بیانیه‌ای اعلام کرد: وزارت خارجه تصمیم گرفته تا علیه اشخاص برجسته و کلیدی دولت انگلیس و تعدادی از اشخاص برجسته سیاسی این کشور تحریم وضع کند و آنها را در ""فهرست توقف"" قرار دهد که علتش اقدامات خصمانه دولت لندن علیه مقام‌های روسی است.
این وزارتخانه همچنین اعلام کرد: بوریس جانسون، نخست وزیر به همراه لیز تراس، وزیر امور خارجه و بن والاس، وزیر دفاع انگلیس و تنی چند از مقام‌های عالی‌رتبه این کشور دیگر حق ورود به روسیه را ندارند.
وزارت خارجه انگلیس همچنین به این نکته اشاره کرد که این تحریم‌های جدید در واکنش به کارزار اطلاع‌رسانی و سیاسی لندن با هدف منزوی کردن روسیه در سطح بین‌المللی و تخریب اقتصاد این کشور است.
وزارت خارجه روسیه در ادامه بیانیه خود همچنین دولت انگلیس را به دامن زدن تعمدی به وضعیت اوکراین، ارسال تسلیحات کشنده و مرگبار به اوکراین و مجبور کردن کشورها در وضع تحریم علیه روسیه و همچنین گسترش روسیه‌هراسی توسط مقام‌های انگلیسی متهم کرده است.
این ""فهرست توقف"" شامل ۱۳ مقام انگلیسی است که در آینده‌ای نزدیک بر تعداد آن افزوده می‌شود و سیاستمداران و تعدادی از اعضای پارلمان این کشور را نیز شامل خواهد شد.                           ",https://www.asriran.com/003VJk
835332,۱۴۰۱/۰۱/۲۷,فرهنگی/هنری,معرفی مدیران اجرایی جشنواره بین‌المللی فیلم ورزشی,مدیران اجرایی سیزدهمین جشنواره بین‌المللی فیلم‌های ورزشی ایران منصوب و معارفه شدند.,"به گزارش ستاد خبری جشنواره، در نشستی با حضور سیدمجتبی علوی، دبیر، عبدالحمید احمدی، رئیس شورای سیاستگذاری و علی روئین‌تن، رئیس هیات انتخاب و داوران، مسعود نجفی (مشاور عالی دبیر)، محمد طیب (مشاور امور بین‌الملل)، افشین هنری (مدیر اجرایی)، رضامیرمحرابی (مدیر رسانه و روابط عمومی)، سمیه خلیلی (مدیر دبیرخانه) و علی سامعی (قائم مقام دبیر در بخش عکس و مدیر اجرایی جشنواره عکس ورزشی) معارفه شدند.
همچنین غزاله سرلک (مدیر دبیرخانه بین‌الملل)، مهدی آریایی‌نژاد (مدیر امور حقوقی و قراردادها)، محمد نیکبخت (مدیر پشتیبانی و تدارکات)، سالار خان‌محمدی (مدیر فنی و انفورماتیک)، ابوالفضل یدالهی (مدیر سایت و IT)، علی شکوری (مدیر هنری)، مصطفی مکاری (مدیر تبلیغات) و امیرحسین شکوهی‌اصل (مدیر انتشارات) نیز در این نشست معارفه شدند.
جشنواره بین‌المللی فیلم‌های ورزشی ایران، نماینده انحصاری فدراسیون جهانی فیلم‎های ورزشی(Ficts) است که به منظور رقابت بین فیلمسازان، برنامه‌سازان، کشف استعدادهای جوان و معرفی چهرهای خلاق، همگام با سیاست‌های ورزش کشور، کمیته ملی المپیک و پارالمپیک و FICTS در راستای حمایت از تولید و عرضه فیلم‌های ورزشی برگزار می‌شود.
در این دوره علاوه بر فیلم‎های سینمایی، مستند (کوتاه و بلند)، داستانی (کوتاه و بلند)، فیلمنامه، پویانمایی، تیزر و نماهنگ تولید شده در فاصله سال های ۱۳۹۸ تا ۱۴۰۰، آثاری با موضوعات روح المپیک و پارالمپیک، مفاهیم صلح و دوستی، ورزش همگانی و سلامت عمومی، ورزش و مبارزه با اعتیاد و بازی‌های محلی، بومی و عشایری می‌توانند در بخش ویژه ملی این رویداد شرکت کنند.
متقاضیان می‌توانند برای ثبت نام تا اول خردادماه به سایت رسمی جشنواره به نشانی www.sportfilmfest.ir مراجعه کنند.
بر اساس این گزارش، مقر FICTS در میلان ایتالیا است که بیش از ۱۲۵ کشور عضو این فدراسیون هستند. جشنواره ایران به عنوان یکی از ۱۶ پایگاه جهانی و میزبان ۳۴ کشور آسیایی و منطقه برای ورود به جشنواره جهانی میلان مورد توجه فیلمسازان و سینماگران این کشورها است و با توجه به جایگاه بین المللی این جشنواره و استقبال از آن، آثاری از کشورهای اروپایی و دیگر کشورها نیز مهمان این رویداد هستند.
در سیزدهمین جشنواره بین‌المللی فیلم‌های ورزشی ایران سیدمجتبی علوی به عنوان دبیر و عبدالحمید احمدی به عنوان رئیس شورای سیاستگذاری جشنواره، نماینده کمیته ملی المپیک و مشاور وزیر ورزش و جوانان حضور دارند.سیزدهمین دوره جشنواره فیلم‌های ورزشی ایران با حمایت کمیته ملی المپیک و پارالمپیک، فدراسیون ورزش زورخانه‌ای و کشتی پهلوانی، وزارت ورزش و جوانان، سازمان صدا و سیما و سازمان سینمایی وزارت ارشاد در بخش خصوصی و به همت موسسه فرهنگی هنری خانه هنر خیام تیرماه ۱۴۰۱ همزمان با هفته المپیک برگزار می‌شود.                           ",https://www.asriran.com/003VJ6
835370,۱۴۰۱/۰۱/۲۷,فرهنگی/هنری,اعلام زمان تعطیلی سینماها در هفته آینده,فعالیت سینماها روز یکشنبه چهارم اردیبهشت (۲۲ ماه رمضان) دایر می‌شود و از ساعت ۱۹ دوباره تعطیل خواهد شد و با پایان شب‌های قدر سینماها از روز ۲۳ ماه رمضان باز خواهند بود.,"تاریخ روزهای تعطیلی سینما همزمان با شب‌های قدر اعلام شد.
محمدرضا صابری - سخنگوی انجمن سینماداران - به ایسنا گفت: سینماهای سراسر کشور در شب‌های قدر از ساعت ۱۹ روز چهارشنبه، ۳۱ فروردین (۱۸ رمضان) تعطیل می‌شوند و این تعطیلی در روزهای پنج‌شنبه تا شنبه، یکم تا سوم اردیبهشت ( ۱۹، ۲۰ و ۲۱ ماه رمضان) ادامه خواهد داشت.
فعالیت سینماها روز یکشنبه چهارم اردیبهشت (۲۲ ماه رمضان) دایر می‌شود و از ساعت ۱۹ دوباره تعطیل خواهد شد و با پایان شب‌های قدر سینماها از روز ۲۳ ماه رمضان باز خواهند بود.                           ",https://www.asriran.com/003VJi
835368,۱۴۰۱/۰۱/۲۷,اخبار سلامت,جان باختن ۲۳ نفر و شناسایی ۱۰۱۵ بیمار جدید کرونا,یک هزار و ۴۲۰ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.,"مرکز روابط عمومی و اطلاع رسانی وزارت بهداشت، درمان و آموزش پزشکی در اطلاعیه ای از شناسایی ۱۰۱۵ بیمار جدید و جان باختن ۲۳ بیمار کووید۱۹ در کشور در شبانه روز گذشته خبر داد.
در این اطلاعیه آمده است: تا کنون ۶۴ میلیون و ۱۷۳ هزار و ۲۷۵ نفر دُز اول، ۵۷ میلیون و ۳۲۵ هزار و ۲۴۴ نفر دُز دوم و ۲۶ میلیون و ۷۱۹ هزار و ۴۶۷ نفر، دُز سوم واکسن کرونا را تزریق کرده اند و مجموع واکسن های تزریق شده در کشور به ۱۴۸ میلیون و ۲۱۷ هزار و ۹۸۶ دُز رسید.
در شبانه روز گذشته ۴۶ هزار و ۲۹۴ دُز واکسن کرونا در کشور تزریق شده است.
از دیروز تا امروز ۲۷ فروردین ماه ۱۴۰۱ و بر اساس معیارهای قطعی تشخیصی، یک هزار و ۱۵ بیمار جدید مبتلا به کووید۱۹ در کشور شناسایی شد که ۱۹۵ نفر از آنها بستری شدند.
مجموع بیماران کووید۱۹ در کشور به ۷ میلیون و ۲۰۵ هزار و ۶۴ نفر رسید.
متاسفانه در طول ۲۴ ساعت گذشته، ۲۳ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۸۰۰ نفر رسید.
خوشبختانه تا کنون ۶ میلیون ۹۴۲ هزار و ۲۲۰ نفر از بیماران، بهبود یافته و یا از بیمارستانها ترخیص شده اند.
یک هزار و ۴۲۰ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۵۰ میلیون و ۳۷۰ هزار و ۵۲۰ آزمایش تشخیص کووید۱۹ در کشور انجام شده است.
در حال حاضر ۵۵ شهرستان در وضعیت قرمز، ۸۴ شهرستان در وضعیت نارنجی، ۲۷۴ شهرستان در وضعیت زرد و ۳۵ شهرستان در وضعیت آبی قرار دارند.                           ",https://www.asriran.com/003VJg
835367,۱۴۰۱/۰۱/۲۷,اخبار سلامت,نشانه‌های سرطان خون چیست؟,فرد باید آزمایش خون مخفی در مدفوع بدهد تا بینیم خون ریزی داخلی دارد یا خیر.,"فارس نوشت: فوق تخصص خون گفت:خون ریزی ناگهانی و کم خونی شدید از علائم سرطان خون هستند.
رضا ملایری، فوق تخصص خون و سرطان درباره «نشانه سرطان خون» بیان داشت: سرطان خون شیوع کمتری دارد و در بسیاری موارد با آزمایش خون مشخص می‌شود اما چون نسبتا شایع نیستند این بیماری، خود، خودش را نشان می‌دهد؛ مثل خون ریزی ناگهانی و کم خونی شدید علائمی از سرطان خون هستند اما جزو سرطان‌های شایع نیستند.
وی گفت: سرطان معده، پروستات و گوارش در مردان خیلی شایع هستند.
این فوق تخصص خون با بیان اینکه در سرطان معده می‌بینیم که بیمار کم خونی مزمن دارد، تصریح کرد: فرد باید آزمایش خون مخفی در مدفوع بدهد تا بینیم خون ریزی داخلی دارد یا خیر.
ملایری افزود: سرطان روده بزرگ نیز خیلی شایع است و مصرف فست فود و عدم تحرک می‌تواند باعث بروز سرطان گوارشی شود.
وی خاطرنشان کرد:‌ باید به بیماران سرطانی اهمیت داده شود؛ چون این بیماران در اثر ابتلا به سرطان از کار افتاده می‌شوند و درآمدش کم می‌شود؛ ضمن اینکه مخارج درمان زیاد است؛ در نتیجه باید داروهای جدید به راحتی در دسترس بیماران قرار گیرد.
این فوق تخصص خون با بیان اینکه دیگر نباید ترس 20 سال پیش را از سرطان داشته باشیم، ابراز کرد: بیمارانی داریم که سال‌های سال با این بیماری زندگی می‌کنند.
ملایری درباره شیمی درمانی، گفت: عوارض شیمی درمانی موقت است و پس از طی کردن دوره ریزش مو، موها در می‌آیند.
وی متذکر شد: در برخی اوقات با اتمام شیمی درمانی بیمار مرد یا زن، بچه دار می‌شوند و مشکلی در باروری ندارند؛ یعنی باید بدانیم زندگی کردن با سرطان نیز می‌تواند ادامه داشته باشد.                           ",https://www.asriran.com/003VJf
835364,۱۴۰۱/۰۱/۲۷,ورزشی,مارکوس مرک: 500 بازی سوت زدم اما دربی تهران یکی از فوق العاده ترین‌هایشان بود!,از افتخارات «مرک» می‌توان به سوت زدن در فینال رقابت‌های یورو ۲۰۰۴ اشاره کرد و او همچنین سابقه قضاوت در دربی تهران را هم دارد. او که برای افتتاحیه سالن بدنسازی سام سنتر به تهران آمده بود در مصاحبه با خبرآنلاین درباره حضورش دوباره‌اش در تهران و همچنین تجربه دربی تهران گفت که در ادامه می‌خوانید:,"دکتر مارکوس مرک یکی از معروف‌ترین داورهای جهان است که سابقه قضاوت دربی تهران را هم در کارنامه دارد و در گفتگویی اختصاصی با خبرآنلاین از آن یادی کرد.
کمتر فوتبال‌دوستی است که «مارکوس مرک» (Markus Merk)، داور بین‌المللی فوتبال را نشناسد. دکتر مارکوس مرک از داورهای ارشد سابق در فوتبال آلمان است. وی شش بار برنده جایزه داور سال آلمان شده‌است و رکورددار تعداد داوری‌ها در بوندسلیگا است. او در عین حال یک دندان‌پزشک است. مارکوس مرک در سال ۱۹۸۸ که در سال‌های پایانی رشته دندانپزشکی بود جوان‌ترین داور تاریخ رقابت‌های بوندس لیگا لقب گرفت. در سن ۲۹ سالگی با سوت زدن در رقابت‌های المپیک بارسلونا جوان‌ترین داور بین‌المللی فوتبال شد.
از افتخارات «مرک» می‌توان به سوت زدن در فینال رقابت‌های یورو ۲۰۰۴ اشاره کرد و او همچنین سابقه قضاوت در دربی تهران را هم دارد. او که برای افتتاحیه سالن بدنسازی سام سنتر به تهران آمده بود در مصاحبه با خبرآنلاین درباره حضورش دوباره‌اش در تهران و همچنین تجربه دربی تهران گفت که در ادامه می‌خوانید:
شما تجربه‌ی حضور به عنوان داور در دربی تهران را داشتید، ممکنه در مورد فضای مسابقه توضیح بدید؟
اول از همه باید بگم که باعث افتخار و خوشحالی من هست که یک بار دیگر در ایران حضور دارم و همانطور که گفتید اولین حضور من در دربی قرمز مقابل آبی بود. این یکی از ۵۰۰ مسابقه‌ای بود که در حرفه‌ام تجربه کردم اما تجربه‌ی فوق‌العاده‌ای بود و هرگز فراموشش نمی‌کنم. فضای استادیوم آزادی واقعا عالی بود و با اینکه من مسابقات زیادی را دیده ام. این یکی از به یادماندنی‌ترین آن‌ها بود
علیرضا فغانی، داور ایرانی، یکی از بهترین‌ها در دنیاست. به نظر شما او می تواند فینال جام جهانی ۲۰۲۲ را سوت بزند؟
او داور فوق‌العاده ای است. از همان اوائل من از عملکردش واقعا شگفت زده شده بودم و اکنون بعد از اینهمه سال او همچنان عملکردی مانند همان روزها دارد و قطعا شانسی برای حضور در فینال جام جهانی خواهد داشت اما ناگفته نماند که فقط یک فینال و هزاران داور وجود دارد. برای او و برای ایران و فوتبال ایران بهترین‌ها را آرزو دارم و اگر او در فینال حضور پیدا کند افتخار بزرگی خواهد بود اما باید گفت که حضور در جام جهانی و اینکه یک، دو، سه مسابقه و یا مسابقات مراحل اول و همچنین فینال رو داشته باشید دست‌آوردی بی‌نظیر است. هفصد هزار داور در سراسر دنیا وجود دارد و اینکه کسی بتواند از بین آنها در جام جهانی حضور پیدا کند. افتخار بزرگی است و با اینحال من برای او و فوتبال ایران بهترین ارزوها را دارم.
شما علاوه بر داوری فوتبال، دندان‌پزشک هم هستید، چطور یک پزشک می‌تواند داوری عالی نیز باشد؟
دندان‌پزشکی شغل من بود اما من در سال ۲۰۰۴ آن را کنار گذاشتم. نه فقط به خاطر داوری، من در زندگی‌ام کارهای زیادی انجام می‌دهم مثل خدمات اجتماعی، و فعالیت‌های زیادی در جنوب هند انجام دادم مثل ساخت خانه و مدرسه برای کودکان آنجا با شرکت‌های زیادی هم کار کردم. زندگی من همیشه همینطور بوده و من قصد دارم قدم به قدم رو به جلو حرکت کنم. درسته که سنت بالاتر می‌ره، اما هرگز متوقف نشو! و رو به جلو حرکت کن [مثل] حضور در اینجا و دیدن این تیم فوق‌العاده من همه جای دنیا رو گشتم، و این برای من خیلی با ارزشه اما این تیم به قدری فوق‌العاده هستند که فکر می‌کنم اینجا بمونم و برای آینده به آن‌ها آموزش دهم.

به جز دربی ایران، در مورد مسابقه مهم دیگری که داور آن بودید بگویید
همونطور که خودتان هم اشاره کردید فینال همیشه برای یک داور مسابقه‌ی بزرگی هست. مجددا باید بگم اینکه داور تورنمنتی بزرگ باشی باعث افتخاره چه جام جهانی، چه رقابت‌های اروپا پیرلوجی در ۲۰۰۲ داور فینال بود و چون تیم آلمان در فینال بود و احتمالا اگر تیم ایتالیا در فینال بود من هم آنجا بودم. من در سال ۲۰۰۴ در رقابت اروپا داور فینال بودم و در ۲۰۰۳ داور فینال لیگ قهرمانی، واقعا بابت شغلی که دارم خوشحالم. وقتی که دوازده سالم بود رویای من این بود ک یه مسابقه در بوندس لیگا داشته باشم و در بیست و شش سالگی، اولین بازی بوندس لیگا و ۳۳۹ مسابقه و هم‌چنین مسابقات بین‌المللی را داشتم. این رویای من و حضور در مسابقات مایه‌ی افتخار من بود.
نظر شما درباره‌ی تکنولوژی‌های فوتبال مانند VAR چیست؟ موافقش هستید؟
تکنولوژی واقعا خاص هست، در دوره‌ی من تکنولوژی کمتری وجود داشت. آن موقع مجبور بودیم در لحظه تصمیم بگیریم و فکر می‌کردیم شاید درست انجامش نداده باشیم اما الان تکنولوژی همه جا را فرا گرفته و طبیعی هم هست الان قرن بیست و یک هستیم پس مطمئناً در ورزش و فوتبال هم تکنولوژی خواهیم داشت. زمانه عوض شده و ترجیح می‌دادم زمان خودم تکنولوژی زیادی وجود نداشته باشد.
به نظر شما چه چیزی باعث می‌شود داور بهتری باشی؟ ترس از بازیکن یا کاریزما؟
برای عملکرد خوب مراحل زیادی وجود دارد. باید از نظر فیزیک و ذهنی رو به راه باشید و با هر مسابقه رشد کنید و شخصیتتان را ارتقا دهید. به نظر من این مهم است مخصوصا در دوره‌ من، بازیکنان عالی مثل بکهام، زیدان، فیگو و الان مسی و رونالدو را که در زمان من هم بودند داریم و باید شخصیت لازم برای مدیریت نه فقط بازی بلکه بازیکنان را داشته باشید و یکی از مهمترین چیزها این است که مسابقه به مسابقه رشد کنید، یاد بگیرید و شخصیتتان را بسازید.                           ",https://www.asriran.com/003VJc
835357,۱۴۰۱/۰۱/۲۷,سیاسی,"مجلس ""سازمان ملی مهاجرت"" تأسیس می‌کند (+متن کامل طرح)",صدور كليه مدارك اقامت، اشتغال و تابعيت و خروج از كشور با هماهنگي نهادهاي مرتبط» بر عهده سازمان ملی مهاجرت گذاشته شده است.,"طرح تاسیس ""سازمان ملی مهاجرت"" در مجلس شورای اسلامی کلید خورد.
به گزارش عصر ایران، در مقدمه طرح پیش‌نویس طرح ساماندهی اتباع خارجی که از سوی مرکز پژوهش های مجلس تدوین شده، آمده است: طرح «ساماندهی اتباع خارجی» با تأكيد بر جامعيت، روزآمدسازي، افزايش شفافيت و بازدارندگي و همچنين انسجام مديريتي و كاهش تداخل و موازي كاري با هدف رفع مشکالت نهادهاي ذيربط و ذينفعان و بهره گيری از فرصت های موجود در اين عرصه با توجه به نيازهای کشور و در راستاي منافع و امنيت ملي، تدوین شده است.
در ماده 1 این طرح اصطلاحاتی چون مهاجر، پناهجو، پناهنده و آواره تعریف شده اند و در تعریف پناهجو آمده است:
«پناهجو : تبعه خارجی که به علل سياسی، مذهبی، نژادی يا عضويت در گروههای خاص اجتماعی، از ترس جان و شکنجه خود و افراد خانواد ه اش که تحت تکفل او هستند، از جمهوری اسلامی ايران درخواست پناهندگی دارد و هنوز درخواستش مورد رسيدگی قرار نگرفته است.»
در ماده 5 این طرح تحت عنوان سازمان ملي مهاجرت آمده است: «1 .سازمان ملي مهاجرت داراي شخصيت حقوقي مستقل و به عنوان موسسه دولتي ذيل نهاد رياست جمهوري و براي اجراي مصوبات شوراي عالي مهاجرت به منظور هماهنگي و ايجاد مديريت يكپارچه و واحد در سطح ملي براي راهبري، نظا رت و ساماندهي امور اتباع خارجي تشكيل مي شود.»
در این پیش نویس امور اتباع خارجی اعم از «صدور كليه مدارك اقامت، اشتغال و تابعيت و خروج از كشور با هماهنگي نهادهاي مرتبط» بر عهده سازمان ملی مهاجرت گذاشته شده است.
پیش نویس طرح تاسیس ""سازمان ملی مهاجرت"" در 36 ماده تدوین شده است.
گفتنی است پیش از این و در دولت دوم حسن روحانی لایحه «تشکیل سازمان ملی مهاجرت» به پیشنهاد مشترک وزارت کشور و سازمان اداری و استخدامی کشور و به استناد تبصره ماده (۱۱۵) قانون مدیریت خدمات کشوری، طی مصوبه مورخ ۲۳ اردیبهشت ۱۳۹۷ شورای‌عالی اداری مورد موافقت قرار گرفت.
بنا به گزارش پایگاه اطلاع رسانی ریاست جمهوری؛ با طی مراحل بررسی این لایحه در کمیسیون سیاسی و دفاعی هیئت دولت،  روند مطالعه کلیه مواد آن در جلسه روز چهارشنبه ۱۱ تیر 1399 کمیسیون به پایان رسید و جهت بررسی و تصمیم گیری نهایی در دستور کار جلسه اصلی هیئت وزیران قرار گرفت.
متن کامل طرح مجلس شورای اسلامی را برای تاسیس سازمان ملی مهاجرت در اینجا ببینید.                           ",https://www.asriran.com/003VJV
835366,۱۴۰۱/۰۱/۲۷,سیاست خارجی,ایجاد نیروی نظامی جدید امریکا در منطقه,رویترز این اقدام را به عنوان واکنشی به حملات حوثی های یمن (انصارالله) به عربستان سعودی و امارات توصیف کرده است.,"امریکا نیروی جدید نظامی در خاورمیانه ایجاد می کند.به گزارش عصرایران به نقل از رویترز، نیروی دریایی ارتش امریکا اعلام کرد به دنبال تاسیس نیروی جدید چند ملیتی در منطقه است که ماموریت اصلی آن مقابله با قاچاق سلاح در آب های اطراف یمن است.رویترز این اقدام را به عنوان واکنشی به حملات حوثی های یمن (انصارالله) به عربستان سعودی و امارات توصیف کرده است.معاون فرمانده ناوگان پنجم نیروی دریایی امریکا در این باره گفت این نیرو از روز یکشنبه آینده (فردا) کار خود را آغاز می کند و در آب های دریای سرخ، تنگه باب المندب و خلیج عدن فعال خواهد بود.کوبر در گفتگوی تلفنی با خبرنگاران گفت: این آب ها از نظر استراتژیک مهم اند و نیازمند توجه ما هستند. آب های نزدیک به یمن، گذرگاه اصلی تجارت جهانی از جمله انتقال نفت هستند.
در بیش از یک دهه اخیر افزایش گشت های دریایی باعث کاهش حملات دزدان دریایی علیه کشتی های تجاری در دریاهای نزدیک یمن داشته است.این مقام ارشد نیروی دریایی امریکا همچنین گفت که راه اندازی این نیروی نظامی جدید بر توانایی حوثی ها برای کسب سلاح لازم برای حمله به عربستان سعودی و امارات تاثیر خواهد داشت.
امریکا و عربستان سعودی، ایران را متهم می کنند که با نقض مصوبات شورای امنیت سازمان ملل متحد به صورت غیرقانونی برای حوثی های یمن سلاح ارسال می کند اما تهران این اتهامات را رد می کند.یک مقام مسوول امریکایی که خواست نامش اعلام نشود هم گفت که آب های میان کشورهای سومالی و جیبوتی در آفریقا و یمن، کانال های قاچاق سلاح برای حوثی های یمن هستند. وی افزود: نیروی نظامی جدید قطعا این موضوع را پیگیری خواهد کرد.رویترز درباره جزئیات این نیرو هم نوشته است این نیرو شامل 2 تا 8 کشتی خواهد بود. همچنین 3 گروه جداگانه نیز در آب های نزدیک به یمن برای مقابله با فعالیت های انتقال سلاح و دزدی دریایی فعالیت خواهند کرد.
                            ",https://www.asriran.com/003VJe
835363,۱۴۰۱/۰۱/۲۷,حوادث,نجات یک سگ از کانال فاضلاب با بیل مکانیکی (فیلم),یک سگ به داخل کانال فاضلاب افتاده بود که با کمک چند نفر با بیل مکانیکی نجات پیدا کرد.,"چند نفر با کمک هم و با استفاده از بیل مکانیکی یک سگ را نجات دادند. یک نفر از آنها سوار بر بیل مکانیکی شد و سگی را که به داخل کانال فاضلاب افتاده بود، نجات داد.
  

    کد ویدیو  دانلود    فیلم اصلی          
منبع: باشگاه خبرنگاران                           ",https://www.asriran.com/003VJb
835362,۱۴۰۱/۰۱/۲۷,سلامت,به این زولبیا و بامیه‌ ها لب نزنید!,زولبیا و بامیه‌هایی که کنار خیابان به صورت روباز به فروش می‌رسند نخرید، زیرا در معرض آلاینده‌های هوا هستند. زولبیا و بامیه‌ را حتما از جای معتبر و خوب بخرید. زیرا اگر در روغنی سرخ شوند که بارها استفاده شده، خطرناک است. سرطان‌زایی این گونه زولبیا و بامیه‌ها کاملا اثبات شده است.,"برخی گمان می‌کنند روزه گرفتن در ماه رمضان سبب کاهش وزن آنها می‌شود، در حالی که این موضوع در برخی افراد روند معکوس دارد. یعنی با افزایش وزن در عین روزه‌داری مواجه می‌شوند.
برای جلوگیری از این موضوع دانستن میزان کالری غذاهای افطاری و سحری و شیرینی‌ها و دسرها کمک کننده است. به عنوان نمونه زولبیا و بامیه قند و چربی بالایی دارد.
هر بامیه ۸۰ کالری و ۱۰۰ گرم زولبیا ۴۵۰ کالری دارد که برای سوزاندن این میزان کالری بامیه باید ۲۶ دقیقه پیاده روی و برای زولبیا باید ۱۲۶ دقیقه پیاده روی کنید.
زولبیا و بامیه در روغن زیادی سرخ می‌شوند که مضر است، ارزش غذایی بالایی ندارند و از طرفی تشنگی را هم افزایش می‌دهند و سرشار از اسیدهای چرب هستند. بنابراین بروز بیماری‌های قلبی، سرطان و افزایش وزن و مشکلات گوارشی را به‌دلیل دیرهضم بودن به دنبال دارند.

در مصرف زولبیا و بامیه بهتر است نکات زیر را رعایت کنید:
۱- از زولبیا و بامیه‌هایی که رنگ ظاهری آنها قهوه‌ای رنگ است استفاده نکنید. زولبیا و بامیه تازه شفاف است. اگر سوخته یا قهوه‌ای تیره باشند حاوی اسید چربی به نام ترانس است که برای قلب و سیستم گردش خون بسیار مضر است.
۲- زولبیا و بامیه‌هایی که کنار خیابان به صورت روباز به فروش می‌رسند نخرید، زیرا در معرض آلاینده‌های هوا هستند. زولبیا و بامیه‌ را حتما از جای معتبر و خوب بخرید. زیرا اگر در روغنی سرخ شوند که بارها استفاده شده، خطرناک است. سرطان‌زایی این گونه زولبیا و بامیه‌ها کاملا اثبات شده است.
۳- در وعده سحری زولبیا و بامیه نخورید، چون هم سبب تشنگی می‌شوند و هم قندخون را به صورت ناگهانی افزایش می‌دهند.
منبع: همشهری آنلاین                           ",https://www.asriran.com/003VJa
835358,۱۴۰۱/۰۱/۲۷,سرگرمی,نمایی متفاوت از یک شاتل فضایی(عکس),بوئینگ 747 در حال جابجایی یک شاتل فضایی منظره جالبی را ایجاد کرده است.,,https://www.asriran.com/003VJW
835360,۱۴۰۱/۰۱/۲۷,بین الملل,ضد کشتی نپتون ساخت اوکراین غول جنگی مسکو را نابود کرد (+عکس),ضد کشتی نپتون ساخت اوکراین بر مبنای موشک ضد کشتی Kh-۳۵ شوروی {برد و تجهیزات الکترونیکی آن به روز شده} از ۲۰۲۱ وارد فاز عملیاتی شده و ۸۷۰ کیلوگرم وزن داشته و ۲۸۰ کیلومتر برد دارد.,"نابود شدن رزم‌ناو مسکوا که نماد غرور ملی روسیه نیز محسوب می‌شود، همچنان در صدر اخبار جنگ روسیه و اوکراین است.
به گزارش تازه‌نیوز، کشتی جنگی مسکوا مجهز به ۱۶ موشک کروز هدایت شونده ولکان، دقیقا جایی رفت که گارد ساحلی جزیره مار خطاب به کاپیتان کشتی گفته بود: برو به جهنم.
ماکسیم مارچنکو، مسئول منطقه‌ای اودسا مدعی است با دو موشک کروز ضد کشتی نپتون، کشتی را مورد هدف قرار داده است.
                                     
ضد کشتی نپتون ساخت اوکراین بر مبنای موشک ضد کشتی Kh-۳۵ شوروی {برد و تجهیزات الکترونیکی آن به روز شده} از ۲۰۲۱ وارد فاز عملیاتی شده و ۸۷۰ کیلوگرم وزن داشته و ۲۸۰ کیلومتر برد دارد.
سامانه موشکی نپتون برای انهدام کشتی‌های جنگی سطحی و حمل و نقل با ۵ هزار تن بار به صورت کاروانی یا جداگانه طراحی شده است.                           ",https://www.asriran.com/003VJY
835359,۱۴۰۱/۰۱/۲۷,حوادث,اخاذی 2 مرد شیاد با تصادف ساختگی در کرج (+فیلم),دو مرد شیاد که به عمد خود را در مسیر خودروهای گرانقیمت قرار می‌دادند و با تصادف ساختگی مدعی دریافت خسارت می‌شدند از سوی پلیس دستگیر شدند.,"اواخر هفته گذشته دو مرد با لباس‌های رسمی و ظاهری شیک در حال عبور از خیابانی در کرج بودند که ناگهان به بهانه اینکه یک خودروی هیوندا هنگام عبور با آنها برخورد کرده شروع به اعتراض کردند و یکی از آنها که مدعی بود به خاطر برخورد با خودرو پایش آسیب دیده از راننده خواهان دریافت خسارت شد.
پس از تماس با پلیس راهور و حضور افسر پلیس در محل بررسی‌ها آغاز و مشخص شد این افراد تاکنون 18 بار از تلفن شخصی خود با پلیس 110 با عناوین مختلف مانند تصادف منجر به جرح و سرقت اموال شخصی تماس گرفته‌اند که در تصادف اخیر این دو نفر با هوشیاری پلیس شناسایی، دستگیر و تحویل مراجع قضایی شدند. در ادامه مشخص شد این دو نفر با چنین ترفندی قصد اخاذی داشته‌اند.
  

    کد ویدیو  دانلود    فیلم اصلی          
منبع: 55 آنلاین                           ",https://www.asriran.com/003VJX
835353,۱۴۰۱/۰۱/۲۷,اجتماعی ,حمله نظامیان اسرائیل به یک خبرنگار در مسجدالاقصی (فیلم),انتشار تصاویری از خشونت‌های نیرو‌های امنیتی رژیم صهیونیستی علیه نمازگزاران فلسطینی در مسجدالاقصی با موجی از واکنش‌ها در سراسر جهان مواجه شد. صد‌ها نفر از اردنی‌ها نیز در اعتراض به حملات صهیونیست‌ها به مسجدالاقصی خواهان تعطیلی سفارت این رژیم و اخراج سفیر آن شدند.,کد ویدیو  دانلود    فیلم اصلی                                     ,https://www.asriran.com/003VJR
835356,۱۴۰۱/۰۱/۲۷,اجتماعی ,سیاست‌های تأمین‌اجتماعی بسترساز ارتقای رفاه عمومی خواهد بود,,"مدیرعامل سازمان تأمین‌اجتماعی سیاست‌های کلی تامین‌اجتماعی را مجموعه سیاست‌هایی جامع و فراگیر دانست که اگر هماهنگی و انسجام در قلمرو رفاه و تأمین‌اجتماعی و نیز قلمرو پیرامونی رفاه حول اجرای دقیق و درست این سیاست‌ها شکل بگیرد، دستاوردهای بسیار ارزشمندی برای کشور در ارتقای رفاه عمومی، مهار و ریشه‌کنی فقر و تقویت نظام بیمه‌های اجتماعی و بازنشستگی خواهد داشت.
میرهاشم موسوی در برنامه گفت‌وگوی ویژه خبری شبکه اول و شبکه خبر سیما که شب گذشته با موضوع «بررسی سیاست‌های کلی تأمین‌اجتماعی» برگزار شد، با اشاره به اینکه سیاست‌های کلی تأمین‌اجتماعی، تمام شقوق زندگی مردم از جمله موضوعات بهداشت و درمان، رفاه عمومی، حمایت‌های اجتماعی، خدمات امدادی، مسکن، آموزش و …. را مورد توجه قرار داده و تنها مرتبط به قلمرو اهداف و مأموریت سازمان تأمین‌اجتماعی نیست، افزود: “واقعیت آن است که در حوزه رفاه و تأمین‌اجتماعی، به‌رغم برخی مشکلات موجود، دستاوردهای نظام در سال‌های پس از پیروزی انقلاب اسلامی قابل‌ توجه بوده است، به‌ عنوان‌ مثال در حال حاضر بیش از ۷۲ درصد جامعه تحت پوشش بیمه اجتماعی قرار گرفته‌اند که این رقم قبل از انقلاب تنها حدود ۲۰ درصد بوده است.”
وی فهم دقیق سیاست‌های ابلاغی را اولین و مهم‌ترین گام در مسیر اجرای درست این سیاست‌ها توصیف کرد و گفت: “مشکلاتی که امروز در حوزه کلان رفاه و تأمین‌اجتماعی با آنها مواجه هستیم در نقاطی بروز کرده که کژکارکردی‌های پیرامون قلمرو رفاه بر این قلمرو و کارکردهای آن تاثیر گذاشته است. برخی از تصمیمات در حوزه‌هایی چون اقتصاد، سیاست‌های پولی و مالی و … در این کژکارکردی‌ها دخیل بوده‌اند. اگر این حوزه‌های پیرامونی را نبینیم و برای همراه ساختن آنها با سیاست‌های ابلاغی اقدامات مؤثری انجام ندهیم، ممکن است در اجرای سیاست‌های ابلاغی با کاستی‌ها و مشکلاتی روبه‌رو شویم.”
دکتر موسوی به تصویب قانون ساختار نظام جامع رفاه و تأمین‌اجتماعی در سال 1383 اشاره کرد افزود: “قانون ساختار نظام جامع رفاه و تأمین‌اجتماعی در پاسخ به مشکلات و چالش‌هایی تدوین و تصویب شد که امروز با گذشت 17 سال از تصویب این قانون، هنوز با این مشکلات و چالش‌ها مواجه هستیم. اگر این قانون در حل این مشکلات موفق نبوده، به خاطر آن است که قلمرو پیرامونی با تدابیر اتخاذ شده در این قانون برای اصلاح کارکردی در قلمرو رفاه و تامین‌اجتماعی، نه تنها همراه و همدل نشد که برخی رویدادها در قلمرو پیرامونی در جهت عکس تدابیر این قانون بوده است. اگر امروز هم قلمرو پیرامونی خود را با این سیاست‌ها مطابقت ندهد، حتی بهترین تدابیر اصلاحی در قلمرو رفاه هم ناکام خواهند ماند.”
مدیرعامل سازمان تأمین‌اجتماعی با تأکید بر این که باید یک سازوکار فرابخشی برای اجرای سیاست‌های کلی تأمین‌اجتماعی دیده شود و همه قوا و همه اجزای حاکمیت از آن حمایت کنند، گفت: “مهم‌ترین ویژگی سیاست‌های ابلاغی مقام معظم رهبری، شناخت دقیق ریشه‌های اصلی مشکلات و چالش‌های فعلی در حوزه رفاه و تأمین‌اجتماعی است و می‌توان گفت که چالش‌های فعلی این حوزه و منشاء این مشکلات، در این سیاست‌ها به دقت نقطه‌زنی شده‌اند و تدابیر بسیار کارآمدی دیده شده که اگر با حمایت همه اجزای حاکمیت و همه قوا بتوانیم این تدابیر و اصلاحات را به درستی اجرایی کنیم، می‌توانیم حیات طیبه را که در گفتمان مقام معظم رهبری به کَرّات مورد اشاره قرار گرفته، برای آحاد جامعه تضمین کنیم.”
وی افزود: “یکی از چالش‌های مهم موجود در حوزه صندوق‌های بیمه‌ای و بازنشستگی، ناپایداری منابع است. در سیاست‌های ابلاغی درکنار پیش‌بینی یک سازوکار تنظیم‌گری برای این حوزه، بر عدم تحمیل بار مالی به صندوق‌ها بدون تامین منابع پایدار بین‌نسلی و همچنین پیشگیری از انباشت بدهی‌های بیمه‌ای دولت‌ها تاکید شده است.”
دکتر موسوی با یادآوری اینکه اگر امروز با مشکلات و نارسایی‌هایی مواجهیم، ناشی از بی‌توجهی به موارد تأکیدشده در سیاست‌های کلی است که تاکنون نادیده گرفته شده بودند، افزود: “در سیاست‌های ابلاغی، پایبندی به تعهدات بین‌نسلی و پرهیز از تحمیل بار مالی جدید بدون تامین منابع پایدار و بین‌نسلی به صندوق‌های بیمه‌ای و بازنشستگی مورد تاکید است؛ در حالی‌که در سالیان گذشته با تحمیل برخی تعهدات به موجب قوانین و مقررات غیرکارشناسی، مشکلات عدیده‌ای برای صندوق‌های بیمه‌ای به‌ویژه برای سازمان تأمین‌اجتماعی ایجاد شده است. یکی از این قوانین، تسهیل چندین باره بازنشستگی‌های پیش از موعد بوده است که شرایط را به جایی رسانده است که امروز بیش از ۵۰ درصد بازنشستگی‌ها در سازمان تأمین‌اجتماعی، بازنشستگی‌های پیش از موعد است. قواعد و مقرراتی از این دست، ضریب پشتیبانی صندوق را کاهش داده و مشخص است که اگر این شرایط ادامه پیدا کند، عمق چالش بیشتر خواهد شد.”وی همچنین گفت: “از سال ۱۳۵۴ یعنی زمان تصویب قانون تأمین‌اجتماعی تاکنون، سهم دولت در حق بیمه‌ در حد سه درصد ثابت مانده است؛ در حالی که در این مدت تغییرات جمعیتی، اقتصادی و اجتماعی عظیمی اتفاق افتاده و تعداد نیروی کار بیمه‌پرداز کاهش‌یافته در حالی‌که در مقابل تعداد بازنشستگان و مستمری‌بگیران به صورت تصاعلی افزایش یافته و به تبع این وضعیت، ضریب پشتیبانی صندوق‌ها کاهش‌یافته است. برخی صندوق‌ها حتی از مرز بحران گذشته و به حمایت مالی مستقیم دولت برای پرداخت مستمری‌های ماهانه وابسته شده‌اند. در این وضعیت لازم است محاسبات بیمه‌ای برای ایجاد تعادل بین منابع و تعهدات جاری و آتی صندوق‌ها مورد توجه قرار گیرد و سهم مشارکت دولت در حق بیمه‌ها برمبنای محاسبات دقیق بیمه‌ای بازنگری شود.”دکتر موسوی با اشاره به این‌که برای نخستین بار در سیاست‌های کلی تأمین‌اجتماعی، بیمه‌های اجتماعی لایه‌بندی شده و موضوع بیمه مازاد و تکمیلی اشاره و ابلاغ شده است، گفت: در سیاست‌های ابلاغی بر فراهم شدن سطح پایه بیمه اجتماعی برای آحاد جامعه با مشارکت دولت تاکید شده است و استفاده از ظرفیت مشوق‌های مالیاتی نیز سازوکار جدیدی در حوزه بیمه‌ای است که تاکنون وجود نداشته است و امیدواریم اثرات مثبت آن را در حوزه بیمه‌ای و در توسعه پوشش بیمه‌ای ببینیم.
مدیرعامل سازمان تأمین‌اجتماعی با اعلام اینکه دولت سیزدهم در شش ماهه اول فعالیت خود حدود ۹۰ هزار میلیارد تومان از دیونش را در سال ۱۴۰۰ در قالب واگذاری شرکت‌های خوب به سازمان تأمین‌اجتماعی برگردانده است؛ افزود: “در این دولت تلاش بر این است که همه آحاد جامعه را تحت پوشش بیمه اجتماعی قرار دهیم، بیمه پایه برای همه و بیمه مازاد و تکمیلی برای کسانی که در دهک‌های درآمدی بالاتر قرار دارند و امکان مشارکت بیشتر را دارند، مورد توجه است. اراده رهبری بر این است که با پوشش بیمه کامل برای آحاد جامعه، بتوانیم امنیت و آسایش در آینده را برای همه مردم تضمین کنیم.”
مدیرعامل سازمان تأمین‌اجتماعی با بیان این‌که از چندی پیش تمام صندوق‌های بیمه اجتماعی فعالیت‌های مرتبط با توسعه پوشش‌های بیمه‌ای را در دستور کار قرار داده‌اند، گفت: “در قالب طرح بیمه فراگیر خانواده ایرانی در مدت شش ماه گذشته نزدیک به ۲۰۰ هزار نفر را تحت پوشش قرار داده‌ایم و در سال گذشته بیش از یک‌میلیون نفر به تعداد بیمه‌شدگان صندوق افزوده شده است که این روند ادامه خواهد داشت تا بتوانیم آرمان جمهوری اسلامی را برای تحقق عدالت با جان‌ودل به ثمر برسانیم.”                           ",https://www.asriran.com/003VJU
835354,۱۴۰۱/۰۱/۲۷,حوادث,حمله 20 سگ ولگرد به شهروند اهوازی,این شهروند که برای خرید مایحتاج خود از منزل خارج شده بود پس از خرید از مغازه محله در هنگام بازگشت به خانه مورد حمله بیش از 20 سگ ولگرد قرار می‌گیرد.,"رحیم هزاریان در تشریح ماجرای حمله سگ‌های ولگرد به وی اظهار کرد: نزدیک منزل ما یک پارک وجود دارد که بجای اینکه محل بازی کودکان باشد تبدیل به جولانگاه و استراحتگاه سگ‌های ولگرد شده است.
وی افزود: روز گذشته حوالی ظهر ساعت 12:30 به قصد خرید از منزل خارج و از مغازه کنار پارک خرید کردم که در راه بازگشت با تعدادی سگ مواجه شدم.
این شهروند اهوازی گفت: ابتدا سعی کردم به آرامی مسیر خودم را تغییر دهم تا با آن‌ها روبرو نشوم اما بلافاصله با حمله حدود بیست سگ مواجه شدم که به سرعت سمت من آمدند و بنده راهی جز فرار نداشتم.
هزاریان بیان کرد: چند قدم که پا به فرار گذاشتم پای من لیز خورد و روی زمین افتادم که در این لحظه سگ‌های ولگرد دورم جمع شدند که واقعاً شرایط وحشتناکی برای من رقم خورد چرا که هر کدام از یک طرف می‌خواستند قسمتی از بدنم را گاز بگیرند و در نتیجه حمله آن‌ها خراش‌هایی روی دست، پا و صورتم ایجاد شد.
وی افزود: اگر سر و صدای بنده و درخواست کمک از همسایه‌ها نبود معلوم نبود این تعداد سگ چه بلایی سرمن می‌آوردند و اکنون چند تیکه شده بودم.
هزاریان با بیان اینکه از بعد حادثه تا کنون شرایط روحی خوبی ندارم، گفت: از آنجایی که همسرم منزل نبود و برای دیدن مادر خود به شهرستان رفته است، در منزل بنده با بچه‌هایم تنها بودیم به همین دلیل برای مداوا و تزریق واکسن هاری نمی‌توانستم بچه‌هایم را تنها بگذارم و بیمارستان بروم.
بهمن ماه سال گذشته خانمی که استاد دانشگاه آزاد اهواز بود، پس از خارج شدن از ساختمان دانشگاه مورد حمله چند سگ ولگرد قرار گرفت که برای نجات از دست آن‌ها به مسیر اصلی جاده پناه آورد و پس از برخورد با خودروهای عبوری، فوت شد.
با توجه به افزایش تعداد سگ‌های ولگرد در اهواز و تهدید سلامت شهروندان، رفع این مشکل همچنان یک مطالبه عمومی و فراگیر است.
شهردار اهواز ۲۰ بهمن ماه ۱۴۰۰ در این خصوص گفت: مشکل پول و محدودیتی در این زمینه نداریم و اگر لازم باشد ساختمان شهرداری را هم می‌فروشیم و خرج این کار می‌کنیم بنابراین مساله نبود پول بهانه‌ای نشود تا شهردار منطقه‌ای بگوید پول نداشتیم. همه اختیارات را به شهرداران منطقه می‌دهم اما به شرط اینکه روزانه در میدان کار کنند و در این زمینه گزارش ارائه دهند.
با گذشت ۸ ماه از آغاز شورای ششم، این مطالبه رو به افزایش است و رئیس سازمان پسماند شهرداری در گفت‌وگو با فارس، معتقد است: این معضل در خوزستان بیشتر از سایر استان ها است و تعدادی از سگ‌های ولگرد از شهرهای اطراف اهواز وارد شهر می‌شوند.
محمود ثابت قدم می‌گوید: یکسری آمار به دست ما رسیده که عده‌ای از شهرهای دیگر استان با کامیون‌های بزرگ اقدام به تخلیه سگ‌های ولگرد در ورودهای شهر اهواز می‌کنند!
بنا بر اعلام دانشگاه علوم پزشکی اهواز، از آغاز سال ۱۴۰۰ تا دی ماه، ۱۸۶۷ مورد حیوان گزیدگی در اهواز اتفاق افتاده که جدای از صدمات جبران ناپذیر جسمی و روحی هزینه ای بالغ بر ۱۸میلیارد تومان روی دست حوزه سلامت گذاشته است.                           ",https://www.asriran.com/003VJS
835351,۱۴۰۱/۰۱/۲۷,حوادث,نجات معجزه‌ آسا از مرگ در برخورد با گاردریل! (فیلم),درحادثه رانندگی مینه سوتا آمریکا راننده بطرز معجزه آسایی از این حادثه جان سالم بدر برد. در این حادثه خودرو با برخورد با گاردریل آتش گرفت که راننده آسیب جدی ندید./ باشگاه خبرنگاران,کد ویدیو  دانلود    فیلم اصلی                                     ,https://www.asriran.com/003VJP
835355,۱۴۰۱/۰۱/۲۷,اقتصادی,احضار مدیرعامل شرکت دخانیات ایران به مجلس بابت اخراج جمعی از کارگران,پیشتر نیز سیدناصر موسوی لارگانی، عضو کمیسیون اقتصادی مجلس، از جذب ۳۰۰ نفر از توصیه‌شدگان در این شرکت و اخراج ده‌ها نفر از نیروها خبر داده بود.,"قرارداد تعدادی از نیروهای شرکت دخانیات ایران برای سال جدید تمدید نشده است و این نیروها بعد از تعیطلات عید اجازه‌ی ورود به شرکت را پیدا نکردند.
به گزارش ایلنا، منابع آگاه خبری از اخراج جمعی از نیروهای شرکت دخانیات ایران خبر دادند.
به گفته‌ی این منبع آگاه، قرارداد تعدادی از نیروهای شرکت دخانیات ایران برای سال جدید تمدید نشده است و این نیروها بعد از تعیطلات عید اجازه‌ی ورود به شرکت پیدا نکردند.
در همین رابطه، ولی اسماعیلی، رئیس کمیسون اجتماعی مجلس در نامه‌ای از محمد شیخان، مدیرعامل شرکت دخانیات ایران، خواست تا برای توضیح پاره‌ای از مشکلات این شرکت، خاصه مشکلات کارگری، دوشنبه/ ۲۹ فرودین در مجلس حاضر شود.
پیشتر نیز سیدناصر موسوی لارگانی، عضو کمیسیون اقتصادی مجلس، از جذب ۳۰۰ نفر از توصیه‌شدگان در این شرکت و اخراج ده‌ها نفر از نیروها خبر داده بود.
گفتنی است؛ تاکنون تلاش‌ها برای بازگشت این نیروها به کار به نتیجه نرسیده است.                           ",https://www.asriran.com/003VJT
835350,۱۴۰۱/۰۱/۲۷,بین الملل,سی ان ان: جنگ اوکراین تا پایان سال ۲۰۲۲ طول می‌کشد,جیک سالیوان مشاور امنیت ملی آمریکا نیز روز پنجشنبه مدعی شد که جنگ اوکراین ممکن است «طولانی» شود و ممکن است «ماه ها و حتی بیشتر طول بکشد».,"دو مقام اروپایی در مصاحبه با شبکه خبری سی ان ان گفتند: آنتونی بلینکن وزیر خارجه آمریکا به متحدان اروپایی اش گفته است که آمریکا بر این باور است که جنگ اوکراین می تواند تا پایان سال ۲۰۲۲ طول بکشد.
به گزارش ایرنا، شبکه خبری سی ان ان نوشت: بسیار از مقاماتی که با این رسانه مصاحبه کرده اند تاکید دارند که دشوار می توان پیش بینی کرد که این جنگ تا چه زمانی ادامه خواهد داشت اما مقامات چندی گفته اند که نشانه ای وجود ندارد که اهداف نهایی ولادیمیر پوتین رئیس جمهوری روسیه تغییر یافته است و بعید است که او مذاکرات دیپلماتیک را دنبال کند.
سی ان ان نوشت: این تفکر که این درگیری ممکن است طولانی شود تغیر قابل توجه نسبت به روزهای نخست جنگ را نشان می دهد که انتظار می رفت روسیه بتواند به سرعت کی یف پایتخت اوکراین را تصرف کند و شکست مسکو در میدان جنگ را نشان می دهد.
جیک سالیوان مشاور امنیت ملی آمریکا نیز روز پنجشنبه مدعی شد که جنگ اوکراین ممکن است «طولانی» شود و ممکن است «ماه ها و حتی بیشتر طول بکشد».
برخی از اعضای کنگره و مشاوران آنها به مقایسه جنگ اوکراین با جنک کره پرداخته اند که سه سال طول کشید.
دو نفر از مقامات اروپایی گفته اند بر این باورند که جنگ در شرق اوکراین می تواند چهار تا شش ماه طول بکشد و به بن بست منجر شود.
بلینکن گفت با همتایان اروپایی اش درباره احتمال طولانی تر شدن درگیری ها گفت و گو کرده است اما همه مذاکراتش درباره بهترین راه ممکن برای متوقف شدن این جنگ بوده است.
یک مقام ارشد دیگر وزارت خارجه آمریکا درباره مجهز کردن اوکراین به سلاح گفت: ما اقدامات زیادی را انجام داده ایم و به شرکای خود در اروپا ایمان داریم اما با تشدید جنگ تعهدات ما برای ارسال سلاح و تجهیزات به اوکراینی ها افزایش می یابد.
جنگ اوکراین در ۲۴ فوریه (۵ اسفند ماه) در پی نادیده گرفتن شدن هشدارهای مسکو درباره گسترش ناتو به سوی مرزهای روسیه و نگرانی های امنیتی این کشور، با حمله همه جانبه نیروهای روسیه به اوکراین آغاز شد که تاکنون با تلفات و زیان های مالی بسیار و اعمال تحریم های گسترده مالی و اقتصادی غرب علیه روسیه، ادامه یافته است.
به تازگی ولودیمیر زلنسکی رئیس جمهوری اوکراین در مصاحبه با سی ان ان گفت: بین ۲۵۰۰ تا سه هزار نیروی اوکراینی تاکنون در جنگ اوکراین کشته و ۱۰ هزار نفر دیگر نیز زخمی شده‌اند.                           ",https://www.asriran.com/003VJO
835348,۱۴۰۱/۰۱/۲۷,اجتماعی ,بهزیستی: پایگاه‌های اورژانس اجتماعی در حاشیه شهر کرمان تعطیل شده‌اند/از کمبود تجهیزات,اورژانس اجتماعی کرمان از لحاظ نیرو در بهترین سطح قرار دارد و تمامی نیروهای این مرکز دارای تحصیلات عالی و تکمیلی هستند اما تنها مشکل با توجه به گستره آسیب ها و استهلاک اموال، تجهیزات و امکانات سخت‌افزاری است.,"مسئولان بهزیستی کرمان ضمن تشریح وضعیت ارائه خدمات توسط اورژانس اجتماعی در این استان کمبود تجهیزات را با وجود داشتن نیروهای متخصص از جمله مشکلات و نیازهایشان اعلام کردند.
به گزارش روز شنبه روابط عمومی اداره کل بهزیستی کرمان، در جریان بازدید سرپرست دفتر امور زنان و خانواده استانداری کرمان از مجموعه اورژانس اجتماعی ضمن تشریح وضعیت خدمات رسانی این نهاد برخی نیازها و کاستی ها نیز اعلام شد.
همچنین در این بازدید اعلام شد که پایگاه های اورژانس اجتماعی در حاشیه شهر بنا به دلایلی تعطیل شده و به طور مشخص به دلایل اشاره ای نشد.
جانشین معاون امور اجتماعی بهزیستی کرمان در جریان بازدید از مراکز مداخله، تیم سیار، خط ۱۲۳ و نیز خانه های امن و سلامت زیرمجموعه اورژانس اجتماعی در این استان گفت: درمورد وسعت و اهمیت خدمات این مرکز همین بس که ۷۰ درصد ورودی بهزیستی در استان از طریق مراکز اورژانس اجتماعی صورت می گیرد.
افسانه قاضی زاده توضیح داد: با توجه به گستردگی استان کرمان و آسیب‌های موجود ۱۹ مرکز اورژانس اجتماعی در سطح استان فعال است و غیر از سه شهرستان که جمعیت زیر ۵۰ هزار نفر دارند بقیه شهرستان های استان دارای اورژانس اجتماعی در سطوح مختلف هستند.
جانشین معاون امور اجتماعی بهزیستی با اشاره به اینکه مرکز اورژانس اجتماعی کرمان در سطح یک به ارائه خدمات به کل استان می پردازد گفت: اورژانس اجتماعی کرمان به صورت شبانه روزی و ۲۴ ساعته فعال است.
قاضی‌زاده با اشاره به اینکه گروه هدف اورژانس اجتماعی افراد آسیب دیده و در معرض آسیب هستند اظهارداشت: برای ارائه بهتر خدمات، پایگاه های اجتماعی مختلفی را در حاشیه شهر طی سال های گذشته داشتیم که متاسفانه این پایگاه ها به دلایل مختلف تعطیل شدند.
وی اورژانس اجتماعی شهرستان کرمان را کامل ترین اورژانس استان نامید و گفت: مرکز مداخله در بحران اورژانس اجتماعی کرمان همه مراکز مورد نیاز شامل کودکان خیابانی، خانه امن، خانه سلامت، مرکز مداخله خانه تلاش و دیگر بخش ها را پیرامون خود دارد.
قاضی زاده مهمترین دغدغه اورژانس اجتماعی را کمبود تجهیزات و امکانات سخت افزاری عنوان کرد و افزود: اورژانس اجتماعی کرمان از لحاظ نیرو در بهترین سطح قرار دارد و تمامی نیروهای این مرکز دارای تحصیلات عالی و تکمیلی هستند اما تنها مشکل با توجه به گستره آسیب ها و استهلاک اموال، تجهیزات و امکانات سخت‌افزاری است.
به گزارش ایرنا نرگس بحرآسمانی سرپرست دفتر امور زنان و خانواده استانداری کرمان نیز در این بازدید با سخت، طاقت فرسا و زیربنایی عنوان کردن کار کارکنان اورژانس اجتماعی ، خطاب به آنان گفت: نتیجه همه مشکلات، سوءمدیریت ها و مسائل در جامعه به شما ها و اتفاق ها و مسائل کشور به شما بر می گردد.
وی با اشاره به فعالیت نیروهای تخصصی در این مرکز گفت: با توجه به وظایف سنگین شما و مشکلاتی که وجود دارد سعی داریم با تشکیل کارگروهی در استانداری به مشکلات و مسائل مطرح شده رسیدگی و آنها را در حد امکان حل و فصل کنیم.
سرپرست دفتر امور زنان و خانواده استانداری کرمان همچنین اظهارامیدواری کرد که در جریان سفر رییس جمهور به استان مصوبات خوبی برای حل مشکلات این بخش تدوین شود.                           ",https://www.asriran.com/003VJM
835347,۱۴۰۱/۰۱/۲۷,حوادث,حمله پلنگ به جوان 33 ساله در طارم,جوان ۳۳ ساله اهل شهرستان طارم که به همراه بردار و دوستش به ارتفاعات منطقه «لهنه» و «زرده» این شهرستان رفته بودند مورد حمله یک قلاده پلنگ قرار گرفته و زخمی شدند.,"جوان ۳۳ ساله اهل شهرستان طارم که به همراه بردار و دوستش به ارتفاعات این شهرستان طارم رفته بودند، مورد حمله یک قلاده پلنگ قرار گرفتند.
به گزارش فارس، جوان ۳۳ ساله اهل شهرستان طارم که به همراه بردار و دوستش به ارتفاعات منطقه «لهنه» و «زرده» این شهرستان رفته بودند مورد حمله یک قلاده پلنگ قرار گرفته و زخمی شدند.
طبیعت‌گردان که در پی حمله پلنگ زخمی شده بودند به بیمارستان شهدای طارم مراجعه کرده‌ که به گفته پزشک معالج این دو طبیعت گرد، زخم پلنگ چندان عمیق نبوده و در همین مرکز مورد مداوا قرار گرفتند.
موسوی رییس اداره حفاظت محیط زیست طارم ضمن تایید حمله یک قلاده پلنگ به طبیعت گردان طارمی گفت: از کلیه گردشگران و دوستداران طبیعت خواهشمندم در صورت مشاهده بچه‌ یا بچه‌های حیات وحش، کل بز یا جوجه پرندگان و... آنها را از طبیعت جدا سازی کنند.
گفتنی است، پیش از این نیز یک قلاده پلنگ در روستای «سلیمان‌بلاغ» شهرستان زنجان به یک گردشگر در طبیعت حمله‌ کرده بود و این دومین حمله پلنگ به طبیعت‌گردان در سال جدید است.
در حمله قبلی وقتی تعدادی طبیعت‌گرد برای تفریح به روستای سلیمان‌بلاغ رفته بودند و هنگام بارش باران زیر صخره‌ای پناه گرفته بودند مورد حمله پلنگی که زیر صخره در حال استراحت بود قرار گرفته بودند.                           ",https://www.asriran.com/003VJL
835349,۱۴۰۱/۰۱/۲۷,اقتصادی,ترکش‌های جنگ به تخم‌مرغ رسید,ویروس کشنده و جنگ، جدیدترین چالش برای تامین‌کنندگان تخم‌مرغ است که با کمبود نیروی کار و هزینه‌های بالای انرژی و غلات مورد استفاده برای خوراک دام مقابله می‌کنند.,"آنفلوآنزای پرندگان و جنگ اوکراین در سراسر جهان منجر به افزایش بیشتر قیمت‌ تخم‌مرغ شده است.
به گزارش ایسنا، شیوع شدیدآنفلوآنزای پرندگان در ایالات‌متحده و فرانسه باعث کاهش عرضه جهانی تخم‌مرغ و افزایش قیمت موادغذایی شده است زیرا جنگ در اوکراین، ارسال کالا به اروپا و خاورمیانه را مختل کرده است.
قیمت‌های بالاتر به‌ویژه برای مصرف‌کنندگانی که به تخم‌مرغ به‌عنوان منبع کم‌هزینه پروتئین و جایگزینی برای گوشت گران‌تر متکی هستند، دردناک است. بر اساس محاسبات رویترز از داده‌های دولت فدرال و ایالتی، آنفلوآنزای پرندگان امسال در بدترین شیوع از سال ۲۰۱۵ تاکنون بیش از ۱۹ میلیون جوجه تخم‌گذار را در مزارع تجاری ایالات‌متحده از بین برده است. در همین حال، فرانسه از بدترین شیوع خود رنج می‌برد که در آن حدود هست درصد از مرغ‌های تخم‌گذار معدوم شده‌اند.
ویروس کشنده و جنگ، جدیدترین چالش برای تامین‌کنندگان تخم‌مرغ است که با کمبود نیروی کار و هزینه‌های بالای انرژی و غلات مورد استفاده برای خوراک دام مقابله می‌کنند. برنامه جهانی غذای سازمان ملل اعلام کرد: قیمت جهانی مواد غذایی در ماه مارس تقریبا ۱۳ درصد افزایش یافت و به رکورد جدیدی رسید زیرا جنگ در اوکراین، صادرکننده بزرگ گندم و ذرت، قیمت غلات را افزایش داد.
تولیدکنندگان اظهار کردند: انتظار می‌رود قیمت تخم‌مرغ همچنان بالا بماند زیرا ماه‌ها طول می‌کشد تا عملیات در مزارع آلوده از سر گرفته شود. داده‌های سرویس آمار دولتی اوکراین نشان می‌دهد که اوکراین، ۱۴.۱ میلیارد تخم‌مرغ در سال ۲۰۲۱ تولید کرده است. اوکراین در سال‌های اخیر تامین‌کننده اصلی تخم‌مرغ اتحادیه اروپا بوده و بیش از ایالات‌متحده و حدود نیمی از واردات را به خود اختصاص داده است.                           ",https://www.asriran.com/003VJN
835345,۱۴۰۱/۰۱/۲۷,محیط زیست,باران در تهران یکشنبه هم می‌بارد,آسمان تهران فردا (۲۸ فروردین) نیمه ابری و وزش باد و گاهی وزش باد شدید و رگبار و رعد و برق پیش‌بینی می‌شود.,"بر اساس بررسی داده‌ها و نقشه‌های پیش‌یابی هواشناسی،برای وضعیت جوی استان تهران تناوب فعالیت سامانه بارشی،وزش باد و خیزش گرد و خاک به خصوص در نواحی جنوبی پیش‌بینی می‌شود.
به گزارش ایسنا بر اساس بررسی داده‌ها و نقشه‌های پیش‌یابی هواشناسی، وضعیت جوی استان تهران با نفوذ و فعالیت متناوب سامانه بارشی از امروز تا اواخر وقت یکشنبه (۲۷ تا ۲۸ فروردین) آسمانی نیمه ابری تا ابری همراه با وزش باد، دربعضی ساعت‌ها وزش باد شدید، رگبار و رعدوبرق در مناطق مستعد با احتمال بارش تگرگ و گاهی وزش باد خیلی شدید همراه با خیزش گردوخاک و کاهش دید به‌ویژه در نیمه جنوبی پیش‌بینی می‌شود.
طی این مدت کاهش نسبی دما مورد انتظار است.
از اواخر وقت یکشنبه به تدریج کاهش ابر و روزهای دوشنبه تا چهارشنبه (۲۹ تا ۳۱ فروردین) آسمانی کمی ابری تا نیمه ابری و همراه با وزش باد پیش‌بینی می‌شود.
بر اساس اعلام اداره کل هواشناسی استان تهران، ایستگاه‌ فرودگاه امام خمینی(ره) و ورامین با بیشینه دمای ۲۹ درجه سانتیگراد گرم‌ترین نقطه استان تهران در ۲۴ ساعت گذشته گزارش شده است.
آسمان تهران فردا (۲۸ فروردین) نیمه ابری و وزش باد و گاهی وزش باد شدید و رگبار و رعد و برق با حداقل دمای ۹ و حداکثر دمای ۲۰ درجه سانتیگراد و طی دوشنبه (۲۹ فروردین) کمی ابری و وزش با حداقل دمای ۱۰ و حداکثر دمای ۲۳ درجه سانتیگراد پیش‌بینی می‌شود.
وضعیت بارش باران در تهران طی۲۴ ساعت گذشتهبه گزارش ایسنا،بر اساس گزارش اعلام شده توسط اداره کل هواشناسی استان تهران،طی ۲۴ ساعت گذشته در ایستگاه‌های دماوند ۳.۳میلیمتر، لواسان ۲.۷ میلیمتر، شهریار ۱.۳ میلیمتر، آبعلی ۱ میلیمتر، شمیرانات ۰.۶ میلیمتر ، فرودگاه امام خمینی و فرودگاه مهرآباد ۰.۰۱میلیمتر بارندگی ثبت شده است.                           ",https://www.asriran.com/003VJJ
