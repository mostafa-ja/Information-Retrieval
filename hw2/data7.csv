News_ID,Date,Subject,Title,Summary,Body,Short_link
835024,۱۴۰۱/۰۱/۲۴,ورزشی,دستور وزیر ورزش برای حل مشکل تیم امید,با دستور سجادی وزیر ورزش و جوانان و پیگیری عاصم یوسفی مدیرعامل شرکت توسعه و نگهداری اماکن ورزشی کشور دیدار دوستانه تیم ملی فوتبال امید مقابل تیم لیگ برتری گل‌گهر سیرجان که قرار بود فردا در زمین شماره دو مرکز ملی فوتبال ایران برگزار شود، با همکاری مدیریت مجموعه ورزشی آزادی به زمین شماره یک ورزشگاه آزادی منتقل شد.,"وزیر ورزش و جوانان در دیدار با مهدی مهدوی کیا دستور داد پس از مشکل ایجاد شده بر سر بازی تیم امید و تیم گل گهر سیرجان، ورزشگاه آزادی برای دیدار فردای دو تیم در اختیار این تیم قرار بگیرد.
به گزارش ایرنا، امروز(چهارشنبه) مهدی مهدوی‌کیا به همراه محمد محمدی سرپرست تیم امید با حضور در وزارت ورزش با سید حمید سجادی دیدار کردند.
در این دیدار سرمربی تیم امید، آخرین وضعیت این تیم را تشریح کرد.
وزیر ورزش و جوانان در این دیدار با اعلام حمایت از تیم امید دستور داد پس از مشکل ایجاد شده بر سر بازی تیم امید و تیم گل گهر سیرجان، ورزشگاه آزادی برای دیدار فردای دو تیم در اختیار این تیم قرار بگیرد.
پس از این دستور و حل مشکل ایجاد شده، مهدی مهدوی‌کیا در گفت‌وگو با پایگاه خبری وزارت ورزش و جوانان از حمایت سجادی از تیم امید در راه آماده‌سازی این تیم قدردانی کرد.
با دستور سجادی وزیر ورزش و جوانان و پیگیری عاصم یوسفی مدیرعامل شرکت توسعه و نگهداری اماکن ورزشی کشور دیدار دوستانه تیم ملی فوتبال امید مقابل تیم لیگ برتری گل‌گهر سیرجان که قرار بود فردا در زمین شماره دو مرکز ملی فوتبال ایران برگزار شود، با همکاری مدیریت مجموعه ورزشی آزادی به زمین شماره یک ورزشگاه آزادی منتقل شد.
این بازی ساعت ۲۰ فردا پنج‌شنبه ۲۵ فروردین در ورزشگاه آزادی برگزار خواهد شد.
سید حمید سجادی فردا برای تماشای این بازی و حمایت از تیم امید به همراه سید محمدرضا پولادگر در ورزشگاه آزادی حاضر خواهد شد.
تیم امید خود را آماده حضور در بازی‌های آسیایی می‌کند.                           ",https://www.asriran.com/003VE8
835023,۱۴۰۱/۰۱/۲۴,ورزشی,کامرانی‌فر: ۶ بازی دوستانه تدارک دیده‌ایم/ احتمالا یکی از بازی‌ها با آرژانتین یا برزیل خواهد بود,دبیرکل فدراسیون فوتبال: ۶ بازی دوستانه تدارک دیده‌ایم. احتمالا یکی از بازی‌ها با آرژانتین یا برزیل خواهد بود. با پرو و نیوزیلند هم درحال مذاکره‌ایم.  این ۶ بازی، با ۴ تیم رده بالا و ۲ تیمِ رتبه میانی رده‌بندی فیفا انجام خواهد شد.,کد ویدیو  دانلود    فیلم اصلی                                     ,https://www.asriran.com/003VE7
835022,۱۴۰۱/۰۱/۲۴,فرهنگی/هنری,بازیگر پیشکسوت سینما: به عصر جدید معترضم؛ داورانش درکی از هنر ندارند,در یک قسمت از برنامه عصر جدید دیدم که نابینایی، این ساز را فوق‌العاده نواخت اما دو چراغ قرمز گرفت. شما وقتی بلد نیستید قضاوت کنید، چرا ازتان دعوت می‌کنند تا نظر بدهید. شما حساب کنید که یک نابینا چقدر باید زحمت بکشد که جای نت‌ها را درست بیابد. او درست انگشتانش را همانجا می‌گذاشت و در عین حال که ساز می‌زد، می‌خواند که کار بسیار سختی است. به عنوان هنرمند باید بگویم که شرمم می‌شود که او دو چراغ قرمز گرفت. دو داوری که ادعای موزیسین بودن دارند به هیچ وجه فرهنگ فولکلور ما را نمی‌شناسند. به آنها می‌گویم که باید بروند و یادبگیرند.,"آتش تقی‌پور، بازیگر پیشکسوت سینما و تئاتر می‌گوید: اهل دعوا نیستم اما محترمانه باید بگویم به برنامه «عصر جدید» معترضم. داوران این برنامه برخلاف ادعایی که می‌کنند، درکی از هنر ندارند و بویی از موسیقی فولکلور به مشامشان نرسیده است.
همشهری آنلاین نوشت: برنامه «عصر جدید» با اجرای احسان علیخانی، جزو برنامه‌های پربیننده نوروز بود. این برنامه که کپی یک برنامه مشهور خارجی است صدای برخی منتقدان را درآورده است. برخی به شیوه اجرای علیخانی ایراد می گیرند و برخی به نوع انتخاب داورها و برخی هم معتقدند همه استعدادها در این برنامه دیده نمی‌ شوند. یکی از منتقدان این برنامه کسی نیست جز آتش تقی‌پور که مویی در سینما و تئاتر سفید کرده است و سالها خاک صحن خورده است.
با تقی پور درباره عصر جدید صحبت کرده‌ایم که در ادامه می‌خوانید:
*برنامه‌هایی مانند «عصر جدید» را در تلویزیون دنبال می‌کنید؟
- بله. یکی دو بار هم دیده‌ام. دیدم که جوانی وارد این برنامه شد و جوان‌ها را در این برنامه به نوعی دست می‌انداختند. حتی در این برنامه عنوان شد که ۸۰ درصد جوانان می‌توانند آواز بخوانند.
*این برنامه را چگونه ارزیابی کرده‌اید؟
- ما مقلدان بی ریشه‌ای هستیم. برخی از داوران هم مانند داوران همین برنامه آدم‌ها و مدعوین را دست می‌اندازند و دست کم می‌گیرند.
*جوانی که چیزی برای عرضه کردن ندارد چه؟ او را هم از نظر شما نباید دست انداخت؟
- به هیچ وجه! مگر ما چه به آنها تا به امروز بخشیده‌ایم که توقع داریم در آنجا شاهکار کنند و برایتان عالی اجرا کنند. باید گفت اگر خود آنها را هم امتحان کنند، همه‌شان از مسابقه رد شوند.
*یعنی این برنامه کپی موفقی هم نیست؟
- وقتی خارجی‌ها چنین برنامه‌ای تدارک می‌بینند، داورانشان هم برنامه اجرا می‌کنند و مردم آنها را می‌بینند. بر این منوال عیاری در دست تماشاگران وجود دارد. کدامیک از این داوران و دست‌اندارکاران عصر جدید تا به حال در برنامه‌ای خودشان محل آزمون و خطا قرار گرفته‌اند؟ به عنوان هنرپیشه باید بگویم که تخصصی به فرض در حوزه آوازهای ایرانی ندارم اما دست‌کم داوران می‌توانند به جای سرکوفت زدن، شرایط اجتماعی را درنظر بگیرند که شرکت کننده در عصر جدید از چه دانش و بینش و هنری برخوردارند. چنین شیوه‌ای به نظرم مردود است.
*راه حل جذب مخاطب در برنامه‌ای مانند عصر جدید چیست؟
- کاش اصلاً از کسی تقلید نمی‌کردیم. ما می‌توانیم برنامه‌های ویژه خودمان را بسازیم. یعنی آنچه در سنت‌هایمان هم ممکن است وجود داشته باشد و اگر بیابیم، دریافت خواهد شد. نه اینکه زنگ طلایی بزنیم و از این جور کارها.
* به نظرتان در زمینه استعدادیابی این برنامه چگونه عمل کرده است؟
- به نظرم استعدادهایی که در کشورمان وجود دارد، حیف است که در چنین برنامه‌ای شرکت کنند. به ویژه برخی شرکت کنندگان وقتی کارهای دست جمعی می‌کنند، هنرشان مشخص می‌شود. کارهای فردی گاه به خود فرد و هنر او بازمی‌گردد و بس اما کارهای جمعی که نیاز به هارمونی و هماهنگی دارد و حرکت در آنها به چشم می‌خورد، زحمت ویژه‌ای می‌طلبد. به عنوان بازیگر رسماً باید از اجرای آنها تقدیر کنم. وقتی هنر و اجرا را در کار آنها می‌بینم، لذت می‌برم.
*اگر برنامه کپی باشد، نقد بر داوران وارد است یا بر اجرا کنندگان برنامه هم وارد خواهد بود؟
- قاعدتاً ما محیطی مانند محیط خارجی‌ها می‌سازیم. صحبت این نیست که از غرب تقلید نکنیم. بسیاری از کارها را بر مبنای تقلید یادمی‌گیریم اما مکان‌های ویژه‌ای حتی در تهران هست که از آنها غافلیم. به جای اینکه لوکیشن را مانند خارجی‌ها آنجا ببریم و درست مانند رسانه‌های غربی شویم، می‌توانیم از بافت‌های گردشگری خودمان بهره ببریم. اگر چنین باشد هم تماشاگر خارجی کارمان را خواهد دید و هم در داخلی.
*چرا از پتانسیل‌های خودمان بهره نمی‌برند؟
- معتقد نیستم که خیلی هم به عقب بازگردیم. منظورم استفاده از آنچه داریم است، از لباس‌ها، سنتمان و... گاهی می‌توانیم در برنامه‌ای مانند عصر جدید از افراد خواهش کنیم که فرهنگ خودمان را بشناسانند تا خودمان هم بفهمیم چنین المان‌هایی را در فرهنگمان سراغ داریم. به نظرم مجری عصرجدید بهتر است محبت خود را در طبق اخلاص بگذارد. نه اینکه کارهایی از او سر بزند که مخاطبانش دچار اضطراب و استرس شوند. داوران باید مادرانه و پدرانه آنها را راهنمایی کنند و رفتاری برادرانه با آنها داشته باشند. آنها به اندازه کافی در جامعه مشکلات دارند و نیازی به ایجاد مشکل و تحقیر شدن در برنامه ندارند. برنامه عصرجدید باید تلاش کند تا مشکلات بیشتری برای مردم فراهم نکند.
* از چه چیز برنامه عصر جدید تا به امروز از همه بیشتر رنجیده خاطر شده‌اید؟
- آنچه مرا به عنوان ترک و آذربایجانی و کسی که تا حدی به موسیقی فولکلور احاطه دارد، موسیقی شناسی و داورانی است که در این برنامه ادعای موسیقیدان بودن دارند. ساز عاشیق‌ها و نوازندگی این ساز یعنی «قوپوز» درک پیچیده‌ای ندارد. در یک قسمت از برنامه عصر جدید دیدم که نابینایی، این ساز را فوق‌العاده نواخت اما دو چراغ قرمز گرفت. شما وقتی بلد نیستید قضاوت کنید، چرا ازتان دعوت می‌کنند تا نظر بدهید. شما حساب کنید که یک نابینا چقدر باید زحمت بکشد که جای نت‌ها را درست بیابد. او درست انگشتانش را همانجا می‌گذاشت و در عین حال که ساز می‌زد، می‌خواند که کار بسیار سختی است. به عنوان هنرمند باید بگویم که شرمم می‌شود که او دو چراغ قرمز گرفت. دو داوری که ادعای موزیسین بودن دارند به هیچ وجه فرهنگ فولکلور ما را نمی‌شناسند. به آنها می‌گویم که باید بروند و یادبگیرند.
اینکه به دیگران سفارش می‌کند که برو یادبگیر، من هم از همینجا می‌گویم که باید لطف کند و برود و فرهنگ عاشیق‌های ترک را ببیند و بفهمد و بداند که کسی که چنین زیبا می‌نوازد در قلب مردم جای دارد. آن نابینا با آن توانایی الگوی آدمی است که نقص عضو دارد. او الگوی معلولی است که از معلولیتش که همان نابینایی باشد، بهره‌برداری فوق‌العاده‌ای کرده است. او را باید ارج نهاد و به دیگران نشان داد تا مردمی که حتی سالم‌اند و به خودشان زحمت نمی‌دهند پشتکار داشته باشند، درس بگیرند. این موضوع مرا عذاب می‌دهد. اگر آن دارو بلد نیست لااقل رای‌هایی بدهد که خنثی باشد. اگر آن دوست داور موزیسین است باید از او پرسید که چرا فرهنگ کشورمان را نمی‌داند و با آن آشنا نیست؟!
ساز قوپوز جزو فرهنگ موسیقایی ماست و به هیچ وجه هم جلف نیست. ساز مقدس ترک زبان‌هاست که البته جاهایی همین ساز را به دو تار تغییر داده‌اند. این عیب بزرگی بود که مرا انگشت به دهان گذاشت. مگر ما به این کشور تعلق نداریم؟ درباره قضاوتش راجع‌به کسان دیگر هم که افاضات فضل می‌کند و فکر می‌کند خیلی می‌داند، باید گفت که چنین نیست. او خیلی هم نمی‌داند! باید یادبگیرد.
یکبار فکر کردم که اگر از کشورم خارج شوم چه می‌شود. پیش خودم سوال کردم که از فرهنگ ایرانی چه می‌دانی؟ چقدر مولوی را خوانده‌ای؟ غزل‌های حافظ را خوانده‌ای؟ شاهنامه برایت آشناست؟ من از فولکلور خودمان وارد شدم و دوباره مطالعه کردم. به نظرم رسید که پس از سال‌ها، به شکل جسته و گریخته با هنرمان آشنایی دارم. فکر کردم اگر شهروندی هنر ایرانی را بداند چه نیازی است که به خارج از ایران مهاجرت کند؟ اما در حیرتم از کسی که ادعای هنر و دانش و بینش دارد و فاقد درک هنری است.
اهل دعوا نیستم اما محترمانه باید بگویم که نسبت به این برنامه و نحوه داوری‌اش معترضم.                           ",https://www.asriran.com/003VE6
835020,۱۴۰۱/۰۱/۲۴,سیاسی,اعلام علت غیبت احمدی‌نژاد در دیدار کارگزاران نظام با رهبری,عصر روزگذشته دیدار رمضانی مسئولان نظام با رهبری انقلاب در حالی برگزار شد که در این دیدار حجت الاسلام حسن روحانی، سیدحسن خمینی، محمدجواد ظریف و ..حضور داشتند.,"دیده بان ایران نوشت: علیرضابیگی علت اصلی عدم حضور احمدی نژاد در دیدار مسئولان نظام با رهبر انقلاب را بیان کرد
احمد علیرضابیگی، نماینده مردم تبریز در مجلس یازدهم در خصوص غیبت روزگذشته - چهارشنبه ۲۳ فروردین ۱۴۰۱- محمود احمدی نژاد در دیدار مسئولان نظام با آیت الله خامنه ای گفت: بنده با ایشان تماس گرفتم و آقای احمدی نژاد گفتند به این جلسه «دعوت» نشده بودم.
عصر روزگذشته دیدار رمضانی مسئولان نظام با رهبری انقلاب در حالی برگزار شد که در این دیدار حجت الاسلام حسن روحانی، سیدحسن خمینی، محمدجواد ظریف و ..حضور داشتند.                           ",https://www.asriran.com/003VE4
835018,۱۴۰۱/۰۱/۲۴,سیاست خارجی,سوء قصد به نماینده قانونی سفارت ایران در عراق,ناظرین امور منطقه با اشاره به سفر روز چهارشنبه وزیر امور خارجه عراق به تهران و دیدار با مقامات جمهوری اسلامی ایران ، می گویند: اقدام به ترور با هدف فشار بر دولت عراق و سنگ اندازی در روابط تهران-بغداد انجام شده است.,"« امجد محمد حسین الموسوی» وکیل و نماینده قانونی سفارت ایران در بغداد امروز (چهارشنبه) مورد سوء قصد قرار گرفت اما خوشبختانه از این اقدام جان سالم به در برد.
به گزارش ایرنا، «عباس احمیدی» کنسول جمهوری اسلامی ایران در بغداد با تایید این خبر اعلام کرد: امروز ساعت ۱۲ و ۵۰ دقیقه بعد از ظهر آقای امجد محمد حسین الموسوی، وکیل و نماینده قانونی سفارت در شهر کاظمین مورد سوء قصد مهاجمین مسلح قرار گرفت که الحمدالله به ایشان آسیب نرسید و مهاجمین خسارات هایی را به خودروی شخصی ایشان وارد کردند.
وی افزود: مراتب از طریق مجاری قانونی عراق در دست اقدام است.
هنوز مشخص نیست این سوء قصد را چه شخص یا گروهی انجام داده است.
ناظرین امور منطقه با اشاره به سفر روز چهارشنبه وزیر امور خارجه عراق به تهران و دیدار با مقامات جمهوری اسلامی ایران ، می گویند: اقدام به ترور با هدف فشار بر دولت عراق و سنگ اندازی در روابط تهران-بغداد انجام شده است.                           ",https://www.asriran.com/003VE2
835017,۱۴۰۱/۰۱/۲۴,بین الملل,روسیه کی‌یف را به بمباران مراکز تصمیم‌گیری تهدید کرد,سخنگوی وزارت دفاع روسیه گفت: ما شاهد تلاش اوکراین برای خرابکاری و هدف قراردادن اهدافی در خاک روسیه هستیم.,"وزارت دفاع روسیه اعلام کرد: «اگر اقدامات تخریبی علیه اهداف ما در خاک روسیه ادامه یابد، مراکز تصمیم‌گیری در کی‌یف را هدف قرار خواهیم داد.»
به گزارش ایسنا، وزارت دفاع روسیه گفت اگر اقدامات تخریبی اوکراین همچنان علیه اهدافی در اراضی روسیه ادامه یابد، ارتش روسیه به مراکز تصمیم‌گیری در کی‌یف حمله خواهد کرد.
سخنگوی وزارت دفاع روسیه گفت: ما شاهد تلاش اوکراین برای خرابکاری و هدف قراردادن اهدافی در خاک روسیه هستیم.
وی تأکید کرد که اگر این اقدامات ادامه یابد، ارتش روسیه به مراکز تصمیم‌گیری اوکراین از جمله در کی‌یف که تاکنون از حمله به آنها خودداری کرده است، حمله خواهد کرد.                           ",https://www.asriran.com/003VE1
835016,۱۴۰۱/۰۱/۲۴,بین الملل,فرانسه کمک نظامی بیشتری در اختیار اوکراین قرار می دهد,دولت فرانسه از جمله کشورهای غربی است که به شدت نسبت به حمله نظامی روسیه به اوکراین واکنش نشان داده و در پیروی از دیگر متحدان خود اقداماتی از جمله مسدود کردن اموال را علیه مسکو انجام داده است.,"فلورانس پارلی وزیر دفاع فرانسه روز چهارشنبه گفت که پاریس پس از درخواست های جدید کی یف، به اوکراین کمک نظامی بیشتری ارائه خواهد کرد.
به گزارش ایرنا، پارلی وزیر دفاع فرانسه در پیام توییتری نوشت: پس از درخواست‌های جدید اوکراینی‌ها، با ""اولکسی رزنیکوف"" همتای اوکراینی خود تبادل نظر کردم.
وی در ادامه نوشت: من به همکارم اطلاع دادم که فرانسه علاوه بر تجهیزات نظامی به ارزش ۱۰۰ میلیون یورو (۱۰۸ میلیون دلار) کمک نظامی بیشتری ارائه خواهد کرد.
دولت فرانسه از جمله کشورهای غربی است که به شدت نسبت به حمله نظامی روسیه به اوکراین واکنش نشان داده و در پیروی از دیگر متحدان خود اقداماتی از جمله مسدود کردن اموال را علیه مسکو انجام داده است.
وزارت دارایی فرانسه روز سه شنبه اعلام کرد که از زمان آغاز تهاجم روسیه به اوکراین در ۲۴ فوریه (۵ اسفند)، دارایی‌های مسکو به ارزش ۲۳.۷ میلیارد یورو ( ۲۵.۶ میلیارد دلار ) را مسدود کرده است.
بر اساس اعلام وزارت دارایی فرانسه، بیشترین دارایی‌های مسدود شده در این کشور متعلق به بانک مرکزی روسیه به ارزش ۲۲.۸ میلیارد یورو است.
این دارایی‌ها همچنین شامل ۳۳ ملک به ارزش ۵۷۳.۶ میلیون یورو به همراه سه کشتی به ارزش بیش از ۱۲ میلیارد یورو، ۶ بالگرد به ارزش بیش از ۶۰ میلیون یورو و سه اثر هنری به ارزش ۷ میلیون یورو می‌شوند.
اقدامات مالی فرانسه علیه دارایی‌ میلیاردرهای روس به این معنی است که مالکان قادر به فروش یا کسب درآمد از دارایی‌های خود نیستند.
فرانسه همچنین به بهانه جاسوسی اقدام به اخراج ۶ دیپلمات روسیه کرده است.
از آغاز جنگ در اوکراین در ۲۴ فوریه ( پنج اسفند سال گذشته) تا کنون کشورهای غربی با بسته‌های گسترده‌ای از تحریم‌های مالی سخت به این اقدام مسکو پاسخ داده‌اند.
بسیاری از کشورهای اروپایی و همچنین آمریکا و متحدان آن اقدام به مسدودسازی دارایی‌های دولتی و خصوصی روس‌ها در کشورهای خود کرده‌اند.                           ",https://www.asriran.com/003VE0
835015,۱۴۰۱/۰۱/۲۴,بین الملل,دبیر کل سازمان ملل: در حال‌حاضر آتش بس در اوکراین امکان پذیر نیست,دبیر کل سازمان ملل توضیح داد نسل کشی به صورت دقیق در قوانین بین المللی تعریف شده است و محققان دادگاه بین المللی کیفری در اوکراین حضور داشته اند. ما این مساله که آیا نسل کشی در اوکراین اتفاق افتاده یا نه را به نهاد های قضایی می سپاریم.,"آنتونیو گوترش دبیر کل سازمان ملل متحد اعلام کرد که درحال حاضر آتش بس جهانی برای اوکراین امکان پذیر نیست.
به گزارش ایرنا؛ دبیرکل سازمان ملل روز چهارشنبه به وقت محلی در جمع خبرنگاران افزود: درحال حاضر یک آتش بس جهانی برای اوکراین ممکن به نظر نمی رسد.
گوترش تاکید کرد در عوض، هدف باید مدیریت وضعیت در اوکراین برای تضمین دسترسی امن به منظور تخلیه غیرنظامیان و کمک های بشردوستانه باشد.
وی همچنین تصریح کرد که سازمان ملل آنچه را در اوکراین رخ می دهد، ""نسل کشی"" ندانسته است چرا که این امر به تصمیم گیری نهایی قانونی از سوی نهادهای قضایی بستگی دارد.
دبیر کل سازمان ملل توضیح داد نسل کشی به صورت دقیق در قوانین بین المللی تعریف شده است و محققان دادگاه بین المللی کیفری در اوکراین حضور داشته اند. ما این مساله که آیا نسل کشی در اوکراین اتفاق افتاده یا نه را به نهاد های قضایی می سپاریم.
جو بایدن رئیس جمهوری آمریکا در تداوم حملات لفظی اش به ولادیمیر پوتین رئیس جمهوری روسیه برای نخستین بار او را به ""نسل کشی"" متهم کرد و گفت که حمله پوتین به اوکراین ""نسل کشی"" است.
رئیس جمهوری آمریکا که عصر سه شنبه به وقت محلی در ایالت آیووا سخن می گفت، با برشمردن اقدامات دولتش برای رسیدگی به هزینه های رو به افزایش در آمریکا را در میان جنگ در اوکراین گفت: بودجه خانواده های آمریکایی و توانایی آنها برای تامین سوخت خودروهایشان نباید به اعلام جنگ از سوی یک ""دیکتاتور"" که در آن سوی جهان ""نسل کشی"" می کند، وابسته باشد.
بایدن مدعی شد همه تلاش ها تحت اختیارات خود را از طریق فرمان های اجرایی انجام می دهم تا قیمت ها را کاهش دهم و به افزایش هزینه ناشی از اقدامات پوتین رسیدگی کنم.
ولادیمیر پوتین رئیس جمهوری روسیه ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. جنگ در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003VDz
835014,۱۴۰۱/۰۱/۲۴,عمومی,کتاب کو؟! (تست سرعت چشم),توجه: در این تست و نظایرش، از دست و موس استفاده نکنید و فقط با چرخش چشمان، سوژه مورد نظر را جست و جو کنید.,"در بین اشیاء مختلف، کتاب را در چند ثانیه پیدا خواهید کرد؟

.
.
.
.
.
.
.
.
.
.
.
.
.
.
.در چند ثانیه پیدا کردید؟ اعضای خانواده و دوستان جطور؟حالا در این تصویر، ""زنبور"" را پیدا کنید (کلیک کنید)                           ",https://www.asriran.com/003VDy
835013,۱۴۰۱/۰۱/۲۴,بین الملل,زلنسکی: بیایید مدودچوک را با اوکراینی‌های اسیر روس‌ها مبادله کنیم,,"رئیس جمهور اوکراین پیشنهاد داد رهبر حزب اصلی اپوزیسیون این کشور که امروز بازداشت شده، با اوکراینی‌هایی که در اسارت روس‌ها هستند، مبادله شود. 
به گزارش آناتولی، ولودیمیر زلنسکی، رئیس جمهور اوکراین در یک پیام ویدئویی پیشنهاد داد ویکتور مدودچوک، رهبر حزب اصلی اپوزیسیون این کشور که به دلیل نزدیکی به ولادیمیر پوتین، رئیس جمهور روسیه شناخته می‌شود و امروز بازداشت شده، با اوکراینی‌هایی که در اسارت روس‌ها هستند، مبادله شود.
زلنسکی به ارزیابی چهل و هشتمین روز جنگ پرداخت و تصریح کرد که روسیه که به کشورش حمله کرده، متحمل خسارات زیادی شده است.
وی گفت: روس‌ها قصد داشتند ظرف چند روز اوکراین را اشغال کنند، اما برنامه‌های 48 ساعته آنها به 48 روز افزایش یافت. ارتش روسیه در این 48 روز تلفات بیشتری متحمل شد و بیش از تلفات اتحاد جماهیر شوروی در افغانستان در 10 سال گذشته بود.
رئیس جمهور اوکراین ضمن ارزیابی‌هایی درباره ویکتور مدودچوک که توسط سرویس امنیتی این کشور(SBU) در یک عملیات ویژه بازداشت شده بود، گفت: وی توانست 48 روز مخفی شود اما در نهایت دستگیر شد. من به فدراسیون روسیه پیشنهاد می‌کنم مدودچوک را با اوکراینی‌هایی که در اسارت روس‌ها هستند مبادله کند. افسران مجری قانون و ارتش ما نیز باید این احتمال را در نظر بگیرند.
مدودچوک به عنوان رهبر اپوزیسیون پلتفرم برای زندگی و به عنوان دومین حزب بزرگ اوکراین شناخته می‌شود. وی در ماه می 2021 به ظن خیانت به حبس خانگی محکوم شد.
مدودچوک که ادعا می‌شود پس از شروع جنگ در این کشور از حبس خانگی فرار کرده است، پدرخوانده دختر پوتین نیز هست.                           ",https://www.asriran.com/003VDx
835012,۱۴۰۱/۰۱/۲۴,اجتماعی ,تداوم وقوع طوفان شن در استان اصفهان تا پایان هفته,سرعت طوفان شن ۹۵ کیلومتر، باعث فعال شدن کانون‌های گردو غبار در سطح استان اصفهان شد.,"مدیر کل مدیریت بحران استانداری اصفهان گفت: استقرار سامانه ناپایدار جوی تا پایان هفته، تندباد لحظه‌ای و طوفان شن را در محور مواصلاتی شمال و شرق استان و محور نطنز، کاشان و بادرود به همراه خواهد داشت.
منصور شیشه‌فروش در گفت و گو با ایرنا اظهار داشت: سرعت طوفان شن ۹۵ کیلومتر، باعث فعال شدن کانون‌های گردو غبار در سطح استان اصفهان شد.
وی بیان داشت: سالانه ۴۰۰ میلیارد تومان خسارت ناشی از گرد و غبار به زیر ساخت‌ها از جمله فضای سبز، کشاورزی و جاده‌ها وارد می‌شود و کاهش دید و افزایش تصادفات را بدنبال دارد که این رقم تا سال ۹۸ بالغ بر ۱۵۰ میلیارد تومان برآورد شده است.
مدیر کل مدیریت بحران استانداری اصفهان از افزایش یک و نیم میلیون هکتاری کانون‌های گردوغبار خبر داد و افزود: از ابتدای سال تاکنون ۱۱ روز ناسالم ثبت شده است.
وی خاطر نشان کرد: بدر مواجهه با عوارض گرد و غبار، وظایف بخش‌های مختلف از جمله هواشناسی، محیط‌زیست، منابع طبیعی و غیره مشخص شده است.
وی از شناسایی ۱۴ کانون گرد و غبار و ۳۱۰ هزار هکتار فرسایش بادی در سطح استان اصفهان خبر داد و افزود: در همین راستا ۳۰ هزار هکتار مالچ‌پاشی صورت گرفته و بادشکن‌های زنده و غیرزنده با هدف حفاظت جاده‌ها انجام شده است.
وی افزود: بدنبال خشکی زاینده‌رود، خشکسالی اصفهان طی سال‌های گذشته و کاهش میزان بارش‌ها و هم مرزی با استان‌های کویری از جمله قم، سمنان، خراسان‌جنوبی و یزد بسیاری از کانون‌های گرد وغبار در استان فعال شده و بصورت نقطه‌ای داخل استان این مسئله را نیز داریم.
شیشه‌فروش گفت: در صورتی که اقدام جدی برای احیای زاینده‌رود و تالاب گاوخونی با وسعت ۴۷ هزار هکتاری صورت نگیرد، شاهد درگیر شدن ۵ استان‌ همجوار اصفهان از جمله تهران، استان مرکزی، یزد، چهارمحال بختیاری با پدیده گرد و غبار خواهیم شد.                           ",https://www.asriran.com/003VDw
835011,۱۴۰۱/۰۱/۲۴,بین الملل,ایتالیا: ترکیه بیشترین تلاش را برای صلح در جنگ اوکراین می‌کند,,"وزیر امور خارجه ایتالیا اعلام کرد که ترکیه بیشترین تلاش را برای برقراری صلح در جنگ میان روسیه و اوکراین می‌کند.
به گزارش آناتولی، لوئیجی دی مایو، وزیر امور خارجه ایتالیا در رابطه با جنگ روسیه با اوکراین و آخرین تحولات این کشور اظهار داشت اگرچه طرفین نمی‌پذیرند، اما باید برای تسریع در دیپلماسی تلاش کنند، دیپلماسی عنصر اصلی است.
وی ضمن تاکید بر تشویق به کنفرانس صلح از سوی اتحادیه اروپا، گفت: ما باید پیش از آتش‌بس، کنفرانس صلح را ترویج کنیم. کشوری که بیشترین تلاش را برای برقراری صلح می‌کند ترکیه است که می‌تواند با هر دو طرف مذاکره کند.
دی مایو با بیان اینکه درگیری‌هایی «لفظی قدرتمندی» بین مقامات ایتالیایی و روسی صورت گرفت، خاطرنشان کرد که همواره با مسکو کانال باز داریم.
وی همچنین تاکید کرد که اگر منابع مالی ولادیمیر پوتین رئیس جمهور روسیه با اعمال تحریم محدود نشود، رهبر روسیه به تامین مالی این جنگ ادامه می‌دهد و با سودای پیروزی بر سر میز مذاکره نخواهد نشست.                           ",https://www.asriran.com/003VDv
835010,۱۴۰۱/۰۱/۲۴,بین الملل,دیپلمات روس: آمریکا بداند اخراج دیپلمات ها تلافی خواهد داشت,به گفته ریابکوف آمریکا به طور عامدانه شرکای اروپایی خود را تشویق به اخراج دیپلمات‌های روس از کشورهایشان می‌کند.,"معاون وزیر امور خارجه روسیه در واکنش به اخراج دیپلمات‌های روسی از کشورهای اروپایی گفت : آمریکا عامل تحریک و فشار به شرکای اروپایی در این اقدام است و مسکو تلافی خواهد کرد.
به گزارش ایرنا، سرگئی ریابکوف، معاون وزیر امور خارجه روسیه گفت: واشنگتن دریافته است که اخراج دیپلمات‌های روس به طور اجتناب‌ناپذیری بر اساس اصل عمل متقابل تلافی خواهد شد.
این دیپلمات خاطرنشان کرد در واقع اخراج دیپلمات های روس از سوی آمریکا نوعی رفتار مجازات از سوی آمریکایی‌ها است.
به گفته ریابکوف آمریکا به طور عامدانه شرکای اروپایی خود را تشویق به اخراج دیپلمات‌های روس از کشورهایشان می‌کند.
به گفته این دیپلمات، دولت روسیه برای سناریوی احتمالی فروپاشی کامل روابط سیاسی آمریکا و روسیه آمادگی کامل را دارد.
معاون وزیر امور خارجه روسیه در پایان خاطرنشان کرد: باز هم می گویم که این انتخاب با ما نیست، اما اگر لازم باشد پاسخی مشابه خواهیم داد.                           ",https://www.asriran.com/003VDu
835009,۱۴۰۱/۰۱/۲۴,سیاسی,واکنش همتی به سخنان رئیسی: دنبال پشت پرده گرانی‌ها نباشید,رییس کل سابق بانک مرکزی در واکنش به سخنان امروز رئیسی مبنی بر شناسایی پشت پرده گرانی‌ها اخیر نوشت: دنبال پشت پرده گرانی‌ها نباشید.,"گفتنی است که امروز رئیس‌جمهور با ابراز نارضایتی از گرانی کالاهای اساسی به دستگاه‌های نظارتی دستور داد پشت پرده گرانی‌های اخیر را بررسی و دلایل آن را شناسایی کنند.
                            ",https://www.asriran.com/003VDt
835008,۱۴۰۱/۰۱/۲۴,اجتماعی ,معاون پلیس راهور: هنوز آمار قطعی فوت شدگان در ماه های بهمن و اسفند منتشر نشده است,معاون اجتماعی پلیس راهور: از دست رفتن حتی یک نفر از هموطنان بر اثر تصادف رانندگی غیرقابل جبران و تاثرآمیز است و هدر رفتن منابع انسانی کشور ناشی از رخدادهای ترافیکی هزینه‌های هنگفتی را به کشور تحمیل می‌کند.,"معاون اجتماعی و فرهنگ ترافیک پلیس راهور ناجا مغایرت تعداد تلفات جاده ای نوزور ۱۴۰۰ اعلامی پزشکی قانونی و پلیس را طبیعی دانست و گفت: پزشکی قانونی به جای بررسی‌های بیشتر و رعایت چارچوب‌های تهیه آمار نهایی، دقت را فدای سرعت کرده است.
به گزارش ایرنا، سرهنگ عین الله جهانی افزود: در پی انتشار آمار فوت شدگان تصادفات رانندگی در بازه زمانی ۲۵ اسفند ۱۴۰۰ تا ۱۵ فروردین ۱۴۰۱ از سوی سازمان پزشکی قانونی کشور، طبیعی است آمار این سازمان با آمار پلیس مغایرت داشته باشد، اما طبق رویه جاری در سنوات گذشته، آمار نهایی متوفیان تصادفات رانندگی را پزشکی قانونی پس از بررسی‌های لازم و استفاده از گزارشات کارشناسی پلیس، اورژانس، هلال احمر و سازمان امداد و نجات و... «یکماه» پس از بازه زمانی موردنظر اعلام می‌کرد.
وی ادامه داد: حال چگونه است که پس از گذشت ۱۰ روز از پایان طرح نوروزی، این سازمان اقدام به انتشار چنین آماری کرده که جای تامل و تعجب دارد و این درحالیست که هنوز آمار قطعی فوت شدگان در ماه های «بهمن» و «اسفند» سال گذشته از سوی این سازمان نهایی نگردیده و منتشر هم نشده است.
جهانی با تشکر از سرعت عمل سازمان پزشکی قانونی کشور در تهیه آمار فوت شدگان طرح نوروزی ۱۴۰۱ افزود: به نظر می‌رسد سازمان فوق به جای بررسی‌های بیشتر و رعایت چارچوبهای تهیه آمار نهایی، دقت را فدای سرعت کرده است.
وی درباره تکمیل نحوه ارائه آمار فوت شدگان حوادث ناشی از تصادفات رانندگی گفت: آمار اعلامی از سوی پلیس مربوط به «سامانه رخدادهای انتظامی ناجا» است که بر اساس این سامانه، هر تصادفی که در کشور رخ می‌دهد اطلاع از آخرین وضعیت حیات رانندگان و سرنشینان آنها پس از ۷۲ ساعت استعلام و سپس اعلام می‌شود.
معاون اجتماعی پلیس راهور تصریح کرد: از دست رفتن حتی یک نفر از هموطنان بر اثر تصادف رانندگی غیرقابل جبران و تاثرآمیز است و هدر رفتن منابع انسانی کشور ناشی از رخدادهای ترافیکی هزینه‌های هنگفتی را به کشور تحمیل می‌کند.
جهانی گفت: در ایام نوروز ۱۴۰۱ شاهد اوج سفرهای هموطنان بودیم و با توجه به رابطه مستقیم بین میزان تصادفات رانندگی با افزایش ترددها، طبیعی است میزان تصادفات به طور قابل ملاحظه‌ای افزایش خواهد داشت.                           ",https://www.asriran.com/003VDs
835007,۱۴۰۱/۰۱/۲۴,بین الملل,وزیر خارجه عراق: گفت وگوها میان ایران و عربستان ادامه می‌یابد,امنیت جمهوری اسلامی ایران و عراق بسیار مهم و مرتبط با امنیت منطقه است. ایران و عراق دو کشور همسایه هستند و روابط اقتصادی، فرهنگی، جغرافیایی و تاریخی با قدرت میان دو کشور وجود دارد. زمانی که مشکل امنیتی پیش آید باید راه گفت‌وگو را در پیش گیریم.,"وزیر امور خارجه عراق تاکید کرد: گفت وگوهای ایران و عربستان ادامه داشته و برای مدتی متوقف شد امیدواریم که دور بعدی گفت وگوهای دو کشور برگزار شود.
به گزارش ایرنا، فواد حسین در نشست خبر با حسین امیرعبداللهیان وزیر امور خارجه افزود: با ایرانی‌ها موضوع ثابتی درخصوص زیارت عتبات مقدسه و چگونگی تسهیل این سفرها داریم که امیدواریم بتوانیم آن را تسهیل کنیم.
وی ادامه داد: امنیت جمهوری اسلامی ایران و عراق بسیار مهم و مرتبط با امنیت منطقه است. ایران و عراق دو کشور همسایه هستند و روابط اقتصادی، فرهنگی، جغرافیایی و تاریخی با قدرت میان دو کشور وجود دارد. زمانی که مشکل امنیتی پیش آید باید راه گفت‌وگو را در پیش گیریم.
وزیر امور خارجه عراق عنوان کرد: درها برای گفت وگوها در عراق باز است و امیدواریم این درها در تهران هم باز باشد تا گفت‌وگوهای فشرده‌ای را در باب مسائل امنیتی باز کنیم.
حسین خاطرنشان کرد: برادران ایرانی شکایت‌هایی درخصوص برخی مسائل امنیتی دارند که باید با صراحت در این زمینه صحبت کرد و از راه‌های دیپلماتیک و گفت‌وگو مشکلات را حل کنیم.
وی تصریح کرد: در این دیدار درباره گفت‌وگوهای میان عربستان و ایران نیز رایزنی و تبادل‌نظر انجام شد.
وزیر امور خارجه عراق ادامه داد: وزیر امور خارجه ایران درباره افغانستان صحبت‌هایی را مطرح و دیدگاه جمهوری اسلامی را در این زمینه عنوان کرد.
حسین افزود: ما درخصوص کشور افغانستان با جمهوری اسلامی ایران درباره این موضوع که باید حکومتی فراگیر در این کشور تشکیل شود هم‌نظر بودیم که این دولت دربرگیرنده همه اقوام و طرف‌های افغانستانی باشد چراکه افغانستان نیازمند ثبات است.
وی خاطرنشان کرد: عراق از آتش‌بس در یمن استقبال کرده و همه طرف‌هایی که در تحقق آتش‌بس نقش داشتند قدردانی می‌کند و امیدواریم با گفت و گوها رنج یمن پایان یابد.
وزیر امور خارجه عراق با بیان اینکه در سوریه نیازمند ثبات هستیم، اظهار کرد: ثبات سوریه بر عراق مستقیما تاثیرگذار است چراکه بی‌ثبات در سوریه تاثیر منفی بر عراق دارد لذا باید به سوریه کمک کرد تا ثبات و امنیت در این کشور برقرار شود و ما از همه تلاش‌ها در این خصوص حمایت می‌کنیم.
حسین گفت: گفت‌وگوها میان ایران و عربستان ادامه داشته اما برای مدتی متوقف شد و امیدواریم دور بعدی گفت‌وگوها میان ایران و عربستان برگزار شود.
وی ادامه داد: گفت وگوها تاکنون در چارچوب مشارکت دستگاه امنیتی دوطرف بوده و از سوی جمهوری اسلامی ایران نمایندگانی از وزارت خارجه حضور داشتند اما چارچوب گفت‌وگوها میان دستگاه‌های امنیتی بوده که امیدواریم نشست بعدی به‌زودی برگزار شود.
وزیر امور خارجه عراق بیان کرد: گمانه‌زنی‌هایی درباره زمان این نشست مطرح شده لذا به صراحت نمی‌توانیم درباره زمان نشست صحبت کنیم.
حسین تصریح کرد: امیدواریم بتوانیم از گفت‌گوهای بسته و محرمانه به گفت‌ وگوهای علنی برسیم.
وی آتش‌بس در یمن را حاصل تلاش طرف‌های منطقه‌ای، یمنی و بین‌المللی دانست و گفت: این آتش بس می‌تواند از دلایلی باشد که زمینه از سرگیری گفت‌وگوها را فراهم سازد که به گفت‌وگوهای دیپلماتیک و غیرمحرمانه برسیم. بخشی از گفت‌وگوها درباره مسائل منطقه‌ای بود که عراق نقش پررنگی در این زمینه داشته است.                           ",https://www.asriran.com/003VDr
835006,۱۴۰۱/۰۱/۲۴,اجتماعی ,بیش از ۸۰ درصد موارد کرونا در ایران سویه BA ۲ است,دو سویه جدید «XD» (ترکیبی از ویروس دلتا و اُمیکرون) و «XE» (ترکیبی از زیرسویه BA ۱ و BA ۲) هستند و موارد ابتلا به XD معدود بوده و تعداد موارد ابتلا به XE کمتر از هزار مورد گزارش شده است.,"دبیر کمیته اپیدمیولوژی کمیته علمی کرونا گفت: تا ۲ هفته پیش ۸۰ درصد موارد کرونا در ایران سویه BA ۲ بود و اکنون میزان گردش این ویروس بیشتر هم شده است.
به گزارش باشگاه خبرنگاران، مسعود یونسیان گفت: بیش از ۹۴ درصد کل موارد کرونا در دنیا BA ۲ است. شناسایی دو زیر گونه جدید XD و XE هم جای نگرانی ندارد و موارد ابتلا به این دو سویه در دنیا اندک است.۹۹.۸ درصد موارد کرونا در دنیا امیکرون BA ۱.۱، BA ۱ و BA ۲ است.
دو سویه جدید «XD» (ترکیبی از ویروس دلتا و اُمیکرون) و «XE» (ترکیبی از زیرسویه BA ۱ و BA ۲) هستند و موارد ابتلا به XD معدود بوده و تعداد موارد ابتلا به XE کمتر از هزار مورد گزارش شده است.                           ",https://www.asriran.com/003VDq
835005,۱۴۰۱/۰۱/۲۴,ورزشی,مدال برنز جام جهانی برزیل برای تیم میکس تپانچه ایران,جام جهانی برزیل دومین دوره جام‌های جهانی در سال ۲۰۲۲ است که از ۲۲ فروردین آغاز شد و تا ۳۰ فروردین ادامه دارد. بیش از ۱۸۰ ورزشکار از ۲۸ کشور جهان در این مسابقات حضور دارند.,"تیم میکس تپانچه بادی ایران متشکل از گلنوش سبقت‌اللهی و جواد فروغی به مدال برنز مسابقات تیراندازی جام جهانی برزیل دست یافتند.
به گزارش ایسنا، در سومین روز از مسابقات تیراندازی جام جهانی برزیل که در ریودوژانیرو در حال برگزاری است تیم میکس تپانچه بادی ایران متشکل از جواد فروغی و گلنوش سبقت‌الهی مقابل اتریش به برتری رسیدند و مدال برنز این رقابت‌ها را کسب کردند.
وحید گل‌خندان و هانیه رستمیان نمایندگان دیگر ایران در این ماده بودند که پس از شکست مقابل فرانسه از کسب مدال برنز این مسابقات بازماندند.
در این مسابقات در ماده‌های میکس و تیمی مدال برنز مشترک توزیع می‌شود. در ادامه مسابقات امروز تیم‌های تفنگ و تپانچه زنان و مردان مقابل حریفانشان به رقابت خواهند پرداخت.
جام جهانی برزیل دومین دوره جام‌های جهانی در سال ۲۰۲۲ است که از ۲۲ فروردین آغاز شد و تا ۳۰ فروردین ادامه دارد. بیش از ۱۸۰ ورزشکار از ۲۸ کشور جهان در این مسابقات حضور دارند.
تیم ملی ایران نیز با ترکیب امیرمحمد نکونام، مهیار صداقت، هادی قره‌باغی، نجمه خدمتی، الهه احمدی، فاطمه امینی، فاطمه کرم‌زاده، گلنوش سبقت‌اللهی، هانیه رستمیان، الهام هریجانی، جواد فروغی، سجاد پورحسینی و وحید گلخندان عازم این مسابقات شده است.
هدایت تیم ملی تفنگ را حسین باقری و فرهاد مناف‌فر و تیم ملی تپانچه را محسن نصر اصفهانی و امیرحسین صولت به عهده دارند.
*نتایج تیراندازان ایران در جام جهانی برزیل تاکنون:*مقدماتی تفنگ بادی مردان:امیرمحمد نکونام دوازدهممهیار صداقت هفدهمهادی قره‌باغی سی و یکم*مقدماتی تفنگ بادی زنان:فاطمه امینی سیزدهمفاطمه کرم‌زاده هجدهمنجمه خدمتی بیست و سومالهه احمدی سی و دوم*مقدماتی و فینال تپانچه بادی مردان:سجاد پورحسینی ششم، فینال: پنجمجواد فروغی یازدهموحید گلخندان پانزدهم*مقدماتی و فینال تپانچه بادی زنان:گلنوش سبقت‌اللهی دوم فینال: پنجمهانیه رستمیان پنجم فینال: چهارمالهام هریجانی بیست و چهارم*مقدماتی تیم میکس تفنگ بادی:تیم ۲ متشکل از فاطمه کرم‌زاده و مهیار صداقت: ششم فینال: چهارم مشترکتیم یک متشکل از فاطمه امینی و امیرمحمد نکونام چهاردهم*مقدماتی تیم میکس تفنگ بادی:تیم یک: گلنوش سبقت‌اللهی و جواد فروغی: چهارم فینال: سوم مشترکتیم دو هانیه رستمیان و وحید گلخندان: سوم فینال: چهارم مشترک                           ",https://www.asriran.com/003VDp
835004,۱۴۰۱/۰۱/۲۴,اقتصادی,معاون وزیر صمت: هرگونه افزایش قیمت کالا همین امشب اصلاح شود/ قیمت ۸ هزار قلم کالا از اول اردیبهشت تا ۴۰ درصد تعدیل می‌شود,رئیس سازمان حمایت از حقوق مصرف‌کنندگان و تولیدکنندگان کشور بیان کرد: فعالیت شبکه توزیع کالاهای اساسی نیز تعریف شده است و براساس توافق صورت گرفته با ذینفعان از قبیل اتاق اصناف، فروشگاه‌های زنجیره‌ای و خرده‌فروشان ضرایب در حوزه پخش کالا مشخص و ابلاغ شده است.,"معاون وزیر صنعت، معدن و تجارت ورئیس سازمان حمایت از حقوق مصرف‌کنندگان و تولیدکنندگان اظهار داشت: براساس ضوابط تعیین شده و لزوم تثبیت قیمت‌ها، از اول اردیبهشت ماه ۱۴۰۱ نرخ هشت هزار قلم کالای اساسی به طور متوسط ۴۰ درصد نسبت به قیمت قبل تعدیل خواهد یافت.
به گزارش ایرنا، «عباس تابش» روز چهارشنبه در جریان بازدید از چند واحد تولیدی در شهر صنعتی کاوه به خبرنگاران، گفت: میزان تعدیل قیمت هشت هزار قلم کالای مورد اشاره که در تمام سایت ها از جمله پایگاه اینترنتی سازمان حمایت منتشر شده است، در چهار مرحله اجرای طرح مشمول کاهش قیمت از سه تا ۶۱ درصد نسبت به قبل می شوند اما متوسط میزان کاهش ها قیمت این اقلام حدود ۴۰ درصد خواهد بود.
به گفته معاون وزیر صنعت، معدن و تجارت از اول اردیبهشت امسال حدود ۶۰ هزار قلم کالای دیگر مشمول تعدیل قیمت می شوند و عملا آثار آن بیشتر ملموس خواهد بود.
وی ادامه داد:اجرای سیاست شبکه تامین و توزیع کالاها در کشور به طور جدی پیگیری خواهد شد تا مردم از کاهش قیمت‌ها و شفافیت در این زمینه بهره‌مند شوند.
تابش بیان کرد: براساس برنامه‌ریزی صورت گرفته قیمت کالاها با توجه به بحث افزایش دستمزد حداکثر تا دو درصد نسبت به سال گذشته می‌تواند تغییر کند و موضوع تعدیل قیمت به طور متوسط تا ۴۰ درصد بر کالاهای مشمول اعمال خواهد شد.
رئیس سازمان حمایت از حقوق مصرف‌کنندگان و تولیدکنندگان کشور بیان کرد: فعالیت شبکه توزیع کالاهای اساسی نیز تعریف شده است و براساس توافق صورت گرفته با ذینفعان از قبیل اتاق اصناف، فروشگاه‌های زنجیره‌ای و خرده‌فروشان ضرایب در حوزه پخش کالا مشخص و ابلاغ شده است.
معاون وزیر صنعت، معدن و تجارت گفت: قیمت کالا از سوی تولیدکنندگان هم مطابق ضوابط تعیین و تثبیت قیمت‌ها است و براساس قانون به میزان تخطی از ضوابط، تولید کنندگان مشمول جریمه و تعزیر می‌شوند همچنین باید در نظر داشت که قسمت اول کالاهای مشمول قیمت گذاری تثبیتی تا زمانی که در ستاد تنظیم بازار کشور مصوب نشود، نباید افزایش قیمت داشته باشند و ما در برخی استانها شنیدیم که بدون اطلاع سازمان حمایت و ستاد تنظیم بازار اقدام به افزایش قیمت نموده اند که توصیه می کنیم هرچه سریع تر قیمت ها به روال قبل بازگردد و مستندات خود را ارائه کنند تا بررسی کنیم و در جلسه تنظیم بازار مطرح شود.
وی عنوان کرد: درج قیمت تولید کننده و مصرف کننده الزام واحدهای تولیدی است اما برخی واحدهای فعال در شهر صنعتی کاوه (شهرستان ساوه) این اقدام را به درستی انجام نداده بودند که در این بازدید چگونگی درج قیمت اصلاح و ابلاغ شد؛ همچنین مشکل آرد و گندم برخی واحدهای تولیدی نیز بررسی و برطرف شد.
به گفته رئیس سازمان حمایت از مصرف‌کنندگان و تولیدکنندگان، ۵۰ تا ۶۰ هزار قلم کالا نیز از به زودی به لیست کالاهای مشمول کاهش قیمت اضافه می‌شود که اثرات مثبت آن در سبد خانوار مشهود خواهد بود.
هرگونه افزایش قیمت کالا همین امشب اصلاح شود
 معاون وزیر صنعت، معدن و تجارت گفت: هرگونه افزایش قیمت کالایی که امسال صورت گرفته است همین امشب اصلاح شود و به قیمت سال قبل برگردد.
عباس تابش افزود: شرایط اقتصادی کشور می طلبد تا آنالیزی در حوزه قیمت صورت گیرد. در دنیا هیچ کشوری نیست که در اقتصاد دخالت نکند و دولت ها نقش تنظیم گر در اقتصاد جوامع را دارا هستند.
معاون وزیر صمت افزود: به قیمت گذاری دستوری به چشم مذموم و ناپسند نگاه می شود و این نگاه مغایر با دخالت دولت در اقتصاد است چرا که وقتی صحبت از قیمت حدود ۵۰ کالا می شود بیانگر آن است که نگاه دولت به اقتصاد دستوری نیست بلکه جزئی است.
وی گفت: افزایش حقوق و دستمزد با توافق نماینده کارگری و کارفرمایی صورت گرفته و دولت تنها شاهد این تفاهم بوده است بنابراین نباید به بهانه افزایش دستمزد دست به افزایش قیمت ها زد. قبل از هرگونه تغییر قیمت کالا باید مستندات به صورت کارشناسی بررسی و تصمیم گیری شود.
وی گفت: هرگونه افزایش قیمت خودسرانه غیرمنطقی است و از تولیدکنندگان انتظار می رود از افزایش قیمت خودداری کنند. هر تولیدکننده ای که مشمول قیمت گذاری پیشین است و بدون اطلاع نسبت به افزایش قیمت ۵۰ کالای اساسی اقدام کرده باید آنرا اصلاح کند.
تابش گفت: هرگونه افزایش قیمت کالا همین امشب اصلاح شود. به استناد قانون، دولت با هرگونه افزایش قیمت برخورد قانونی خواهد کرد. نباید بر هم زننده نظم عمومی توزیع کالا باشیم و اگر تولیدکنندگان به قیمت قبل از سال برنگردند با آنها برخورد خواهد شد.
مدیرعامل سازمان حمایت از تولیدکنندگان و مصرف کنندگان گفت: هرگونه تغییر قیمت پس از ماه مبارک رمضان در جلسه تنظیم بازار به صورت دقیق و کارشناسی بررسی و اعلام خواهد شد.
وی گفت: مردم را باید با قیمت تولیدکننده آشنا کنیم و مصرف کننده بتواند به راحتی کالای خود را خریداری کند. این حق مصرف کننده است که از یک شبکه توزیع شیشه ای و شفاف برخوردار شود و دولت هم مکلف است که این حق مسلم مصرف کننده را تامین کند.
 
                            ",https://www.asriran.com/003VDo
835003,۱۴۰۱/۰۱/۲۴,اجتماعی ,عشایر امسال بیمه رایگان می شوند,رییس سازمان امور عشایر ایران با بیان اینکه مطالبات عشایر بیش از این است و باید در بودجه کشور به سهم واقعی خود برسند، افزود: علت عقب ماندگی زیرساخت ها در مناطق عشایری این است که حق عشایر در بودجه لحاظ نمی شود.,"رییس سازمان امور عشایر ایران گفت: با اعتبارات اختصاص یافته در بودجه ۱۴۰۱ از محل هدفمندی یارانه ها، عشایر امسال به صورت رایگان بیمه می شوند.
به گزارش ایرنا از سازمان امور عشایر ایران، «عباس پاپی زاده» در سیزدهمین نشست قرارگاه امنیت غذایی عشایر با اشاره به اعتبارات حوزه عشایر در بودجه ۱۴۰۱ اظهار داشت: امسال اتفاقات متفاوتی نسبت به سال های گذشته در خصوص تجهیز مدارس عشایری و بیمه اجتماعی عشایر روی خواهد داد و عشایر به صورت رایگان بیمه می شوند.
رییس سازمان امور عشایر ایران با بیان اینکه مطالبات عشایر بیش از این است و باید در بودجه کشور به سهم واقعی خود برسند، افزود: علت عقب ماندگی زیرساخت ها در مناطق عشایری این است که حق عشایر در بودجه لحاظ نمی شود.
پاپی زاده ادامه داد: استان ها باید سهم عشایر از اعتبارات استانی را اختصاص دهند و مدیران ما نیز با جدیت تمام این موضوع را از طریق استانداری ها، فرمانداری ها و شورای برنامه ریزی شهرستان ها پیگیری کنند.
وی با اشاره به وضعیت شدید خشکسالی در کشور، مدیریت بحران در مناطق عشایری را مورد تاکید قرار داد و افزود: زندگی عشایر صد در صد وابسته به طبیعت است و در شرایط بحرانی و خشکسالی آسیب می بینند و ما باید پیگیری و هماهنگی های لازم با دستگاه های مربوطه را برای برون رفت از شرایط بحران انجام دهیم.
داشتن برنامه در زنجیره تولید، گردشگری و صنایع دستی عشایر
رییس سازمان امور عشایر ایران خطاب به مدیران سازمان تاکید کرد باید در همه زمینه ها دارای برنامه و انسجام سازمانی باشیم و افزود: باید در گردشگری و صنایع دستی عشایر برنامه و راهبرد داشته باشیم و این دو موضوع را به هم وصل کنیم تا عشایر بتوانند صنایع دستی خود را به گردشگران عرضه کنند.
پاپی زاده گفت: یکی از موضوعات مهم در حوزه عشایر زنجیره تولید است که باید حلقه های این زنجیره در قبل، حین و بعد از تولید به هم وصل شود و کارهای خوبی که در این زمینه در برخی از استان ها انجام شده به تمام کشور تسری پیدا کند.
وی همچنین بر تعامل دفتر امور تعاونی ها با اتحادیه های عشایری تاکید کرد و افزود: باید امور مربوط به تشکل های عشایری با جدیت پیگیری شود و جلسات مجامع در مهلت قانونی برگزار و صورت های مالی نیز گزارش داده شود.                           ",https://www.asriran.com/003VDn
835001,۱۴۰۱/۰۱/۲۴,سیاسی,امیرعبداللهیان: توافق اولیه درباره آزادسازی مطالبات مالی ایران نزد یکی از بانک‌های خارجی,وزیر خارجه کشورمان در پاسخ به سؤالی درباره آزادسازی بخشی از دارایی‌های ایران نیز اظهار داشت: توافقی در خصوص آزادسازی مطالبات مالی ما نزد یکی از بانک‌های خارجی به وجود آمده و روز گذشته هیأتی از یکی از کشورها برای پیگیری مراحل اجرایی آن در تهران بود و مذاکراتی را با مقامات بانک مرکزی و مقامات اقتصادی وزارت خارجه ما به عمل آوردند و درباره زمان و چگونگی آزادسازی این مبالغ توافق اولیه‌ای را به عمل آوردیم.,"وزیر خارجه گفت: توافقی در خصوص آزادسازی مطالبات مالی ما نزد یکی از بانک‌های خارجی به وجود آمده و روز گذشته هیأتی از یکی از کشورها برای پیگیری مراحل اجرایی آن در تهران بود و مذاکراتی انجام و درباره زمان و چگونگی آزادسازی این مبالغ توافق اولیه‌ای را به عمل آوردیم.
به گزارش فارس، حسین امیرعبداللهیان وزیر امور خارجه جمهوری اسلامی ایران که عصر امروز (چهارشنبه) ۲۴ فروردین ماه میزبان فؤاد حسین وزیر امور خارجه عراق بود، پس از دیدار و گفت‌وگوی با همتای عراقی در نشست خبری مشترک حضور یافت و ضمن تشریح گفت‌وگوهای انجام شده به سؤالات خبرنگاران پاسخ داد.
رئیس دستگاه دیپلماسی کشورمان در ابتدای این نشست خبری ضمن خیرمقدم به همتای عراقی گفت: امروز در خصوص موضوعات متنوعی با هم گفت‌وگو کردیم. درباره موضوعات دوجانبه و از جمله موضوعاتی که در مباحث دوجانبه گفت‌وگوهای امروز مورد توجه دو هیأت ایرانی و عراقی قرار گرفت تأکید بر اهمیت لغو روادید زمینی بین دو کشور بود. امیدواریم در آینده نزدیک با توجه به فاصله گرفتن دو کشور از بحران و شرایط حاد ویروس کرونا قادر باشیم که رفت و آمدهای اتباع دو کشور را از طریق مرزهای زمینی گسترش دهیم. طبعا صنعت توریسم بین دو کشور می‌تواند نقش مهمی در توسعه هر چه بیشتر مناسبات ایفا کند.
امیرعبداللهیان اضافه کرد: آرزو کردیم طرف عراقی این موضوع را پیگیری کند که اتباع دو کشور با خودروهای شخصی و خانواده‌های خود به استان‌های دو کشور سفر سیاحتی و زیارتی داشته باشند.
وزیر خارجه بیان کرد: می‌توانیم در ماه‌های آینده روابط را در عرصه‌های مختلف گسترش دهیم. در هفت ماهه گذشته دولت سیزدهم حجم تبادلات تجاری و همکاری های دو کشور چهار و نیم برابر مدت مشابه قبلی افزایش یافته است. بر نقش مهم منطقه‌ای عراق تأکید و از نقش دولت عراق برای ایجاد تفاهم منطقه‌ای قدردانی کردیم و بر اهمیت گفت‌وگوهای منطقه ای با حضور اهل منطقه تأکید کردیم و از تلاش های دولت عراق برای از سرگیری گفت‌وگوهای ایرانی سعودی استقبال کردیم. امیدواریم منطقه ما شاهد ثبات، امنیت، پیشرفت و رفاه هر چه بیشتر باشد.
وی افزود: تحولات در یمن و استقبال از برقراری آتش بس در یمن و تاکید بر لغو محاصره انسانی و گفت‌وگوهای یمنی - یمنی اتفاق نظر داشتیم. در سوریه بخش‌هایی از خاک این کشور در اشغال پایگاه‌های نظامی مخالفت خود را اعلام می‌کنیم و مردم سوریه باید در سایه استقلال و حاکمیت و تمامیت ارضی نسبت به آینده خود تصمیم بگیرند.
آخرین تحولات در افغانستان مورد گفت‌وگو قرار گرفت و از تشکیل دولت فراگیر با مشارکت همه اقوام در افغانستان حمایت می‌کنیم. اتفاق ناگواری در مقابل سفارت ایران در کابل و سرکنسولگری در هرات رخ داد دولت مرکزی افغانستان با اعزام والی هرات مراتب ناخرسندی و محکومیت این اقدام را به صراحت اعلام کردند و امروز هم جمع بزرگی از مردم و گروه‌های سیاسی افغانستان با حضور در مقابل نمایندگی‌های ایران با تقدیم گل تلاش کردند نشان دهند دشمنان مشترک دو کشور قادر نخواهند بود با توطئه افکنی باعث بروز مشکلات و ناامنی در مرزهایا مشترک و روابط دو کشور شوند. همچنان شناسایی هیأت حاکمه سرپرستی افغانستان را منوط به تشکیل دولت فراگیر در این کشور می‌دانیم.
وزیر خارجه کشورمان در پاسخ به سؤالی درباره آزادسازی بخشی از دارایی‌های ایران نیز اظهار داشت: توافقی در خصوص آزادسازی مطالبات مالی ما نزد یکی از بانک‌های خارجی به وجود آمده و روز گذشته هیأتی از یکی از کشورها برای پیگیری مراحل اجرایی آن در تهران بود و مذاکراتی را با مقامات بانک مرکزی و مقامات اقتصادی وزارت خارجه ما به عمل آوردند و درباره زمان و چگونگی آزادسازی این مبالغ توافق اولیه‌ای را به عمل آوردیم.                           ",https://www.asriran.com/003VDl
835000,۱۴۰۱/۰۱/۲۴,بین الملل,حمله اوکراین به منطقه مسکونی در دونتسک,دفتر نمایندگی جمهوری خودخوانده دونتسک در «مرکز مشترک کنترل و هماهنگی رژیم آتش‌بس» (JCCC) اعلام کرد، نیروهای اوکراینی ۴۰ راکت گراد به منطقه «کویبیشفسکی» شلیک کردند.,"مقام‌های منطقه دونتسک می‌گویند ارتش اوکراین با استفاده از ۴۰ راکت گراد، مناطق مسکونی را موشک‌باران کرده است.
به گزارش فارس، در ادامه تبادل آتش بین مناطق خودمختار در شرق اوکراین و دولت مرکزی این کشور، مناطق مسکونی در دونتسک امروز (چهارشنبه) گلوله‌باران شدند.
دفتر نمایندگی جمهوری خودخوانده دونتسک در «مرکز مشترک کنترل و هماهنگی رژیم آتش‌بس» (JCCC) اعلام کرد، نیروهای اوکراینی ۴۰ راکت گراد به منطقه «کویبیشفسکی» شلیک کردند.
به نوشته وبگاه «ریانووستی»، در بیانیه این دفتر آمده است: «شهرک نتایلوو و شهرک کویبیشفسکی با موشک گراد در ساعت ۱۲ به وقت محلی توسط نیروهای مسلح اوکراین گلوله‌باران شدند».
همزمان یک مذاکره کننده اوکراینی در مصاحبه‌ای تاکید کرد که دو منطقه دونتسک و لوهانسک سرزمین‌های اوکراین بوده و هیچ مذاکره‌ای درباره آنها انجام نمی‌شود.
در همین ارتباط، مقامات اوکراینی می‌گویند که نبرد اصلی اکنون در شرق اوکراین در جریان است و توپخانه سنگین در سرتاسر منطقه دنباس در حال تبادل آتش است.
«دیمیتری پسکوف» سخنگوی کاخ کرملین نیز می‌گوید هدف عملیات ارتش روسیه، بازگرداندن استقلال دو منطقه دونتسک و لوهانسک است.                           ",https://www.asriran.com/003VDk
834999,۱۴۰۱/۰۱/۲۴,اقتصادی,نفت سنگین ایران حدود ۲۰ دلار گران شد,ارزش سبد نفتی اوپک در مارس برای سومین ماه متوالی رشد کرد و ۱۹ دلار و ۵۳ سنت معادل ۲۰.۸ درصد در مقایسه با فوریه افزایش یافت و به ۱۱۳ دلار و ۴۸ سنت در هر بشکه رسید. میانگین ارزش سبد نفتی اوپک از ابتدای سال ۲۰۲۲ تاکنون به ۹۸ دلار و ۱۱ سنت در هر بشکه در مقایسه با ۶۰ دلار و ۲۲ سنت در مدت مشابه سال ۲۰۲۱ رسید.,"جدیدترین گزارش ماهانه اوپک نشان داد که قیمت نفت سنگین ایران ماه میلادی گذشته ۲۰.۸ درصد افزایش پیدا کرده است.
به گزارش ایسنا، قیمت هر بشکه نفت سنگین ایران در مارس به ۱۱۲ دلار و ۴۰ سنت رسید که ۱۹ دلار و ۳۶ سنت معادل ۲۰.۸ درصد در مقایسه با ۹۳ دلار و چهار سنت در فوریه، افزایش داشت. میانگین قیمت نفت سنگین ایران از ابتدای سال ۲۰۲۲ تا به این تاریخ، به ۹۷ دلار و ۵۵ سنت در مقایسه با میانگین قیمت ۶۰ دلار در مدت مشابه سال ۲۰۲۱ رسید.
ارزش سبد نفتی اوپک در مارس برای سومین ماه متوالی رشد کرد و ۱۹ دلار و ۵۳ سنت معادل ۲۰.۸ درصد در مقایسه با فوریه افزایش یافت و به ۱۱۳ دلار و ۴۸ سنت در هر بشکه رسید. میانگین ارزش سبد نفتی اوپک از ابتدای سال ۲۰۲۲ تاکنون به ۹۸ دلار و ۱۱ سنت در هر بشکه در مقایسه با ۶۰ دلار و ۲۲ سنت در مدت مشابه سال ۲۰۲۱ رسید.
طبق گزارش منابع ثانویه، تولید نفت اوپک متشکل از ۱۳ کشور، در مارس به ۲۸.۵۶ میلیون بشکه در روز رسید که ۵۷ هزار بشکه در روز در مقایسه با فوریه افزایش داشت. تولید نفت عمدتا در عربستان سعودی، کویت و امارات متحده عربی افزایش پیدا کرد اما در لیبی، نیجریه و کنگو کاهش داشت. تولید نفت ایران ٧٠٠٠ بشکه در روز در مارس نسبت به ماه پیش از آن رشد کرد و از ۲.۵۳۹ میلیون بشکه در روز به ۲.۵۴۶ میلیون بشکه در روز افزایش یافت.                           ",https://www.asriran.com/003VDj
834998,۱۴۰۱/۰۱/۲۴,فرهنگی/هنری,واکاوی ورشکستگی سینمای ایران,جیب خالی مردم، گرانی بلیت سینما، فیلم‌های بی‌کیفیت، فیلمساز فاقد مطالعه، سانسور و شکست اکران نوروز ۱۴۰۱,"صالح دلدم (روزنامه نگار) ، درباره دلایل ورشکستگی سینمای ایران نوشت:
۱- تجربه نشان داده وقتی حال مردم خوب باشد، فعالیت‌های تفریحی و فرهنگی هم رشد پیدا می‌کنند. این روزها مردم برای حداقل‌های زندگی و معیشت خود نیز با مشکل روبرو هستند و طبیعی است که در این شرایط اسفناک اقتصادی و تورم لجام گسیخته، آخرین اولویت در سبد خانواده، فرهنگ شامل کتاب، تئاتر، سینما و... خواهد بود.
۲- بلیت سینما بدون توجه به هشدار کارشناسان و با نظر و فشار افراد صاحب نفوذ سینما که در بالای شهر تهران ساکن هستند و حساب‌های میلیاردی دارند، با افزایش شصت درصدی به نزدیک پنجاه هزار تومان رسید. یک خانواده چهارنفره برای تماشای فیلم باید دویست هزار تومان هزینه بلیت بپردازد و با مخارج جانبی مانند رفت و آمد و خوراکی، این هزینه به چهارصد هزار تومان می‌رسد که در حقیقت باعث شده تا پای خانواده‌ها از سالن سینما بریده شود یا در بهترین حالت خانواده‌هایی که دو یا سه فیلم را در هر بازه اکران می‌دیدند، به تماشای یک فیلم اکتفا کنند.
۳- واقعیت این است که فیلم‌های ایرانی آینه زندگی مردم نیستند و مخاطب با آنها همذات پنداری نمی‌کند. فیلم‌ها آینه زندگی همان قشر مرفه یا دغدغه‌های آنها هستند که فیلمسازان ما هم با آنها حشر و نشر دارند، همان‌هایی که بلیت سینما را گران کردند، در ساخت این فیلم‌ها هم دخیل هستند و در نتیجه نود درصد مردم ایران به سینما نمی‌روند.

 
۴- متاسفانه جریان سانسور باعث شده تا سینمای ایران خنثی شود و به سوی سوژه‌های ملتهب و چالش برانگیز نرود و فیلمساز ریسک بالای توقیف و از بین رفتن سرمایه خود را کنار بگذارد. سینمای سیاسی نداشته باشیم، در فیلم‌ها پلیس بد نداشته باشیم، قاضی یا مسئول فاسد نداشته باشیم و کمدی‌ها هم بیشتر بر پایه شوخی‌های سطح پایین فیلمفارسی به جای کمدی موقعیت باشند یا فیلم‌هایی ساخته شوند که کانون خانواده را تضعیف کنند. علاوه بر این فیلمسازان به خود زحمت مطالعه هم نمی‌دهند که بعنوان نمونه علیرغم داشتن منابع ادبی غنی در کشور، فیلمنامه اقتباسی نزدیک به صفر باشد.
۵- لزوم اکران فیلم‌های روز جهان یک واقعیت کتمان نشدنی است. بسیاری از فیلم‌های سینمای جهان در سالهای اخیر مشکل ممیزی چندانی هم ندارند و بدون سانسور آنچنانی می‌توانند به روی پرده بروند. دفاتر پخش می‌توانند با اکران فیلم خارجی به سود برسند و این سود را به تولید و اشتغال سینما سرازیر کنند و سالن‌های سینما درآمدزایی کنند. اما در این میان تنها پلتفرم‌های آنلاین فیلم خارجی را نمایش می‌دهند و سینمای ایران از اقتصاد آن بی‌بهره مانده است. مردم حق دارند که فیلم‌های جهان را روی پرده سینما با کیفیت مناسب ببیند و در کنار این رونق، فیلم‌های ایرانی هم می‌توانند با آشتی مردم با سینما بفروشند و از طرفی فیلمساز ایرانی هم در رقابت با فیلم روز جهان مجبور می‌شود کیفیت کار خود را بالا ببرد اما انحصار بلای جان کیفیت شده است. مانند ماجرای خودروی ایرانی و ممنوعیت واردات خودروی خارجی و قیمت رقابتی.
۶- ترکیب اکران نوروز ۱۴۰۱ ترکیب مناسبی نبود و شورای صنفی نمایش عملکرد قابل قبولی نداشت. ایرادی ندارد سینمای ایران به ایدئولوژی اهمیت دهد و در تمام جهان سینما هم ابزاری برای سیاست شده است اما تمام سینما ایدئولوژی نیست. سینما سرگرمی است. موسیقی است. هنر هفتم است و بهره‌بردار از هنرهای ماقبل خود. زیبایی شناسی و خلاقیت در هنر است. چرا مردم باید همزمان با صداوسیما، در سینما هم هزینه بپردازند و آثار مشابه همان ایدئولوژی را ببینند؟ از طرفی سینمایی هم که به اجتماعی در ایران تعبیر شده است، بیشتر ژانر نکبت است. مردم گرفتار قرار نیست در سینما هم دو ساعت دوباره گرفتاری‌های خود و سیاهی را ببینند. سینما امید و آرامش و حال خوب باید بدهد و سینمای ایران از آن تهی شده است.
                            ",https://www.asriran.com/003VDi
834996,۱۴۰۱/۰۱/۲۴,بین الملل,پوتین: تحریم‌ها علیه روسیه باعث ایجاد بحران ‌و تورم بی‌سابقه در غرب شده است,اطلاعات امروز از انگلیس نشان می‌دهد که تورم سالیانه در ماه گذشته از ۶.۲ درصد به ۷ درصد رسیده است و میزان تورم به سطح تاریخی جدید از سال ۱۹۹۲ رسیده است.,"رئیس‌جمهوری روسیه اعلام کرد که تصمیم سیاست‌گذاران آمریکایی و اروپایی برای اعمال محدودیت‌های جدید علیه روسیه منجر به وقوع بحران بی‌سابقه در غرب شده است.
به گزارش ایسنا، ولادیمیر پوتین، رئیس‌جمهوری روسیه امروز (چهارشنبه) طی نشست دولت بر سر منطقه شمالگان عنوان کرد که ممانعت کشورهای غربی از همکاری عادی با روسیه، بر روی میلیون‌ها اروپایی تاثیر گذاشته و تاثیراتش بر آمریکا نیز دیده شده است.
وی در ادامه بیان کرد که قیمت‌ها در غرب در حال افزایش و تورم بوده و از حدود خود فراتر رفته است که امری بی‌سابقه محسوب می‌شود.
تورم در ایالات متحده و کشورهای اروپایی رو به افزایش است و تقریبا هر ماه رکورد جدیدی را ثبت می‌کند. مطابق با اطلاعات رسمی تورم در آمریکا در ماه مارس گذشته با بالاترین حد خود از دسامبر ۲۰۱۸ رسیده است. تورم در ماه گذشته رکورد ۸.۵ درصد را ثبت کرده در حالی که این آمار در ماه فوریه ۷.۹ درصد بوده است.
اطلاعات امروز از انگلیس نشان می‌دهد که تورم سالیانه در ماه گذشته از ۶.۲ درصد به ۷ درصد رسیده است و میزان تورم به سطح تاریخی جدید از سال ۱۹۹۲ رسیده است.
افزایش تورم علی‌الخصوص افزایش قیمت مواد غذایی و سوخت از زمان اعمال تحریم‌های غرب علیه روسیه شدیدتر شده است.                           ",https://www.asriran.com/003VDg
834958,۱۴۰۱/۰۱/۲۴,بین الملل,سلاحی که تانک های روسی را در اوکراین به دردسر انداخته است! (+فیلم و عکس),شرکت سازنده مدعی است که NLAW می تواند در زرهی به ضخامت 500 میلیمتر نفوذ کند و زمان بین شناسایی و درگیری با هدف فقط 5 ثانیه است،,"عصر ایران؛ مجله تصویری سلاح - سلاح ضد تانک سبک نسل جدید (NLAW) یکی از جنگ افزارهایی است که کمک شایانی به ارتش اوکراین در مقابله با تانک های جنگی ارتش روسیه کرده است. این یک سامانه موشکی دوش پرتاب تک شلیک است که برای استفاده توسط پیاده نظام طراحی شده است.
  

    کد ویدیو  دانلود    فیلم اصلی          
سلاح NLAW یک موشک ضد تانک و حاصل همکاری مشترک بریتانیا (Thales Air Defense) و سوئد (Saab Bofors Dynamics) است. این موشک ضد تانک به کلاسی مشابه با جنگ افزارهای جاولین، تاو یا اسپایک تعلق دارد.
توسعه دهندگان NLAW تلاش کرده اند تا سلاح سنگینی تولید نکنند، اما کوچک‌تر بودن موشک از نظر اندازه و وزن در مقایسه با همتایان خود به معنای کارایی و بازدهی کمتر آن نیست و حتی در برخی شرایط مزایای خاص خود را ارائه می کند.
موشک NLAW می تواند به سمت اهدافی در فاصله 20 متر تا 800 متر شلیک شود. این در شرایطی که بیشینه مسافت برای اهداف متحرک 600 متر است.
در مقام مقایسه، موشک ضد تانک جاولین می تواند به سمت هدفی در فاصله بیش از 2000 متری شلیک شود، و در برخی انواع و روش های استفاده فاصله تا 5000 متر نیز افزایش می یابد. از این رو، تفاوت قابل توجه است.
با این وجود، حداقل فاصله 20 متر نیز اهمیت دارد. موشک های سنگین‌تر که پیشتر به آنها اشاره شد نمی توانند در چنین فاصله کمی به سوی اهداف شلیک شوند. جنگ افزار NLAW توانایی ضربه زدن از فواصل بسیار نزدیک را دارد که می تواند طی نبردهای شهری بسیار مهم باشد.
واژه ""سبک"" در نام موشک به وزن سبک اشاره دارد که برای استفاده توسط پیاده نظام بسیار اهمیت دارد. سلاح NLAW توسط یک سرباز قابل استفاده است و فقط 12.5 کیلوگرم وزن دارد، از این رو، مشکلی برای حمل و نقل و استفاده از آن حتی در زمین های سخت وجود ندارد.
شرکت سازنده همچنین به این مساله اشاره دارد که موشک ها می توانند برای 20 سال نگهداری شوند و حتی پس از این دوره نیز به هدف مورد نظر خود عمل می کنند.
موشک NLAW برای نابودی چه اهدافی قابل استفاده است؟ 
به گفته شرکت سازنده، سلاح NLAW می تواند برای حمله به انواع مختلف تانک های جنگی مدرن استفاده شود. شرکت سازنده مدعی است که NLAW می تواند در زرهی به ضخامت 500 میلیمتر نفوذ کند. زمان بین شناسایی و درگیری با هدف فقط 5 ثانیه است، از این رو، هرگونه اقدام دفاعی فعال قابل استفاده توسط خدمه تانک محدود می شود. شرکت سازنده خاظر نشان می کند که دفاع در برابر حمله NLAW تقریبا غیر ممکن است.
یکی از مزیت های اصلی موشک NLAW توانایی حمله از موقعیت های مختلف است. اپراتور می تواند در یک سنگر، پشت یک درخت، از یک پناهگاه، طبقات بالایی ساختمان یا از زیرزمین اقدام به شلیک کند. موشک NLAW همچنان به سمت هدف پرواز خواهد کرد. امکان شلیک موشک در زاویه 45 درجه یا از درون ساختمان نیز وجود دارد. تمام این موارد در نبردهای شهری بسیار مهم است.
فریب دادن موشک NLAW دشوار است 
به گفته شرکت سازنده، سامانه NLAW به گونه ای کار می کند که فریب دادن آن دشوار است. اگرچه تانک ها به سامانه های دفاع شخصی مجهز هستند و شرایط زمین می تواند وظیفه اپراتور NLAW را دشوارتر کند. موشک NLAW دارای یک سامانه هدایت خودکار در امتداد خط دید است، از این رو، نمی تواند روی گرمای پیشرانه یا پرتوافشانی الکترومغناطیسی قفل کند. وظیفه اپراتور دنبال کردن هدف برای چند ثانیه از طریق یک دید کامپیوتری و سپس فشردن ماشه است. در ادامه موشک خود هر آنچه لازم است را انجام می دهد، یعنی بر اساس اصل ""شلیک کن و فراموش کن"" کار می کند.
موشک NLAW در دو حالت اصلی شامل ""حمله از بالا"" و ""حمله مستقیم"" قابل استفاده است. روش نخست در مقابله با تانک ها موثر است زیرا از قسمت بالا یعنی جایی که خودروهای زرهی مدرن به طور معمول ضعیف‌ترین محافظت را دارند، حمله صورت می گیرد. روش دوم برای شلیک مستقیم و حمله به اهداف زرهی سبک یا واحدهای دشمن که در ساختمان ها و استحکامات پناه گرفته اند، طراحی شده است.
حالت حمله از بالا برای مقابله با اهدافی که فقط 20 متر با اپراتور NLAW فاصله دارند نیز قابل استفاده است. نکته آخر این که اپراتور NLAW نیازی به دیدن کل تانک ندارد. وی فقط باید برای چند ثانیه تانک را دنبال کند و موشک قادر خواهد بود مسیر پرواز را به گونه ای تنظیم کند که به طور موثر هدف را از بین ببرد.
حالت حمله مستقیم NLAW می تواند برای از بین بردن وسایل نقلیه غیرزرهی مانند کامیون ها و بالگردها نیز استفاده شود.
استفاده از آن آسان است
سامانه NLAW یک سلاح نرم پرتاب است، به این معنی که موشک بدون انفجار خارج می شود و می تواند توسط پیاده نظام در فضاهای بسته نیز استفاده شود. وزن سبک موشک اجازه می دهد تا اپراتور نه تنها به راحتی شلیک را انجام دهد، بلکه سلاح های دیگر مانند تفنگ تهاجمی را حمل کند. لوله پرتاب دارای پایه ای برای نصب دوربین های تصویربرداری حرارتی یا دید در شب است که کارایی این سلاح را هرچه بیشتر افزایش می دهد.
با این وجود، موشک NLAW مانند دیگر سلاح های ضد تانک مدرن بستری برای ""یک شلیک، یک مرگ"" محسوب می شود. اگرچه با برچسب قیمت 40 هزار دلاری برای هر واحد، سلاح چندان ارزانی نیست، اما همچنان گزینه ای موثر برای نابودی هدفی گران قیمت‌تر مانند یک تانک جنگی مدرن است.
                                                              اگر به موضوع تانک علاقه دارید، این گزارش جذاب را از دست ندهید:قدرتمندترین تانک های جهان: از آرماتای روس تا پلنگ سیاه کره ای (+عکس) 
 
و این هم گزارش تصویری از تانک های قدیمی:عجیب ترین تانک های تاریخ؛ از پرنده تا ضد حمله هسته ای! (+تصاویر)                            ",https://www.asriran.com/003VD4
834995,۱۴۰۱/۰۱/۲۴,فرهنگی/هنری,اختلال در سامانه مجوز آثار موسیقی و لزوم معرفی سیستم جایگزین,با اختلال در سامانه اخذ مجوزهای آثار موسیقی، سیستم صدور مجوزها هم با مشکل مواجه شده و هنوز راهکار جدیدی برای حل مشکل حداقل به صورت مقطعی پیشنهاد نشده است.,"حدود یک ماه از زمانی که عده‌ای از هنرمندان از هک شدن سامانه اخذ مجوزهای آثار موسیقی خبر دادند می‌گذرد و هنوز این سامانه در دسترس نیست. وزارت فرهنگ و ارشاد اسلامی پس از تأیید این خبر، طی هفته‌های اخیر از تلاش مرکز رسانه‌های دیجیتال برای رفع مشکل خبر داده است.
به گزارش ایسنا، با اختلال در سامانه اخذ مجوزهای آثار موسیقی، سیستم صدور مجوزها هم با مشکل مواجه شده و هنوز راهکار جدیدی برای حل مشکل حداقل به صورت مقطعی پیشنهاد نشده است.
دفتر موسیقی وزارت فرهنگ و ارشاد اسلامی در سال، عمدتا به صورت ماهانه گزارشی از آثار موسیقی که موفق به اخذ مجوز شده‌اند را منتشر و در اختیار رسانه‌ها قرار می‌داد که در پی این اختلال، مدتی است که از این گزارش‌ها خبری نیست.
با توجه به هک شدن این سامانه، هنرمندان موسیقی نمی‌توانند مجوز آثارشان را دریافت کنند که البته این امر می‌تواند در روند کاری آنها اختلال ایجاد کرده و برنامه‌هایشان را برهم بریزد. بنابراین جا دارد وزارت فرهنگ و ارشاد اسلامی با تمهیدی جدید، حداقل تا برطرف شدن مشکل، سیستم جایگزینی را معرفی کنند. هرچند بنا بر آنچه وزارت فرهنگ و ارشاد اسلامی وعده داده است، مهندسان آی‌تی در حال تلاش برای رفع این مشکل هستند و به‌زودی این مشکل رفع خواهد شد.                           ",https://www.asriran.com/003VDf
834994,۱۴۰۱/۰۱/۲۴,سیاسی,استاندار: کیفیت آب خوزستان، ۲ برابر می‌شود,استاندار خوزستان گفت: در خوزستان که ۴۰ درصد منابع بودجه عمومی دولت را تامین می کند چرا باید نرخ بیکاری آن از متوسط کشوری بالاتر باشد و باید اقدامات در این زمینه سازماندهی شود و در قالب یک برنامه دوساله تدوین شود,"استاندار خوزستان با تشریح اقدامات دولت در یک سال گذشته و همچنین برنامه های آتی برای حل مشکلات استان، گفت: پروژه آب غدیر ۵۲ درصد جمعیت شهری و روستایی خوزستان را پوشش می دهد و این پروژه با اجرای یک طرح اضطراری در تابستان امسال به بهره می رسد و کیفیت آب استان دو برابر خواهد شد.
صادق خلیلیان در نشست خبری که امروز ۲۴ فروزدین ماه در اهواز برگزار شد، به تشریح آخرین اقدامات دولت سیزدهم برای حل مشکلات خوزستان پرداخت.
به گزارش ایسنا، در این نشست که با حضور جمع کثیری از خبرنگاران و عکاسان خبرگزاری ها، روزنامه ها و سایت های خبری برگزار شد، استاندار خوزستان به سوالات خبرنگاران پاسخ داد.
خلیلیان گفت: در یکی از روزهای پس از تشکیل دولت با من راجب استان خوزستان صحبت شد و گفته شد تا مسولیت را بپذیرم. ابتدا پذیرش این مسوولیت سخت بود اما سپس پذیرفتم و به جلسه دولت دعوت شدم و به سوالات هیات دولت پاسخ دادم و در نهایت استاندار خوزستان شدم.
وی افزود: من خودم و همسرم متولد اهواز و خوزستانی هستیم و مجددا به سرزمین آبا اجدادی خودمان بازگشتیم. برنامه ارائه شده براساس مشکلات استان بود و راه حل هایی برای آن ها مطرح کردیم.
استاندار خوزستان گفت: در خوزستان که ۴۰ درصد منابع بودجه عمومی دولت را تامین می کند چرا باید نرخ بیکاری آن از متوسط کشوری بالاتر باشد و باید اقدامات در این زمینه سازماندهی شود و در قالب یک برنامه دوساله تدوین شود
وی افزود: از روزهای شروع به کار، این برنامه دوساله را برای تصویب به دولت فرستادیم تا مشکلات استان حل شود. همچنین بحث حق آبه خوزستان باید محفوظ باشد و رئیس جمهور نیز در سفر اول به خوزستان این مساله را مطرح کرده بود. وقتی منابع نفت و گاز خوزستان صرف آبادی کشور می کنند در این زمینه باید حق آبه استان خوزستان محفوظ باشد. ضمن این که مصوبات دولت نیازمند ساز و کار هستند و چندین هفته طول می کشد.
خلیلیان گفت: جز اولین کارها این بود که مصوبات سفر اول رییس جمهور را در چارچوب این برنامه دو ساله تنظیم کردیم و به تصویب رساندیم. این مصوبات اکنون به تصویب رسیده و ابلاغ شده اند. ۳۶ هزار میلیارد تومان به عنوان مصوبات سفر رییس جمهور به خوزستان، موفق شدیم از هیات دولت مصوبه بگیریم.
وی ادامه داد: ۲۰ هزار میلیارد تومان توسعه سرمایه گذاری در این چارچوب در خوزستان داریم و ۳۵۰۰ میلیارد تومان اعتبارات تسهیلاتی برای پشتیبانی از تولید و ۳۵۰۰ میلیارد تومان نیز برای ازدواج جوانان مشخص شده است.
استاندار خوزستان درباره بحث مشکلات کشت و صنعت نیشکر هفت تپه نیز گفت: طی شش هفت سال گذشته مسایلی در این کشت و صنعت رخ داده بود و در نهایت با اقدامات انجام شده، خلع ید از بخش خصوصی انجام شد. با مکاتباتی که با رییس جمهور در این خصوص انجام شد، در جلسه ای با حضور معاون اول و دادستان کل کشور و همچنین وزاری مربوطه، پیشنهادی از سوی استان برای حل مشکلات کشت و صنعت نیشکر هفت تپه ارائه شد.
خلیلیان ادامه داد: پیشنهاد ارائه شده این بود که این شرکت به شرکت کشت و صنعت نیشکر و صنایع جانبی واگذار شود که این کار به تصویب رسید و در نهایت کارخانه دریک مسیر درست قرار گرفت
وی درباره زلزله اندیکا نیز عنوان کرد: بلافاصه پس از حضور در این منطقه، توجه رسانه ای به این منطقه جلب شد و یک میلیارد و ۱۲۰ میلیون تومان مصوبه برای این منطقه به تصویب دولت رسید و کار بازسازی انجام ش. خوشبختانه تاکنون ۴۶۰ واحد در روستاهای مختلف اندیکا به مراحل نهایی رسیده اند که با یک وام تکمیلی توسط کمیته امداد این واگذاری ها ببه انجام خواهد رسید و در برنامه است تا پایان خرداد ماه کار بازسازی اندیکا به اتمام برسد.
استاندار خوزستان با بیان این یکی از مشکلات خوزستان بحث شبکه دفع آب های طزحی و فاضلاب است که به طور مشخص در شهر اهواز مشکلات عدیده ای در این زمینه داشتیم‌، افزود: از اوایل مهرماه کار بازسازی شبکه فاصلاب آغاز شد. این مهم در یک طرح اضطراری انجام شد که حدود ۸۰ درصد از مشکلات را پاسخگو بود. این طرح که در حال انجام است از ۲۴ نقطه ورودی فاضلاب به رودخانه کارون است و تا دو سه ماه آینده ۱۹ نقطه مسدود خواهد شد و با تکمیل این طرح، ورودی ها به رودخانه کارون مسدود خواهند شد.
وی بیان کرد: ارکان حاکمیتی کشور به عنوان نطام حکمرانی در هم تنیده هستند و همه با هم و در کنار هم به رشد و توسعه کشور و استان کمک می کنند.
خلیلیان با اشاره به بحث آب شرب آشامیدنی استان نیز گفت: پروژه آب غدیر ۵۲ درصد جمعیت شهری و روستایی خوزستان را پوشش می دهد. این پروژه با اجرای یک طرح اضطراری در تابستان امسال به بهره می رسد و ۱۰ متر مکعب بر ثانیه به ۲۰ متر مکعب بر ثانیه افزایش می یابد و کیفیت آب دو برابر خواهد شد و آب از دز وارد این طرح می شود. با اجرای طرح اضطراری غدیر در تابستان تلاش خواهیم کرد، حجم مطلوبی از آب به شهرها و روستاهای خوزستان برسد.
وی ادامه داد: در سال گذشته هزار و ۴۰۱ روستا تامین آب شدند که برخی از این روستا ها آب جدید دریافت کردند و برخی از روستاها دارای آب پایدار شدند. برخی از کارهایی که در خوزستان می توان انجام داد، نیاز به اعتبارات هنگفت یا زمان زیاد نیست و می توان با اقدامات مدیریتی صحیح نسبت به حل و اجرای آن ها اقدام کرد.
استاندار خاطر نشان کرد: خوزستان در بین استان های کشور یک استان برجسته است اما زیرساخت های استان بنا به دلایلی به ویژه غفلت های چند سال اخیر دچار مشکل است. اما باید گفت که مشکلات استان قابل حل است و باید کمک شود تا مشکلات خوزستان حل شوند. نباید شرایط به شکلی باشد که کسی اسم خوزستان را می شنود حالت ترحم به استان بگیرد.
وی تاکید کرد: توسعه خوزستان از توسعه کشور جدا نیست و در هم تنیده شده است. خوزستان به استان های مرکزی کشور متصل است و این مساله از نظر گردشگری و تجارت برای استان مهم است.                           ",https://www.asriran.com/003VDe
834993,۱۴۰۱/۰۱/۲۴,سیاسی,دیدار وزیر امور خارجه عراق با امیر عبداللهیان (عکس),فواد حسین وزیر امور خارجه عراق، چهارشنبه ۲۴ فروردین با حضور در محل وزارت امور خارجه جمهوری اسلامی ایران با امیر عبداللهیان وزیر امور خارجه دیدار و گفت‌وگو کردند.,,https://www.asriran.com/003VDd
834992,۱۴۰۱/۰۱/۲۴,اجتماعی ,تورم سالانه مسکن در تهران ۳۳ درصد شد,منظور از نرخ تورم نقطه‌ای، درصد تغییر عدد شاخص قیمت، نسبت به ماه مشابه سال قبل است. نرخ تورم نقطه‌ای در اسفند ماه ۱۴۰۰ به عدد ١٩.٨۵ درصد رسیده است. تورم نقطه‌­ای اسفند ماه در مقایسه با تورم نقطه‌­ای بهمن ماه (٢٣.٠١ درصد) ٣.١۵ واحد درصد کاهش داشته است.,"طبق اعلام مرکز آمار، نرخ تورم سالانه اسفند ماه ۱۴۰۰ املاک مسکونی شهر تهران به عدد ٣٣.٠١ درصد رسیده است.
مرکز آمار در گزارشی اعلام کرد در سال ۱۴۰۰ عدد شاخص قیمت املاک مسکونی شهر تهران بر اساس ماه پایه فروردین ۱۴۰۰ به عدد ١٠٩.٧٣ رسید که نسبت به سال ١٣٩٩ (٨٢,۵٠)، ٣٣.٠١ درصد افزایش داشته است.
منظور از نرخ تورم نقطه‌ای، درصد تغییر عدد شاخص قیمت، نسبت به ماه مشابه سال قبل است. نرخ تورم نقطه‌ای در اسفند ماه ۱۴۰۰ به عدد ١٩.٨۵ درصد رسیده است. تورم نقطه‌­ای اسفند ماه در مقایسه با تورم نقطه‌­ای بهمن ماه (٢٣.٠١ درصد) ٣.١۵ واحد درصد کاهش داشته است.
کاهش تورم ماهانه مسکنمنظور از نرخ تورم ماهانه، درصد تغییر عدد شاخص قیمت در ماه نسبت به عدد شاخص ماه قبل آن است که در اسفند ماه ۱۴۰۰ این اطلاع به عدد ۱۰.۵۶ درصد رسیده است. تورم ماهانه اسفند در مقایسه با همین اطلاع در ماه قبل (٣.٢۵ درصد)، ٢.٧ واحد درصد کاهش داشته که بیشترین کاهش تورم ماهانه در سال ۱۴۰۰ است.
کاهش تورم سالانه مسکنمنظور از نرخ تورم سالانه، درصد تغییر میانگین اعداد شاخص قیمت در یک سال منتهی به ماه ، نسبت به شاخص دوره مشابه سال قبل است. نرخ تورم سالانه اسفند ماه ۱۴۰۰ املاک مسکونی شهر تهران به عدد ٣٣.٠١ درصد رسیده است که نسبت به همین اطلاع در سال قبل (٧٩,٠۴ درصد)، ۴۶.۰۳ واحد درصد کاهش نشان می‌دهد.                           ",https://www.asriran.com/003VDc
834991,۱۴۰۱/۰۱/۲۴,اجتماعی ,تصویب برگزاری نمایشگاه کتاب ۱۴۰۱ در شهر آفتاب,با موافقت شهردار تهران و نمایندگان وزارت کشور، پلیس راهور تهران بزرگ، شورای اسلامی شهر تهران و استانداری، برگزاری نمایشگاه بین المللی کتاب تهران سال جاری در مجموعه نمایشگاهی شهر آفتاب به تصویب رسید.,"در جلسه شورای ترافیک شهر تهران برگزاری نمایشگاه کتاب ۱۴۰۱ در شهر آفتاب و جا‌به‌جایی عوارضی تهران-قم به تصویب رسید.
به گزارش فارس، هفتادوسومین جلسه شورای ترافیک شهر تهران با حضور علیرضا زاکانی شهردار تهران و نماینده دستگاه‌های مسئول در حوزه حمل و نقل پایتخت برگزار شد.
با موافقت شهردار تهران و نمایندگان وزارت کشور، پلیس راهور تهران بزرگ، شورای اسلامی شهر تهران و استانداری، برگزاری نمایشگاه بین المللی کتاب تهران سال جاری در مجموعه نمایشگاهی شهر آفتاب به تصویب رسید.
با تاکید شهردار تهران مبنی بر لزوم هویت سازی برای تهران و ایجاد نماد در مبادی ورودی پایتخت، جا به جایی عوارضی تهران-قم با موافقت اعضای شورای ترافیک به تصویب رسید.
ساعت اجرای طرح ترافیک در تهران مانند گذشته همان ۰۶:۳۰ تا ۱۷:۰۰ خواهد بود.
ارایه گزارش وضعیت ایمنی و آمار تصادفات ترافیکی شهر تهران در سال گذشته، بحث و تبادل نظر در خصوص نحوه اجرای طرح ساماندهی تردد موتور سیکلت در شهر تهران و مروری بر مطالعات جامع حمل و نقل و ترافیک شهر تهران و ارایه راهکار های اجرایی از دیگر بندهای دستورجلسه شورای ترافیک شهر تهران بود.                           ",https://www.asriran.com/003VDb
834990,۱۴۰۱/۰۱/۲۴,بین الملل,اعزام تیم پزشکی امدادرسانی ایران به اوکراین / امیرعبداللهیان: تکذیب انتقال سلاح به روسیه,اوکراین: ایران مخالف جنگ روسیه علیه اوکراین است.,"وزیر خارجه اوکراین با اشاره به تماس تلفنی با همتای ایرانی خود در توییتی نوشت که ایران مخالف جنگ در اوکراین بوده و از حصول راه‌حل دیپلماتیک حمایت می‌کند.
به گزارش ایسنا، دمیترو کولبا، وزیر خارجه اوکراین روز چهارشنبه در توییتی نوشت: تماسی با حسین امیرعبداللهیان، وزیر خارجه ایران داشتم. ایران مخالف جنگ روسیه در اوکراین است و از راه‌حل دیپلماتیک حمایت می‌کند. از اینکه امیرعبداللهیان اتهامات مرتبط با انتقال تسلیحات به روسیه با کمک شرکت‌های ایرانی را تکذیب کرد و همچنین از ارسال تیم پزشکی به اوکراین، قدردانی می‌کنم.
جزییات تماس
در تماس تلفنی حسین امیرعبداللهیان و «دمیتری کولبا» وزیر امور خارجه اوکراین، دو طرف در مورد بحران اوکراین، لزوم حفاظت از اماکن دیپلماتیک، ارسال کمک‌های بشر دوستانه و موضوعات دوجانبه به بحث و تبادل نظر پرداختند.
به گزارش ایسنا، وزیر امور خارجه ایران در این گفت‌وگوی تلفنی ضمن تبیین موضع جمهوری اسلامی مبنی بر مخالفت با جنگ و لزوم توجه به راه حل سیاسی و گفتگوی دیپلماتیک، نشست اخیر وزرای خارجه اوکراین و روسیه را در ترکیه مهم خواند و بر اهمیت تداوم و تقویت مسیر سیاسی تاکید کرد.
امیرعبداللهیان با اشاره به ریشه بحران اوکراین اظهار کرد: جمهوری اسلامی ایران از هر تلاش سیاسی برای حل و فصل این بحران حمایت می‌کند. ما بدون اتخاذ رویکرد دوگانه مخالف جنگ در اوکراین، افغانستان، یمن و … هستیم.
وزیر امور خارجه ایران همچنین با اشاره به ارسال کمک‌های انسان دوستانه از سوی ایران برای کمک به پناهجویان اوکراینی در مرز لهستان خاطر نشان کرد: جمهوری اسلامی ایران در هماهنگی با وزیر خارجه لهستان در حال هماهنگی برای استقرار تیم پزشکی هلال احمر در مرز مشترک اوکراین و لهستان بمنظور کمک به پناه جویان است.
امیرعبدالهیان همچنین خواستار کمک دولت اوکراین به یک خانواده چهار نفره ایرانی گرفتار در مناطق درگیری برای خروج از این منطقه ناامن شد.
دمیتری کولبا وزیر خارجه اوکراین نیز ضمن تشکر از موضع ایران مبنی بر مخالفت با جنگ و ارسال کمک‌های بشردوستانه از سوی ایران به مرز مشترک اوکراین و لهستان برای کمک به پناه جویان این کشور تاکید کرد: دولت اوکراین حداکثر تلاش خود را برای حفاظت از اماکن دیپلماتیک از جمله اماکن متعلق به جمهوری اسلامی ایران به عمل خواهد آورد.
او همچنین ضمن تاکید بر موضع کشورش مبنی بر این که اوکراین خواستار توقف جنگ و درگیری است، با اشاره به گفت‌وگوی اخیرش با لاوروف تداوم گفت‌وگوها را برای خاتمه بحران ضروری دانست.
وی ضمن قدردانی از موضع ایران در مخالفت با جنگ، خواستار حمایت سیاسی ایران برای توقف جنگ شد.                           ",https://www.asriran.com/003VDa
834989,۱۴۰۱/۰۱/۲۴,سیاسی,استقبال امیر عبداللهیان از وزیر امور خارجه عراق,وزیر خارجه عراق که در راس هیأتی به تهران آمده است، در جریان این سفر علاوه بر دیدار با همتای ایرانی خود با تعدادی دیگر از مقامات کشورمان نیز دیدار و رایزنی می کند.,"حسین امیرعبداللهیان وزیر امور خارجه کشورمان عصر روز چهارشنبه از «فواد حسین » وزیر اموز خارجه عراق در محل وزارت خارجه استقبال کرد.
به گزارش ایسنا، فواد حسین عصر امروز برای دیدار با مقامات جمهوری اسلامی ایران وارد تهران شد.
وزیر خارجه عراق که در راس هیأتی به تهران آمده است، در جریان این سفر علاوه بر دیدار با همتای ایرانی خود با تعدادی دیگر از مقامات کشورمان نیز دیدار و رایزنی می کند.
بر اساس برنامه ریزی انجام شده، فواد حسین قرار است در روز پنچ شنبه با حجت الاسلام والمسلمین سید ابراهیم رییسی نیز دیدار و رایزنی کند.
گفت وگو در مورد مسائل دو جانبه و آخرین تحولات منطقه ای و بین المللی از محورهای اصلی رایزنی این مقامات ارشد عراقی با مقامات کشورمان اعلام شده است.
قرار است وزیران امورخارجه ایران و عراق بعد از دیدار و رایزنی با یکدیگر در یک کنفرانس مطبوعاتی به سوالات خبرنگاران پاسخ دهند.                           ",https://www.asriran.com/003VDZ
834988,۱۴۰۱/۰۱/۲۴,بین الملل,انگلیس واردات آهن و فولاد روسیه را ممنوع می کند,لیز تراس، وزیر امور خارجه انگلیس: کشورش عرضه برخی محصولات فناوری پیشرفته به روسیه را نیز متوقف خواهد کرد.,"وزارت خارجه انگلیس با انتشار بیانیه‌ای اعلام کرد واردات آهن و فولاد را از روسیه ممنوع خواهد کرد.
به گزارش ایرنا، وزیر امور خارجه انگلیس روز چهارشنبه گفت که بریتانیا واردات آهن و فولاد روسیه را از تاریخ ۱۴ آوریل ممنوع خواهد کرد و عرضه برخی محصولات با فناوری پیشرفته به روسیه را متوقف می‌کند.
لیز تراس، وزیر امور خارجه انگلیس با اعلام این خبر افزود: کشورش عرضه برخی محصولات فناوری پیشرفته به روسیه را نیز متوقف خواهد کرد.
وی گفت: از فردا واردات آهن و فولاد روسیه و همچنین صادرات فناوری های کوانتومی و مواد پیشرفته را ممنوع می کنیم.
دولت انگلیس ممنوعیت واردات محصولات فولادی روسیه را در ۶ آوریل اعلام کرد. روند توزیع مجدد سهمیه های روسیه و بلاروس برای واردات فولاد در همان روز آغاز شد.                           ",https://www.asriran.com/003VDY
834987,۱۴۰۱/۰۱/۲۴,ورزشی,جواد نکونام: از فدراسیون فوتبال ایران گله‌مندم چون هیچ توجهی به تیم‌های خود نمی‌کند,ما از روز اول درخواست داشتیم ساعت بازی تیم فولاد به صورتی باشد که شرایط تمام تیم‌ها یکسان باشد و با ای اف سی هم نامه‌نگاری کردیم و درخواست داشتیم اما موافقت نشد.,"سرمربی تیم فوتبال فولاد ایران از AFC درباره تعیین ورزشگاه‌های تیم‌های گروه سوم در لیگ قهرمانان آسیا انتقاد کرد.
به گزارش ایسنا، جواد نکونام در نشست خبری پیش از بازی فردا(۲۵ فروردین ماه) تیم فولاد در لیگ قهرمانان آسیا مقابل آخال ترکمنستان، اظهارکرد: ما از قبل از شروع مسابقات تا همین امروز درگیر یکسری مشکلات در ساعت شروع بازی‌ها و استادیوم مسابقات هستیم و به دنبال تغییرات بودیم اما فوتبال ایران آن رابطه‌ای که باید داشته باشد را ندارد تا بتوانیم این کارها را انجام دهیم و این که به نظرم در فوتبال ما، توجه آن چنانی به ما نمی‌شود.
او افزود: ما از روز اول درخواست داشتیم ساعت بازی تیم فولاد به صورتی باشد که شرایط تمام تیم‌ها یکسان باشد و با ای اف سی هم نامه‌نگاری کردیم و درخواست داشتیم اما موافقت نشد.
سرمربی تیم فوتبال فولاد ایران گفت: درباره استادیوم بازی‌ها هم تا همین امروز پیگیر بودیم؛ تیمی پنج بازی خود را در یک استادیوم انجام می‌دهد و آن جا ورزشگاه خانگی آن می‌شود زیرا به شرایط آن استادیوم عادت می‌کند و تیمی مثل ما باید بازی‌های خود را در استادیوم‌های مختلف انجام دهد و این شرایط برای همه تیم‌ها یکسان نیست و به نظرم شرایط را برای تیم‌هایی مثل الغرافه فراهم کرده‌اند تا شرایط خوبی داشته باشد. این تیم پنج بازی از شش دیدار خود را در استادیومی است که به آن عادت دارد و مثل میزبان است و تیم‌های دیگر مقابل آن میهمان هستند و این شرایط برای ای اف سی و ما خوب نیست و ضرر می‌کنیم. به هر حال به درخواستی که از قبل از آغاز بازی‌های داشتیم توجه نشده است و از فدراسیون فوتبال ایران هم گله‌مندم چون هیچ توجهی به تیم‌های خود نمی‌کند اما فدراسیون‌های فوتبال تیم‌های گروه ما پیگیر هستند و چنین شرایطی برای آن‌ها رقم می‌خورد. ما برای تغییر ۳۰ دقیقه‌ای در زمان بازی‌مان هم به مشکل برخوردیم.
وی تاکید کرد: در هر صورت شرایط برای تیم‌ها یکسان نیست و ارتباطاتی که وجود دارد، کمک می‌کند. ما حواس‌مان به همه چیز است اما زور و ارتباطی که باید باشد نیست.
نکونام درباره بازی فردا تیمش نیز گفت: شناخت کافی از حریف داریم و تیم خوب و قابل احترامی است. در واقع با تیم ملی ترکمنستان بازی داریم و حریف شرایط خوب و بازیکنان با کیفیتی دارد. به نظرم تیمی است که از نظر فنی و تاکتیکی قابل احترام است و با برنامه هستند و بازی سختی خواهیم داشت. ما این جا هستیم تا به آرزوها و اهداف‌مان برسیم و موفق باشیم و از گروه‌مان صعود کنیم. به این جا نیامده‌ایم که به ما بگویند تیم خوب و قابل احترامی هستند و این برای ما کافی نیست.
او ادامه داد: باید تمرکزمان روی صعود از گروه‌مان باشد، البته چندین بار گفته‌ام گروه ما سخت‌ترین گروه است اما باید تمام تلاش‌مان را کنیم تا کیفیت‌مان را نشان دهیم و باید کمی حرفه‌ای‌تر عمل کنیم تا مثل بازی‌های قبل که می‌توانستیم برنده باشیم با حداقل امتیاز از زمین خارج نشویم. فردا باید بهترین عملکرد را داشته باشیم تا موفق باشیم.                           ",https://www.asriran.com/003VDX
834986,۱۴۰۱/۰۱/۲۴,بین الملل,نتایج نظرسنجی: مکرون با کسب ۵۳ درصد آرا پیروز انتخابات فرانسه می‌شود,آخرین اطلاعات منتشر شده حکایت از این دارد که در دور نخست این انتخابات ۲۶.۳ درصد رای‌دهندگان فرانسوی رای ممتنع دادند.,"نتایج منتشرشده یک نظرسنجی نشان می‌دهد که امانوئل مکرون در دور دوم انتخابات ۲۰۲۲ ریاست جمهوری این کشور با کسب ۵۳ درصد آرای پیروز این انتخابات خواهد شد.
به گزارش ایرنا به نقل از روزنامه لو فیگارو، این نظرسنجی توسط موسسه Opinionway برای لِ‌زِکو (Les Echos) و رادیو کلاسیک انجام شده است.
بر این اساس در دور دوم انتخابات پیش رو، مارین لو پن ۴۷ درصد آرای فرانسویان را کسب خواهد کرد و بار دیگر از دستیابی به کرسی الیزه باز می‌ماند.
البته نتایج این نظرسنجی از کاهش یک رتبه‌ای آرای مکرون نسبت به نظرسنجی پیشین این موسسه در روز سه‌شنبه هفته جاری و همچنین رشد یک پله‌ای آرای لو پن حکایت دارد.
این در حالی است که پنج سال پیش در انتخابات ۲۰۱۷ ریاست جمهوری فرانسه مکرون ۳۹ ساله در دور دوم انتخابات ۶۶.۱ درصد آرا و لو پن ۳۳.۹ درصد آرا را کسب کرد.
بر اساس این نظرسنجی، ۶۹ درصد از رای‌دهندگان فرانسوی قصد دارند در ۲۴ آوریل (چهارم اردیبهشت) در دور دوم انتخابات ریاست جمهوری این کشور رای دهند.
آخرین اطلاعات منتشر شده حکایت از این دارد که در دور نخست این انتخابات ۲۶.۳ درصد رای‌دهندگان فرانسوی رای ممتنع دادند.                           ",https://www.asriran.com/003VDW
834985,۱۴۰۱/۰۱/۲۴,اقتصادی,مرکز پژوهش‌های مجلس: یکی از علل افزایش قیمت گوشت، افزایش قیمت نهاده‌های دامی است,کاهش میزان بارندگی در سال زراعی ۱۴۰۰-۱۳۹۹ و بروز خشکسالی فراگیر در کشور، با کاهش میزان تولیدات گیاهی مراتع و مزارع همراه بود. شدت خشکسالی به حدی بود که میزان بارندگی در سال آبی مذکور ۳۴ درصد نسبت به میانگین بلند مدت و حدود ۵۱ درصد نسبت به سال آبی گذشته کاهش داشته است.,"مرکز پژوهش‌های مجلس در گزارشی، خشکسالی در کشور و افزایش قیمت نهاده‌های دامی و بالطبع افزایش هزینه‌های تمام شده تولید دام به ویژه در بخش دام سبک را علت افزایش قیمت گوشت قرمز اعلام کرد.
به گزارش ایرنا، مرکز پژوهش‌های مجلس در گزارشی به بررسی دلایل گرانی گوشت پرداخت و تاکید کرد: کاهش میزان بارندگی در سال زراعی ۱۴۰۰-۱۳۹۹ و بروز خشکسالی فراگیر در کشور، با کاهش میزان تولیدات گیاهی مراتع و مزارع همراه بود. شدت خشکسالی به حدی بود که میزان بارندگی در سال آبی مذکور ۳۴ درصد نسبت به میانگین بلند مدت و حدود ۵۱ درصد نسبت به سال آبی گذشته کاهش داشته است.
کاهش تولیدات گیاهی با افزایش قیمت نهاده‌های دامی و بالطبع افزایش هزینه های تمام شده تولید دام، به ویژه در بخش دام سبک، همراه بود. عدم انجام اقدامات مناسب در حمایت از تولیدکننده داخلی، مدیریت بازار و ایجاد همگرایی بین منافع مصرف کننده و تولیدکننده آثار منفی فراوانی به خصوص بر تولید و معیشت دامداران بر جای گذاشته است. صنعت دام سبک کشور به دلیل سوءتدبیر، در سال ۱۴۰۰ دچار تکانه های اساسی شده است که عدم رفع آنها، آینده نامناسبی را برای این صنعت راهبردی و پرورشدهندگان پرتالش آن ترسیم خواهد کرد.                           ",https://www.asriran.com/003VDV
834984,۱۴۰۱/۰۱/۲۴,اجتماعی ,تجهیزات پزشکی سهمیه ارزی ندارد,در کشور یک هزار و ۷۰۰ تولید کننده تجهیزات پزشکی و حدود دو هزار فعال اقتصادی برای واردات این کالاها فعالیت دارند. همچنین سه هزار شرکت توزیع کننده در حوزه های مختلف از جمله توزیع، خدمات پس از فروش و کنترل کیفی در عرصه تجهیزات پزشکی کار می کنند.,"سرپرست اداره‌ کل امور تجهیزات و ملزومات پزشکی سازمان غذا و دارو با بیان اینکه در حوزه تجهیزات پزشکی سهمیه ارزی نخواهیم داشت گفت: ۱۱ هزار متخصص شاغل در حوزه تجهیزات پزشکی کشور داریم.
به گزارش ایرنا، روح‌الله مزینانی در این باره اظهارداشت: اما در مجموع حدود ۳۰ هزار نفر متخصص تجهیزات پزشکی در کشور تربیت شده اند و ظرفیت بکارگیری آنها در کشور وجود دارد.
وی اظهار داشت: حدود ۳۶۰ هزار قلم IRC تجهیزات پزشکی در کشور وجود دارد که ۱۲۰ هزار قلم، وارداتی و ۶۰ هزار قلم IRC نیز واردات برای تولیدات داخلی است.
مزینانی افزود: در کشور یک هزار و ۷۰۰ تولید کننده تجهیزات پزشکی و حدود دو هزار فعال اقتصادی برای واردات این کالاها فعالیت دارند. همچنین سه هزار شرکت توزیع کننده در حوزه های مختلف از جمله توزیع، خدمات پس از فروش و کنترل کیفی در عرصه تجهیزات پزشکی کار می کنند.
سرپرست اداره‌ کل امور تجهیزات و ملزومات پزشکی سازمان غذا و دارو تصریح کرد: در حوزه تجهیزات پزشکی، رانت ویژه و خاصی وجود ندارد اما بی نظمی ها و تخلفاتی وجود دارد و باید با بازمهندسی فرآیندها، این موارد کنترل شود.
مزینانی خاطرنشان کرد: در حوزه تجهیزات پزشکی، چیزی به نام سهمیه ارزی نخواهیم داشت و سیاست تعدادی ارزی داریم و موارد نیز به دقت کنترل خواهد شد.                           ",https://www.asriran.com/003VDU
834983,۱۴۰۱/۰۱/۲۴,اجتماعی ,کارخانه کیان تایر تعطیل شد/ ۱۲۰۰ کارگر بیکار شدند,کارخانه کیان تایر که در منطقه چهاردانگه استان تهران واقع شده، در دهه ۷۰ به بخش خصوصی واگذار شد، اما همان زمان هم به نظر می‌آمد که خریدار به طمع اراضی ارزشمند این مجموعه -که در محدوده شهری واقع شده بود- آن را در اختیار گرفته باشد.,"کارخانه تایرسازی کیان‌تایر به دلیل خصوصی‌سازی نادرست دهه ۷۰ تعطیل شد و همه کارگران آن بیکار شدند.
به گزارش ایرنا؛ کارخانه لاستیک سازی کیان تایر که به نوعی بزرگترین تولیدکننده تایرهای معدنی و دامپتراک کشور محسوب می‌شد و تایرهای خودروهای نظامی و با اندازه‌های بزرگ و خاص نیز تولید می‌کرد، به دلیل بلاتکلیفی مالکیت کارخانه و مشکلات مالی و مواد اولیه، از چند روز پیش تعطیل و درب کارخانه روی کارگران بسته شده تا حدود یک‌هزار و ۲۰۰ خانواده با معضل بیکاری مواجه شوند.
در این زمینه یک مقام آگاه گفت:‌ کارخانه کیان تایر که در منطقه چهاردانگه استان تهران واقع شده، در دهه ۷۰ به بخش خصوصی واگذار شد، اما همان زمان هم به نظر می‌آمد که خریدار به طمع اراضی ارزشمند این مجموعه -که در محدوده شهری واقع شده بود- آن را در اختیار گرفته باشد.
وی بیان‌داشت: این شرکت که تولیدکننده تایرهای مورد نیاز بخش معدن محسوب می‌شود، به تولید سایر تایرهای کشاورزی و سواری، تایر خودروهای نظامی و حتی تایرهای با اندازه‌های بزرگ و خاص مشهور بود، اما هیچ‌گاه سرمایه‌گذاری خاصی در آن انجام نشد.
این مقام تصریح‌کرد: به دلیل عدم بازپرداخت بدهی تسهیلات بانکی از جمله به بانک سپه و بانک کشاورزی، این کارخانه از مالک خصوصی آن خلع ید شده بود و از چند سال پیش با مدیریت دولتی اداره می‌شد و حتی شنیده شده که مالک خصوصی آن در بازداشت به سر می‌برد.
وی یادآور شد: ‌ظرفیت اسمی این شرکت سالیانه ۱۵ هزار تن است و تا همین بهمن‌ماه پارسال هرچند به صورت محدود، تولید می‌کرد و فعال بود.
به گزارش ایرنا، شنیده شده در روزهای گذشته کارگران این مجموعه تجمعاتی داشته اند و مطالبه اصلی آنان تعیین تکلیف مالکیت مجموعه و بازگشت آن به دولت است.                           ",https://www.asriran.com/003VDT
834949,۱۴۰۱/۰۱/۲۴,عمومی,5 مزیت خرید مواد غذایی از سوپرمارکت اسنپ,,"خرید آنلاین کالاهای سوپرمارکتی در چند سال گذشته به دلیل راحتی و در دسترس بودن تنها از طریق چندین برنامه محبوبیت زیادی پیدا کرده است. مخصوصاً اگر جزو والدین پرمشغله باشید خرید آنلاین اقلام سوپرمارکتی راهی عالی برای تهیه مواد مورد نیاز خود بدون دردسر رفتن به فروشگاه خواهد بود.
در این مقاله، 5 مزیت خرید آنلاین را بررسی خواهیم کرد. همان‌طور که اشاره شد در سال های گذشته استفاده از اینترنت بسیار بیشتر شده است. به همین دلیل شرکت های بزرگی پدید آمدند که به ارائه خدمات آنلاین بپردازند. یکی از این شرکت ها اسنپ است. سوپرمارکت اسنپ می تواند در خرید آنلاین به شما کمک کند.

خرید از سوپرمارکت اسنپ
همان‌طور که اشاره شد سوپرمارکت اسنپ این امکان را برای کاربران فراهم کرده تا بتوانند به صورت اینترنتی خریدهای خود را انجام دهند. خرید از سوپرمارکت اسنپ دارای مزایای بسیاری است. یکی از مهم ترین این ویژگی ها ارسال سریع سفارش درب منزل است. معمولاً این سفارش ها زیر 30 دقیقه ارسال خواهند شد. همچنین اغلب اوقات اسنپ برای کاربران خود تخفیف هایی در نظر می گیرد. این تخفیف ها گاهی به صورت عمومی و روی کالاهای خاصی اعمال شده و برخی اوقات نیز در غالب کد تخفیف برای کاربر ارسال می شوند. همچنین کاربران می توانند با امتیازهایی که با استفاده از هر سرویس اسنپ در اسنپ کلاب ذخیره کرده اند، روی سرویس های مختلف کد تخفیف دریافت کنند.
خرید از خانه
با خرید آنلاین سوپرمارکتی، انعطاف پذیری برای سفارش در هر زمانی از روز وجود دارد. چه اوایل صبح یا نیمه شب باشد، می‌ توانید در زمانی که برایتان مناسب است خرید خود را انجام دهید. شما می توانید از خانه به صورت مجازی در راهروهای سوپرمارکت ها قدم بزنید و محصولات مورد نظر خود را خریداری کنید. این ویژگی باعث می شود بدون خارج شدن از خانه یا محل کار بتوانید هر آنچه نیاز دارید را سفارش دهید و در سریع ترین زمان تحویل بگیرید.
صرفه جویی در هزینه پرداختی
وقتی از یک وب سایت یا با استفاده از یک نرم افزار از سوپرمارکت آنلاین خرید می کنید، به راحتی می توانید قیمت برندهای مختلف را مقایسه کنید. فروشگاه های سوپرمارکت اینترنتی به شما این امکان را می دهند که بر اساس محصول یا دسته بندی، کالای مورد نظر خود را جستجو کنید. همچنین قبل از افزودن محصولات به سبد خرید می توانید کوپن ها و تخفیف های فعلی را بررسی کنید.
نکته دیگری که در خرید آنلاین سوپرمارکتی وجود دارد آن است که می توانید قیمت ها را در فروشگاه های مواد غذایی مختلف به صورت آنلاین مقایسه کنید تا بهترین خرید را داشته باشید. توصیه می کنیم اگر زمان کافی برای خرید دارید، قیمت ها و کالاهای مورد نظرتان را در فروشگاه های مختلف مقایسه کنید و سپس خرید خود را نهایی کنید.
صرفه­ جویی در زمان و بهره‌وری بیشتر
طبق آمار معتبر هر فرد به طور متوسط 1.6 بار در هفته به سوپرمارکت می رود و 43 دقیقه از زمان خود را صرف خرید در فروشگاه می کند. همچنین زمان بیشتری برای رانندگی به فروشگاه و بازگشت به خانه نیاز است. با خرید آنلاین از سوپرمارکت و تحویل درب منزل می توانید در این زمان صرفه جویی کنید. زمان با ارزش ترین چیزی است که ما داریم و همیشه اولویت های رقابتی زیادی در زندگی ما وجود دارد که خرید کردن می تواند جزو آخرین ها باشد.
خرید در محیطی به دور از شلوغی
وقتی وارد یک راهرو سوپرمارکت می شوید معمولاً مملو از مردم و چرخ دستی های خرید است. این شلوغی باعث می شود که شما نتوانید به راحتی کالاهای مورد نظر خود را با هم مقایسه کنید. زیرا زمانی که فروشگاهی شلوغ باشد همه افراد سعی می کنند در سریع ترین زمان کار خود را انجام داده و از آنجا خارج شوند. این موضوع مانع یک خرید خوب می شود.
با خرید سوپرمارکت های آنلاین، این موضوع به هیچ وجه مطرح نیست. شما تنها فردی هستید که در راهروهای سوپرمارکت هستید و می توانید قبل از تصمیم گیری برای خرید، به همان اندازه که نیاز دارید زمان بگذارید.
استفاده از تخفیف ها و کوپن ها
پیش تر اشاره شد که یکی از  مزایای استفاده از سوپرمارکت اسنپ بهره‌مندی از تخفیف و کوپن هاست. این تخفیف ها باعث جذابیت خرید شده و همچنین سبب صرفه جویی در هزینه خرید شما می شوند. این تخفیف ها گاهی برای کاربران ارسال می شوند. دلیل تخفیف می تواند استفاده کاربر و همچنین کمپین های مختلف باشد. کدهای تخفیفی که از اسنپ کلاب دریافت می شوند قابل استفاده در سوپرمارکت ها نیز هستند. اگر تا به حال از این سرویس ها استفاده نکرده اید، وقت آن رسیده که برای اولین بار آنها را امتحان کنید.
کلام آخر
همان‌طور که خواندید سوپرمارکت های اینترنتی مزایای بسیاری دارند. در این مطلب با 5 مزیت از مهم ترین مزایای آن‌ها آشنا شدید. در سال های اخیر این سرویس ها به راحتی در دسترس کاربران قرار گرفتند و شرکت های مختلفی از جمله اسنپ در حال حاضر به ارائه این سرویس ها می پردازند.
https://snapp.ir/online-supermarket-grocery/                           ",https://www.asriran.com/003VCv
834982,۱۴۰۱/۰۱/۲۴,بین الملل,تکذیب بازداشت مظنون تیراندازی شدید دیروز نیویورک,مظنون به تیراندازی روز گذشته در یک ایستگاه مترو واقع در بروکلین در نیویورک توسط پلیس آمریکا بازداشت شد..,"بر اساس اعلام پلیس آمریکا، مظنون به تیراندازی روز گذشته در یک ایستگاه مترو واقع در نیویورک هنوز بازداشت نشده است.
به گزارش خبرگزاری مهر، درحالیکه برخی از رسانه ها از از بازداشت مظنون به تیراندازی شدید در نیویورک خبر می دهند؛ پلیس نیویورک اعلام کرد که «فرنک جِیمز» مظنون این حادثه هنوز بازداشت نشده است.
 در حالیکه برخی رسانه ها در آمریکا از بازداشت مظنون به تیراندازی روز گذشته در یک ایستگاه مترو واقع در بروکلین در نیویورک توسط پلیس آمریکا خبر داد، خبرگزاری اسپوتنیک اعلام کرد که پلیس نیویورک گفته است «فرنک جِیمز» مظنون این حادثه را بازداشت نکرده است.
                           ",https://www.asriran.com/003VDS
834981,۱۴۰۱/۰۱/۲۴,ورزشی,انتقاد نکونام ازAFC و فدراسیون فوتبال ایران,این تیم پنج بازی از شش دیدار خود را در استادیومی است که به آن عادت دارد و مثل میزبان است و تیم‌های دیگر مقابل آن میهمان هستند و این شرایط برای ای اف سی و ما خوب نیست و ضرر می‌کنیم.,"سرمربی تیم فوتبال فولاد ایران از AFC درباره تعیین ورزشگاه‌های تیم‌های گروه سوم در لیگ قهرمانان آسیا انتقاد کرد.
به گزارش ایسنا، جواد نکونام در نشست خبری پیش از بازی فردا(۲۵ فروردین ماه) تیم فولاد در لیگ قهرمانان آسیا مقابل آخال ترکمنستان، اظهارکرد: ما از قبل از شروع مسابقات تا همین امروز درگیر یکسری مشکلات در ساعت شروع بازی‌ها و استادیوم مسابقات هستیم و به دنبال تغییرات بودیم اما فوتبال ایران آن رابطه‌ای که باید داشته باشد را ندارد تا بتوانیم این کارها را انجام دهیم و این که به نظرم در فوتبال ما، توجه آن چنانی به ما نمی‌شود.
او افزود: ما از روز اول درخواست داشتیم ساعت بازی تیم فولاد به صورتی باشد که شرایط تمام تیم‌ها یکسان باشد و با ای اف سی هم نامه‌نگاری کردیم و درخواست داشتیم اما موافقت نشد.
سرمربی تیم فوتبال فولاد ایران گفت: درباره استادیوم بازی‌ها هم تا همین امروز پیگیر بودیم؛ تیمی پنج بازی خود را در یک استادیوم انجام می‌دهد و آن جا ورزشگاه خانگی آن می‌شود زیرا به شرایط آن استادیوم عادت می‌کند و تیمی مثل ما باید بازی‌های خود را در استادیوم‌های مختلف انجام دهد و این شرایط برای همه تیم‌ها یکسان نیست و به نظرم شرایط را برای تیم‌هایی مثل الغرافه فراهم کرده‌اند تا شرایط خوبی داشته باشد.
این تیم پنج بازی از شش دیدار خود را در استادیومی است که به آن عادت دارد و مثل میزبان است و تیم‌های دیگر مقابل آن میهمان هستند و این شرایط برای ای اف سی و ما خوب نیست و ضرر می‌کنیم.
به هر حال به درخواستی که از قبل از آغاز بازی‌های داشتیم توجه نشده است و از فدراسیون فوتبال ایران هم گله‌مندم چون هیچ توجهی به تیم‌های خود نمی‌کند اما فدراسیون‌های فوتبال تیم‌های گروه ما پیگیر هستند و چنین شرایطی برای آن‌ها رقم می‌خورد. ما برای تغییر ۳۰ دقیقه‌ای در زمان بازی‌مان هم به مشکل برخوردیم.
وی تاکید کرد: در هر صورت شرایط برای تیم‌ها یکسان نیست و ارتباطاتی که وجود دارد، کمک می‌کند. ما حواس‌مان به همه چیز است اما زور و ارتباطی که باید باشد نیست.
نکونام درباره بازی فردا تیمش نیز گفت: شناخت کافی از حریف داریم و تیم خوب و قابل احترامی است. در واقع با تیم ملی ترکمنستان بازی داریم و حریف شرایط خوب و بازیکنان با کیفیتی دارد. به نظرم تیمی است که از نظر فنی و تاکتیکی قابل احترام است و با برنامه هستند و بازی سختی خواهیم داشت.
ما این جا هستیم تا به آرزوها و اهداف‌مان برسیم و موفق باشیم و از گروه‌مان صعود کنیم. به این جا نیامده‌ایم که به ما بگویند تیم خوب و قابل احترامی هستند و این برای ما کافی نیست.
او ادامه داد: باید تمرکزمان روی صعود از گروه‌مان باشد، البته چندین بار گفته‌ام گروه ما سخت‌ترین گروه است اما باید تمام تلاش‌مان را کنیم تا کیفیت‌مان را نشان دهیم و باید کمی حرفه‌ای‌تر عمل کنیم تا مثل بازی‌های قبل که می‌توانستیم برنده باشیم با حداقل امتیاز از زمین خارج نشویم. فردا باید بهترین عملکرد را داشته باشیم تا موفق باشیم.                           ",https://www.asriran.com/003VDR
834980,۱۴۰۱/۰۱/۲۴,بین الملل,صدور حکم بازداشت یک روحانی جنجالی عراق,الصرخی به مخالفت با آیت الله سیستانی شهرت یافته و با فتوای جهاد آیت الله سیستانی برای جنگ با داعش نیز مخالفت کرده بود.,"دادگاه العماره در جنوب عراق حکم بازداشت « محمود عبدالرضا محمد » ملقب به « محمود الصرخی » روحانی شیعه عراقی صادر کرد.
به گزارش ایرنا به نقل از خبرگزاری عراق (واع)، دادگاه تحقیق العماره در جنوب این کشور امروز (چهارشنبه) حکم بازداشت متهم «محمود عبدالرضا محمد» ملقب به «محمود الصرخی» را صادر کرد.
مرکز رسانه‌ای شورای عالی قضایی عراق در بیانیه‌ای اعلام کرد: دادگاه بر اساس احکام ماده (۳۷۲) که در آن صراحت شده هرکس علناً به اعتقاد یک فرقه مذهبی حمله و یا به شعائر (مناسک) آن اهانت کند، تحت پیگرد قرار می‌گیرد، قرار بازداشت را صادر کرده است.
به نوشته رسانه‌های عراق، «الصرخی» در دهه ۹۰ قرن گذشته در شهر نجف یکی از شاگردان «محمد محمد صادق صدر» مرجع دینی که در سال ۲۰۰۳ پس از سقوط رژیم «صدام حسین» به همراه دو پسرش ترور شد، می‌باشد.
الصرخی به مخالفت با آیت الله سیستانی شهرت یافته و با فتوای جهاد آیت الله سیستانی برای جنگ با داعش نیز مخالفت کرده بود.
خطبای الصرخی در عراق در چند روز گذشته و در جریان نماز جمعه خواستار تخریب حرم‌های خاندان پیامبر اسلام (ص) شدند که خشم شیعیان و حتی برخی از اهل سنت عراق را برانگیخت.                           ",https://www.asriran.com/003VDQ
834979,۱۴۰۱/۰۱/۲۴,اقتصادی,مستاجران نگران افزایش اجاره در تابستان,در سال جاری نیز این افزایش‌ها ادامه‌دار بوده به حدی که صدای مردم را درآورده است. این موضوع یکی از گلایه‌های جدی اعضای کمیسیون عمران از وزیر راه و شهرسازی بود که در جلسه با وی مطرح کردند.,"گزارش‌های رسمی از رشد سالیانه بیش از ۵۰ درصدی اجاره بها حکایت دارد و نرخ‌های جدید از اوایل تابستان کشف می‌شود؛ در این خصوص نمایندگان مجلس معتقدند اگر از همین ابتدای سال برنامه‌ای برای کنترل بازار اتخاذ نشود تا پایان سال شاهد افزایش چشمگیر اجاره‌بها خواهیم بود.
به گزارش ایسنا، رشد حدود ۵۰ درصدی اجاره بهای مسکن که مشکلاتی را برای اقشار اجاره‌نشین ایجاد کرده، یکی از گلایه‌های مطرح شده توسط نمایندگان مجلس در دیدار با وزیر راه و شهرسازی بوده است. نمایندگان معتقدند در خلاء نظارتی متولیان امر، اجاره بها روز به روز در حال افزایش است.
در حال حاضر هنوز پیک جابه‌جایی آغاز نشده و تغییرات نرخ اجاره در مقایسه با اواخر سال گذشته چندان محسوس نبوده است. آن‌ طور که بانک مرکزی گزارش داده اسفندماه پارسال در تهران اجاره بها نسبت به بهمن ماه ۰.۴ درصد افزایش داشته و نرخ رشد سالیانه آن نیز ۴۶ درصد بوده است. این ارقام برای کل کشور به ترتیب ۱.۲ درصد و ۵۰ درصد اعلام شد.
احتمالا در پایان خردادماه با ورود به فصل جابه‌جایی مستاجران، نرخ‌های جدید کشف می‌شود. اگر چه قیمت مسکن تا حدی به ثبات رسیده و نرخ رشد سالیانه آن به ۱۶ درصد رسیده، پیش‌بینی کارشناسان این است که اجاره بها جاماندگی خود را در مقایسه با قیمت مسکن جبران کند.
در این شرایط بسیاری از زوج‌های جوان با مشکلاتی در پرداخت مبالغ درخواستی از سوی مالکان مواجه شده‌اند. سال گذشته اجاره‌نشین‌ها که عموما از توان محدودی برخوردارند شرایط سختی را سپری کردند و با توجه به این‌که درآمد آنها با تورم عمومی و نرخ رشد اجاره بها همخوانی ندارد در سال جاری نیز نمی‌توان چندان به بهبود وضعیت آنها امیدوار بود.
اوضاع مستاجران با هر نوع تغییر در شرایط اقتصاد کلان دگرگون می‌شود؛ چرا که عوامل مختلفی مثل نرخ سود بانکی، تورم عمومی، قیمت مسکن و نرخ رشد دستمزد بر این بازار اثرگذار است. به دلیل پایین بودن نرخ بهره بانک‌ها در مقایسه با اجاره بها صاحب‌خانه‌ها ترجیح می‌دهند به جای پول پیش بیشتر، اجاره‌ی بیشتری دریافت کنند. از طرف دیگر مبلغ رهنی که مستاجران به دست صاحب‌خانه‌ها می‌دهند به دلیل تورم بالای ۴۰ درصدی اقتصاد ایران هر ساله به نوعی آب می‌رود. بنابراین مستاجران در یک بازی دو سر باخت قرار دارند.
دولت در دو سال اخیر اقداماتی همچون پرداخت تسهیلات ودیعه مسکن و تعیین سقف مجاز ۲۵ درصد برای افزایش اجاره بها تعیین کرده که عملا تاثیر چندانی در بازار اجاره ایجاد نکرده است.
وضعیت فعلی، نمایندگان مجلس را بر آن داشت تا از وزیر راه و شهرسازی درباره وضعیت بازار مسکن سوال کنند. در این خصوص اسماعیل حسین‌زهی ـ نایب رییس کمیسیون عمران مجلس با اشاره به وضعیت نامناسب اجاره بها مسکن در سال جاری گفت: متاسفانه در سال‌های اخیر شاهد رشد سرسام‌آور اجاره بهای مسکن بودیم. در سال جاری نیز این افزایش‌ها ادامه‌دار بوده به حدی که صدای مردم را درآورده است. این موضوع یکی از گلایه‌های جدی اعضای کمیسیون عمران از وزیر راه و شهرسازی بود که در جلسه با وی مطرح کردند.
وی با بیان اینکه اجاره بها مسکن در خلا نظارتی متولیان امر روز به روز در حال افزایش است، اظهار کرد: دولت باید به صورت جدی به این موضوع ورود کرده و اجازه رشد افسارگسیخته اجاره خانه را ندهد.
این نماینده مردم در مجلس شورای اسلامی تاکید کرد: برخی از مسئولان دولتی عنوان می‌کنند که با ساخت سالانه یک میلیون واحد مسکونی در قالب طرح نهضت ملی مسکن، بازار به تعادل نسبی رسیده و ترمز افزایش قیمت ها کشیده خواهد شد اما این موضوع برای بلندمدت مفید و اثربخش است در حال حاضر بخش عظیمی از جوانان بعد از ازدواج به دنبال اجاره مسکن بوده که با چنین قیمت‌هایی به شدت دچار مشکل هستند.
حسین‌زهی اظهار کرد: وزارت راه و شهرسازی و وزارت صمت باید به موضوع گرانی اجاره بهای مسکن ورود کنند، اگر از ابتدای سال برنامه‌ای برای کنترل بازار اتخاذ نشود تا پایان سال شاهد افزایش چشمگیر اجاره بها خواهیم بود.
بعد از رشد حدود ۶۰۰ درصدی قیمت خانه در تهران از سال ۱۳۹۶ تا ۱۴۰۰ و کاهش سرعت افزایش قیمت مسکن، روند رشد اجاره بها که جاماندگی نسبت به افزایش قیمت در بخش خرید و فروش داشت از سال گذشته شدت گرفت و نرخ رشد اجاره از حدود ۱۲ درصد در اوایل سال ۱۴۰۰ به بالای ۵۰ درصد در اواخر همان سال رسید.
اوضاع ساخت و ساز هم به عنوان عامل متعادل کننده بازار مسکن چندان مناسب نیست. محمود محمودزاده ـ معاون وزیر راه و شهرسازی از نیم میلیونی شدن تعداد واحدهای در حال ساخت در کل کشور طی سال گذشته خبر داده و گفته که در سال ۱۴۰۰ به تولید ۵۲۰ هزار واحد مسکونی رسیدیم، اما این رقم در مقایسه با اوج تولید مسکن در سال ۱۳۹۲ که ۸۰۹ هزار واحد مسکونی احداث شد کاهش ۳۸ درصدی را نشان می‌دهد.
آمار مذکور از وضعیت نه چندان مناسب بازار مسکن در دو بخش خرید و فروش و اجاره حکایت دارد که برنامه‌ریزی و اجرای تمهیدات لازم توسط قوای سه‌گانه را می‌طلبد.                           ",https://www.asriran.com/003VDP
834978,۱۴۰۱/۰۱/۲۴,بین الملل,کمک‌های فوری عربستان به پناهندگان اوکراینی,سازمان ملل روز سه‌شنبه اعلام کرد که بیش از ۴.۶ میلیون اوکراینی از جنگ فرار کرده‌اند و در این میان، تعداد کمتری از پناهجویان جدید به کشورهای همسایه می‌روند.,"پادشاه عربستان ارسال کمک‌های فوری پزشکی برای پناهجویان اوکراینی که به کشورهای همسایه خود رفته‌اند، خواستار شد.
به گزارش ایسنا، به نقل از خبرگزاری دولتی عربستان (واس)، پادشاه عربستان به مرکز امداد و اقدامات بشردوستانه ملک سلمان دستور داد تا با هماهنگی دولت لهستان و نهادهای وابسته به سازمان ملل، کمک‌های فوری پزشکی و اسکانی به ارزش ۱۰ میلیون دلار به پناهندگان اوکراینی حاضر در کشورهای همسایه از جمله لهستان ارائه کند.
سازمان ملل روز سه‌شنبه اعلام کرد که بیش از ۴.۶ میلیون اوکراینی از جنگ فرار کرده‌اند و در این میان، تعداد کمتری از پناهجویان جدید به کشورهای همسایه می‌روند.
کمیساریای عالی سازمان ملل متحد در امور پناهندگان اعلام کرد که از زمان آغاز حمله نظامی روسیه در ۲۴ فوریه، ۴۶۱۸۳۰ اوکراینی کشورشان را ترک کرده‌اند.
متیو سالتمارش، سخنگوی کمیساریای عالی پناهندگان سازمان ملل در ژنو گفت: «اگرچه تعداد افرادی که از مرز عبور می‌کنند به میزان قابل توجهی کاهش یافته است، اما افرادی که از مرز عبور کرده‌اند، در وضعیت بسیار آسیب پذیرتری قرار داشته و منابع اندکی دارند و نمی‌دانند کجا باید بروند».
سازمان بین المللی مهاجرت سازمان ملل متحد تخمین زده است که ۷.۱ میلیون نفر خانه‌های خود را ترک کرده‌اند؛ اما هنوز در اوکراین هستند.                           ",https://www.asriran.com/003VDO
834976,۱۴۰۱/۰۱/۲۴,سیاسی,ویدیویی نه چندان قدیمی از رئیسی: یادتان هست؟ (فیلم),باتوجه به اخبار گران شدن اینترنت در روزهای اخیر برخی کاربران فضای مجازی با انتشار این ویدیو از صحبت‌های قدیمی رئیس جمهور نوشتند: آقای رئیسی یادتان هست؟,کد ویدیو  دانلود    فیلم اصلی                                     ,https://www.asriran.com/003VDM
834977,۱۴۰۱/۰۱/۲۴,بین الملل,مسکو: سازمان تروریستی کلاه سفیدها مشارکت فعالی در اقدامات تحریک‌آمیز در اوکراین دارد,غرب در راستای سرپوش گذاشتن بر این داستان با یک وسیله‌ای تلاش می‌کند، چراکه همه سرنخ‌ها مستقیما به رأس دولت آمریکا از طریق پسر جو بایدن و اقدامات و روابط و اموالش می‌رسد.,"سخنگوی وزارت خارجه روسیه اعلام کرد که مشارکت فعال اعضای سازمان کلاه سفیدها در اقدامات تحریک آمیز در اوکراین امری علنی و آشکار شده است.
به گزارش ایسنا، به نقل از روسیا الیوم، ماریا زاخارووا، سخنگوی وزارت خارجه روسیه در گفتگو با خبرنگاران در مسکو خاطرنشان کرد: کلاه سفیدها ابزاری است که غرب از آن برای انجام اقدامات تحریک آمیز با سلاح‌های شیمیایی و همچنین برای مسائل حقوق بشری استفاده می‌کند تا قصد و غرض و منافع خود را محقق سازد. ما بدون هیچ شکی در مورد مشارکت فعال این سازمان غیرانسانی جعلی در اوکراین سخن می‌گوییم.
زاخارووا گفت، اعضای کلاه سفیدها عملاً در عملیات جنگی در اوکراین مشارکت می‌کنند، چراکه تیمی هستند که در سوریه تجاربی کسب کردند و در رسانه‌های غربی نیز شناخته شده هستند و آنها مرحله راستی‌آزمایی را سپری کردند، این نکته بسیار مهم است، همچنین حمایت مالی از آنها متوقف نشده است. علاوه بر آن، می‌توان از اقدامات تحریک آمیز کلاه سفیدها در اوکراین برای منحرف کردن توجهات از تاسیسات بیولوژیک غرب در اوکراین استفاده کرد.
وی افزود: غرب در راستای سرپوش گذاشتن بر این داستان با یک وسیله‌ای تلاش می‌کند، چراکه همه سرنخ‌ها مستقیما به رأس دولت آمریکا از طریق پسر جو بایدن و اقدامات و روابط و اموالش می‌رسد. بهترین چیزی که به ذهن آنها رسید، همان طرح قدیمی از طریق اقدامات تحریک آمیز شیمیایی بود، آنها کسانی را دارند که این اقدامات را انجام می‌دهند که همان کلاه سفیدها هستند. آنها عملا در این کار دست دارند و حقایق بر این امر صحه می‌گذارد.
زاخارووا همچنین خاطرنشان کرد که اظهاراتی از قبیل تهدید کذایی روسیه علیه سوئد و فنلاند یک تبلیغ و اقدام تحریک آمیز است که در راستای منافع ناتو به رهبری آمریکا مطرح می‌شود.                           ",https://www.asriran.com/003VDN
834975,۱۴۰۱/۰۱/۲۴,اجتماعی ,هشدار: تداوم خیزش گرد و خاک در کشور تا اوایل هفته آینده,سازمان هوشناسی با صدور هشدار زرد رنگ از فعالیت سامانه بارشی ورگبار موقت و رعد و برق همراه با وزش باد شدید موقت، خیزش گرد و خاک و در مناطق مستعد و رخداد تگرگ از چهارشنبه تا یکشنبه (۲۴ فروردین تا ۲۸ فروردین) خبر داد.,"سازمان هواشناسی با صدور هشدار زرد رنگ از تداوم خیزش گرد و خاک و وقوع رگبار موقت در کشور تا اوایل هفته آینده خبر داد.
به گزارش ایسنا، سازمان هوشناسی با صدور هشدار زرد رنگ از فعالیت سامانه بارشی ورگبار موقت و رعد و برق همراه با وزش باد شدید موقت، خیزش گرد و خاک و در مناطق مستعد و رخداد تگرگ از چهارشنبه تا یکشنبه (۲۴ فروردین تا ۲۸ فروردین) خبر داد.
این شرایط جوی روز چهارشنبه در شمال بوشهر، ارتفاعات و دامنه در استان‌های کهگیلویه و بویراحمد، فارس و جنوب اصفهان، روز پنجشنبه ( ۲۵ فروردین) درارتفاعات و دامنه در جنوب اصفهان، شرق کهگیلویه و بویراحمد و شمال و شرق خوزستان، روز جمعه(۲۶ فروردین) در لرستان، همدان، مرکزی، قم، تهران، البرز، قزوین، زنجان، شمال و شرق خوزستان، ارتفاعات در کرمان، نیمه غربی اصفهان، شرق کهگیلویه و بویراحمد و شمال سمنان پیش‌بینی می‌شد.
روز شنبه (۲۷ فروردین) در لرستان، شمال شرق خوزستان، مرکزی، اصفهان، قم، تهران، البرز، شرق قزوین، سمنان، مازندران، گلستان، خراسان شمالی، آذربایجان شرقی و آذربایجان غربی و یکشنبه در سمنان، مازندران، گلستان، خراسان شمالی، خراسان رضوی، شمال خراسان جنوبی، شرق اصفهان و ارتفاعات تهران این وضعیت جوی حاکم خواهد بود.
طی این مدت اختلال در ترددهای برون شهری، احتمال آبگرفتگی محلی، احتمال بالا آمدن سطح آب رودخانه‌ها، احتمال برخورد صاعقه و کاهش دید دور از انتظار نیست و سازمان هواشناسی برای جلوگیری از حوادث احتمالی احتیاط در سفرهای برون شهری، خودداری از توقف در حاشیه رودخانه‌ها و احتیاط در عبور از کنار مسیل‌ها، احتیاط و محدودیت در فعالیت‌های کوهنوردی و احتیاط در جابجایی عشایر کوچ‌رو را توصیه می کند.
در ادامه این هشدار سازمان هواشناسی با اشاره به افزایش شیو فشار سطح زمین از وزش باد نسبتا شدید، در مناطق مستعد خیزش گردوخاک، کاهش دید، کاهش کیفیت هوا از چهارشنبه تا یکشنبه ( ۲۴ تا ۲۸ فروردین) خبر داد.
این شرایط جوی روز چهارشنبه برای سمنان، مرکزی، قم، تهران، البرز، قزوین، زنجان، آذربایجان شرقی، آذربایجان غربی، اردبیل، همدان، لرستان، اصفهان، چهارمحال و بختیاری، نیمه غربی هرمزگان و فارس، گلستان، روز شنبه برای اصفهان، جنوب و شرق سمنان، شرق خراسان رضوی، شرق خراسان جنوبی، جنوب و نوار شرقی سیستان و بلوچستان و روز یکشنبه برای شرق و شمال فارس، غرب کرمان، شرق خراسان رضوی، شرق سمنان، غرب خراسان جنوبی، شرق و جنوب یزد قابل پیش‌بینی است و اختلال در تردد را به دنبال دارد.
به توصیه سازمان هواشناسی باید احتیاط در ترددهای برون شهری و جاده های کویری، استحکام سازه‌های موقتی، عدم تردد و پارک خودرو در اطراف درختان فرسوده و ساختمان‌های‌ نیمه کاره رعایت شود.
این سازمان دربا صدور هشدار زردرنگ دیگری از افزایش سرعت وزش باد با جهت جنوب غربی و افزایش سرعت وزش باد و ارتفاع موج بین ۱ تا ۱.۵ متر از بعد از ظهر شنبه تا دوشنبه (۲۷ تا ۲۹ فروردین) خبر داد.
حاکمیت این وضعیت روز شنبه در تنگه هرمز، یکشنبه در تنگه هرمز و مناطق ساحلی و دور از ساحل استان بوشهر و نواحی شرقی خلیج فارس، در استان هرمزگان و دوشنبه در مناطق ساحلی و دور از ساحل در استان‌های بوشهر و هرمزگان، در خلیج فارس مورد انتظار است که احتمال آسیب به قایق‌های تفریحی و شناورهای سبک، احتمال خسارت به قفس‌ها و پاره شدن تورهای صیادی و احتمال خسارت به تاسیسات دریایی وجود دارد.
سازمان هواشناسی برای کاهش آسیب‌های احتمالی محدودیت تردد با قایق‌های تفریحی و شناورهای سبک، احتیاط در فعالیت‌های دریایی و اتخاذ تمهیدات لازم جهت پیشگیری از هر گونه خسارت را توصیه می‌کند.
در ادامه این هشدار سازمان هواشناسی از افزایش سرعت باد و ارتفاع موج در ساحل بین ۱ تا ۱.۵متر و در فراساحل حداکثر ۲ متر طی چهارشنبه تا پنجشنبه (۲۴ و ۲۵ فروردین) خبر داد.
این شرایط جوی در دریای خزر، مناطق ساحلی و دور از ساحل گیلان، مازندران، گلستان مورد انتظار است و احتمال آسیب به قایق‌های تفریحی و شناورهای سبک، احتمال خسارت به قفس‌ها و پاره شدن تورهای صیادی و احتمال خسارت به تاسیسات دریایی وجود دارد.
سازمان هواشناسی احتیاط در تردد با قایق‌های تفریحی و شناورهای سبک، احتیاط در فعالیت‌های دریایی و اتخاذ تمهیدات لازم جهت پیشگیری از هر گونه خسارت را توصیه می‌کند.
به گزارش ایسنا هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند. این هشدار برای آگاهی مردم صادر می‌شود تا بتوانند آمادگی لازم را برای مواجهه با پدیده‌ای جوی داشته باشند که از حالت معمول کمی شدت بیشتری دارد. از سوی دیگر مسئولان نیز در جریان این هشدارها قرار می‌گیرند تا اگر لازم باشد تمهیداتی را بیندیشند.                           ",https://www.asriran.com/003VDL
834974,۱۴۰۱/۰۱/۲۴,سیاسی,رئیس جمهور: پشت پرده گرانی‌های اخیر بررسی و دلایل آن شناسایی شود,رئیس‌جمهور حتی یک ساعت تعلل در اجرای این دستور را غیرقابل پذیرش خواند و از دستگاه‌های اجرایی خواست روند جلوگیری از واردات کالاهای غیرضروری و دارای مشابه داخلی را پیگیری کنند.,"رئیس‌جمهور با ابراز نارضایتی از گرانی کالاهای اساسی، به دستگاه‌های نظارتی دستور داد پشت پرده گرانی‌های اخیر را بررسی و دلایل آن را شناسایی کنند و به وزرای اقتصادی دولت تاکید کرد اقدامات لازم برای تنظیم بازار و کنترل قیمت‌ها را در دستور کار قرار دهند.
به گزارش ایسنا، آیت‌الله سید ابراهیم رئیسی روز چهارشنبه در جلسه هیات دولت، بر ضرورت تقویت نظارت‌ها به منظور جلوگیری از نوسان قیمت کالاها در بازار تاکید کرد و گفت: نباید اجازه داد برخی افراد با گرانفروشی و سوداگری به مردم اجحاف و آنها را ناامید کنند.
رئیس‌جمهور گرانی بی‌قاعده را غیرقابل توجیه خواند و تاکید کرد: تغییر هرگونه قیمت کالا، نیازمند بررسی همه جوانب و اطلاع رسانی مناسب به مردم است و اینکه یک شرکت یا کارخانه بخش خصوصی بخواهد به صورت ناگهانی قیمت کالای خود را افزایش دهد، غیرقابل پذیرش است.
آقای رئیسی در بخش دیگری از سخنان خود با اشاره به بیانات روز گذشته مقام معظم رهبری در دیدار کارگزاران نظام، دولت را ملزم به اجرای فرامین ایشان دانست و تاکید کرد: همه مسئولان اجرایی باید تلاش کنند با اقدامات به موقع و کارآمد مردم را امیدوار کنند.
رئیسی تاکید کرد: هر کاری که باعث ایجاد یأس و ناامیدی در جامعه شود نباید صورت بگیرد و این مسئله باید بیش از همه مورد توجه همکاران دولت باشد.
رئیس‌جمهور همچنین با اشاره به ضرورت جلوگیری از واردات کالاهای دارای مشابه داخلی به کشور، خاطرنشان کرد: واردات بی‌رویه قطعاً به تولید آسیب می‌زند و اقتصاد ملی را تضعیف می‌کند.
رئیسی در ادامه به گلایه بسیاری از شرکت‌های دانش‌بنیان از واردات کالاهایی که امکان تولید آنها در کشور وجود دارد، اشاره کرد و به دستگاه‌های دولتی اکیداً دستور داد که تحت هیچ شرایطی کالایی که مشابه داخلی دارد را وارد نکنند.
رئیس‌جمهور حتی یک ساعت تعلل در اجرای این دستور را غیرقابل پذیرش خواند و از دستگاه‌های اجرایی خواست روند جلوگیری از واردات کالاهای غیرضروری و دارای مشابه داخلی را پیگیری کنند.
وی در پایان با اشاره به ضرورت توجه ویژه به موضوع اشتغالزایی و رفع بیکاری اظهارداشت: امضای تفاهمنامه بین دستگاه‌ها برای ایجاد اشتغال کافی نیست بلکه این کار آغاز حرکت اجرایی برای اشتغالزایی است که باید با اقدامات موثر تکمیل شود.                           ",https://www.asriran.com/003VDK
834957,۱۴۰۱/۰۱/۲۴,اجتماعی ,مهارت خیره‌کننده یک جوان در استفاده از چکش (فیلم),ویدیویی از مهارت خیره‌کننده یک جوان در استفاده از چکش را ببینید.منبع:خبرفوری,کد ویدیو  دانلود    فیلم اصلی                                     ,https://www.asriran.com/003VD3
834973,۱۴۰۱/۰۱/۲۴,بین الملل,اعلام آمادگی آمریکا برای کمک تسلیحاتی ۷۵۰ میلیون دلاری به اوکراین,این تصمیم در پی پافشاری ولادیمیر پوتین رئیس جمهوری روسیه بر ادامه جنگ در اوکراین و متهم شدن او از سوی واشنگتن به ارتکاب جنایت و نسل کشی گرفته شده است.,"تارنمای بلومبرگ به نقل از مقام های آگاه واشنگتن نوشت که دولت آمریکا برای عرضه بسته کمکی نظامی به ارزش نزدیک به ۷۵۰ میلیون دلار به اوکراین آماده می شود.
به گزارش روز چهارشنبه ایرنا؛ شبکه بلومبرگ افزود: ایالات متحده از هنگام به قدرت رسیدن بایدن بیش از ۲ میلیارد و ۴۰۰ میلیون دلار کمک نظامی به کی یف تحویل داده که بیش از یک میلیارد و ۷۰۰ میلیون دلار آن پس از آغاز جنگ اوکراین در ۲۴ فوریه (۵ اسفند ماه)، در اختیار کی یف قرار داده شده است.
پیش بینی می شود که این بسته تسلیحات بر اساس اختیارات ویژه ریاست جمهوری ارسال شود که به جو بایدن رئیس جمهوری آمریکا، امکان تحویل تجهیزات نظامی این کشور را بدون تصویب کنگره به منظور تسریع در ارسال این سلاح ها در هنگام وضع اضطراری می دهد.
این منابع آگاه که می خواسته اند پیش از اعلان رسمی این مطلب، ناشناس بمانند، افزوده اند که انواع تسلیحات موجود در این بسته هنوز در دست بررسی است و نهایی نشده است.
برنامه واشنگتن برای افزایش کمک های نظامی به کی یف، پیش از این توسط خبرگزاری رویترز و روزنامه واشنگتن پست نیز مطرح شده بود.
این تصمیم در پی پافشاری ولادیمیر پوتین رئیس جمهوری روسیه بر ادامه جنگ در اوکراین و متهم شدن او از سوی واشنگتن به ارتکاب جنایت و نسل کشی گرفته شده است.
جنگ اوکراین که در ۲۴ فوریه (۵ اسفند ماه) با حمله همه جانبه نیروهای نظامی روسیه به اوکراین آغاز شده، پیامدهای منطقه ای و بین المللی بسیاری داشته که شامل اعمال محدودیت ها و تحریم های گسترده مالی و اقتصادی غرب بر مسکو می شود.                           ",https://www.asriran.com/003VDJ
834972,۱۴۰۱/۰۱/۲۴,سیاست خارجی,گاردین: قاچاق سلاح ایران برای روسیه / سفارت ایران: تکذیب,تلاش برای ایجاد ارتباط بین تحولات اخیر در اوکراین با تحولات منطقه‌ای خاورمیانه و ذکر اسم ایران اقدامی غیرحرفه‌ای و غیرقابل قبول است و همچنین نوعی بی احترامی به خوانندگان آن روزنامه است.,"سفارت ایران در لندن در توییتی، گزارش روزنامه گاردین را تکذیب کرد.
به گزارش ایرنا، سفارت ایران در لندن، گزارش روزنامه گاردین درباره استفاده روسیه از تسلیحاتی که مدعی شده بود توسط ایران از عراق قاچاق شده است را تکذیب کرد و آن گزارش را غیرحرفه‌ای و بی اساس دانست.
سفارت ایران در لندن در توییتر نوشت: گزارش روز سه‌شنبه گاردین، با عنوان« استفاده روسیه از تسلیحات قاچاق شده توسط ایران از عراق علیه اوکراین» داستان سرایی غیرواقعی و بی اساس است.
سفارت ایران در ادامه نوشت: تلاش برای ایجاد ارتباط بین تحولات اخیر در اوکراین با تحولات منطقه‌ای خاورمیانه و ذکر اسم ایران اقدامی غیرحرفه‌ای و غیرقابل قبول است و همچنین نوعی بی احترامی به خوانندگان آن روزنامه است.
سفارت ایران در توییت دیگری نوشت: انتظار می‌رود گاردین واقعیت را منتشر کند اما مقاله روز سه‌شنبه در تناقض با این رویکرد است، ما اعتراض خود را نسبت به این موضوع ابراز میکنیم و خواستار اقدام ضروری در این خصوص هستیم.                           ",https://www.asriran.com/003VDI
834905,۱۴۰۱/۰۱/۲۴,اقتصادی,خرید بیمه آنلاین، به روش سریع و آسان,,"عصر اینترنت درهای جدیدی به روی زندگی در قرن بیست‌ویکم باز کرده‌است. یکی از آنها، حذف حضور فیزیکی برای انجام کارهای روزمره مثل خرید است. ما می‌توانیم مواد غذایی را آنلاین بخریم. ماشین‌مان را به صورت آنلاین سفارش دهیم. در کنار همه اینها، می‌توانیم با استفاده از گزینه خرید بیمه‌ آنلاین، دردسر خرید بیمه به صورت حضوری را حذف کنیم.

بازار بیمه آنلاین هنوز در اول راه است. اما نمی‌توان منکر رشد روز افزون آن نه تنها در جهان بلکه در ایران شد. نسل جدید که عموما طرفدار سادگی و راحتی هستند؛ استقبال خوبی از این بازار کرده‌اند. ولی نسل‌های قدیمی‌تر ترجیح‌شان این است که خرید‌های مهم مثل خرید بیمه را به صورت حضوری انجام دهند. چون به روند آنلاین هنوز اعتماد چندانی ندارند.
نکته اینجاست که فرق بین خرید بیمه آنلاین و خرید حضوری دقیقا در چه چیزی است؟ و کدام دسته از خریداران برنده این روند خرید هستند؟
 
کدام بهتر است؟
خرید بیمه آنلاین بسیار آسان است و در مقایسه با خرید حضوری وقت کمتری از متقاضی خرید بیمه می‌گیرد. برای انجام دادن این خرید کافی است به سایت مورد نظر برویم، بعد از پر کردن اطلاعات لازم برای خرید، هزینه لازم را بپردازیم و بیمه مورد نظرمان را بخریم.
شاید یکی از دلایل طرفداری از خرید بیمه به صورت حضوری این باشد که قرار دادن اطلاعات شخصی و حساس در فضای مجازی چندان عاقلانه نیست و نمی‌توان به این روند اعتماد کرد.
نکته اینجاست که با گرم شدن بازار خریدهای آنلاین، تمامی سایت‌های خدمات دهنده در ایران باید گواهی افتا (امنیت فضای تولید و تبادل اطلاعات ) را از سازمان فناوری اطلاعات ایران بگیرند. برای به دست آوردن امنیت جهانی نیز پروتکل‌های مرسوم در این زمینه(SSL) را رعایت کنند. سایت‌های فروش بیمه آنلاین نیز از این قاعده مستثنا نیستند.
خرید بیمه به صورت آنلاین بسیار آسان است و روند پر کردن انواع فرم‌ها و گیر کردن در روند کاغذبازی اداری را ندارد. وقتی یک بار اطلاعات‌ و مدارک‌مان را وارد سیستم کنیم برای همیشه در سایت محفوظ باقی می‌ماند و می‌توانیم از آن برای خرید انواع بیمه استفاده کنیم. خرید حضوری این امتیاز را ندارد و با تغییر آیین‌نامه‌ها ممکن است هر بار برای خرید به مدارک متفاوت و بیشتری نیاز پیدا کنیم.  
حس آزادی در انتخاب بیمه مد نظر ما شاید مهم‌ترین ویژگی خرید بیمه آنلاین باشد. در سایت‌هایی که خدمات فروش بیمه به صورت آنلاین ارائه می‌شود؛ متقاضی خرید می‌تواند با مطالعه شرایط انواع شرکت‌ها بیمه مدنظرش را با قیمت مناسب بخرد.
علاوه بر همه اینها، در روزهایی که سرعت زندگی بالا است نیاز داریم از وقت‌مان حداکثر استفاده را ببریم. مثلا می‌توانیم در حین پر کردن فرم‌ها و بارگذاری مدارک مربوط به خرید بیمه‌آنلاین، با تلفن‌مان صحبت کنیم، غذا را هم بزنیم یا یک وضعیت اضطراری را به راحتی مدیریت کنیم؛ بدون آنکه اشکالی در این روند پیش بیاید.
بیمه‌بازار در همکاری با اکثر شرکت‌های بیمه، شرایطی را فراهم کرده تا متقاضی‌های خرید بیمه با دست باز انتخاب کنند، از تخفیف‌های موجود در سایت بهره‌مند شوند و در آخر، اگر سوال یا مشکلی برایشان پیش آمد آن را به راحتی با پشتیبانی سایت در میان بگذارند.                           ",https://www.asriran.com/003VCD
834970,۱۴۰۱/۰۱/۲۴,سیاسی,انیشتین خطاب به احمدی نژاد: محمود جون بي خيال شو! (+عکس),به لطف خدا و همراهی شما عزیران، 16 سال است که در کنار هم هستیم و هر از گاهی یکی از خبرهای این سال ها را از دل آرشیو بیرون می آوریم و باهم به گذشته ها می رویم.,"به لطف خدا و همراهی شما عزیران، 16 سال است که در کنار هم هستیم (از 1385) و هر از گاهی یکی از خبرهای این سال ها را از دل آرشیو بیرون می آوریم و باهم به گذشته ها می رویم.یکی از خبرهایی که در فروردین 1386 خیلی سر و صدا کرد، اشتباهی بود که روزنامه جام جم در بحبوحه بحث هسته ای ایران مرتکب شد و عکسی فتوشاپ شده از انیشتین را با مضمونی خطاب به محمود احمدی نژاد، رئیس جمهور وقت منتشر کرد.
در خبر عصر ایران آمده بود: 
... اين مقاله درصفحه 15 ضميمه ""سيب"" روزنامه جام جم منتشر شده است .
در تصوير به كار رفته در شماره امروز جام جم ، آلبرت انيشتين در حال نوشتن مطلبي بر روي تخته سياه است كه در نگاه نخست به نظر مي رسد متني انگليسي بر روي آن نوشته شده است ولي متن واقعي كه با حروف انگليسي ولي با جمله بندي فارسي بر روي تخته ديده مي شود، چنين است: عجب غلطي كردم اين اتم و اينا رو راه انداختم!! بابا محمود جون بي خيال شو جون من!
با توجه به اينكه در نظر اول اين مطلب به  چشم نمي آيد ، احياناً مسؤول صفحه، با جست وجوي اينترنتي و يافتن اين عكس از انيشتين، آن را بدون دقت كافي در جزئيات، به كار برده است.اصل خبر را در این لینک ببنید.___________________________ * و این هم خبری دیگر از 16 سال قبل که خواندنش خاطره انگیز است: از فاو تا کلمبیا ؛ فتح الفتوح متملقان 
                           ",https://www.asriran.com/003VDG
834971,۱۴۰۱/۰۱/۲۴,بین الملل,ممنوع شدن ازدواج کودکان زیر ۱۸ سال در مصر,ثبت عقد ازدواج برای فردی که به ۱۸ سال میلادی نرسیده باشد، جایز نبوده و عقد مذکور قانونی نیست‌.,"کابینه مصر ‌با قانون ممنوعیت ازدواج کوکان و افراد زیر ۱۸ سال موافقت کرد.
به گزارش ایلنا به نقل از آناتولی، کابینه مصر ‌‌از تصویب پیش‌نویس قانونی خبر داد که شامل ممنوعیت ازدواج کودکان و افراد زیر ۱۸ سال می‌شود.
در بیانیه منتشر شده از سوی هیئت وزیران مصر آمده است که چنین قانونی از طریق ممنوعیت، جزای نقدی و حبس به دنبال کاهش این پدیده منفی و تأثیر منفی آن از نظر روانی، فرهنگی، روحی یا جسمی بر روی افرادی است که هنوز صلاحیت ازدواج را ندارند.
این پیش‌نویس تصریح می‌کند که ثبت عقد ازدواج برای فردی که به ۱۸ سال میلادی نرسیده باشد، جایز نبوده و عقد مذکور قانونی نیست‌.
قانون مذکور، سردفتر و یا دفتر اسناد رسمی را مکلف کرده است که ازدواج‌های رسمی را که یکی از طرفین آن کودک زیر ۱۸ سال در زمان عقد باشد، به دادستانی عمومی معرفی کند‌.
بر این اساس،‌ هر دختر یا پسر زیر ۱۸ سال در صورت ازدواج با حکم حبس حداقل یک سال و جریمه نقدی بین ۵۰ هزار تا ۲۰۰ هزار پوند مواجه خواهد شد.
همچنین دادگاه،‌ ولی ‌یا سرپرست‌ یا قیم فرد زیر ۱۸ سال را که عامل چنین جرمی باشد، به هیمن مجازات محکوم می‌کند.
همچنین برای دفترخانه‌ای که چنین ازدواجی را ثبت کند، نیز مجازات حبس از شش ماه و جزای نقدی از ۲۰ هزار پوند در نظر گرفته شده و مجوز فعالیت نیز باطل خواهد شد.
پیش‌نویس قانون ممنوعیت ازدواج کودکان و قید صریح سن ازدواج، برای اولین بار است که به صورت قانون جداگانه تدوین شده است.                           ",https://www.asriran.com/003VDH
834969,۱۴۰۱/۰۱/۲۴,اجتماعی ,ایده های خلاقانه و کاربردی برای محصل ها (فیلم),ایده های جالب برای دانشجویان و دانش آموزان که این روزها کلاس هایشان حضوری شده است.,کد ویدیو  دانلود    فیلم اصلی                                     ,https://www.asriran.com/003VDF
834968,۱۴۰۱/۰۱/۲۴,بین الملل,یهودیان فرانسه نگران پیروزی لو پن در انتخابات,"دور نخست انتخابات ریاست جمهوری فرانسه روز یکشنبه هفته جاری برگزار شد و مکرون با کسب ۲۷.۶ درصد آرا و لو پن نامزد حزب راستگرای ""مجمع ملی"" با ۲۳ درصد به دور دوم انتخابات راه یافتند.","نهادهای اصلی یهودیان فرانسه ضمن ابراز نگرانی از احتمال پیروزی ""مارین لو پن"" در انتخابات ۲۰۲۲ ریاست جمهوری این کشور، خوستار رای دادن به ""امانوئل مکرون"" در دور دوم این انتخابات شدند.
به گزارش چهارشنبه ایرنا از روزنامه لو فیگارو، نهادهایی همچون لو کونسیستوار (le Consistoire) و لو کریف (le Crif) به نام آنچه که ""دفاع از ارزش‌های جمهوری‌خواه"" می‌نامند، خواستار حمایت از مکرون هستند.
در بیانیه مطبوعاتی این نهادها آمده است: مجموعه مرکزی [یهودیان] فرانسه که عمیقاً به شعار خود ""دین و میهن"" وابسته است، از فرانسویان می‌خواهد که به طور گسترده در ۲۴ آوریل (چهارم اردیبهشت) متحد شوند تا پیروزی فرانسه که ما را گرد هم می‌آورد را از طریق صندوق رأی تضمین کنند.
الی کورشیا (Élie Korchia) رئیس کنسستوری مرکزی و اَییم کورسیا (Haïm Korsia) خاخام اعظم فرانسه نیز با تعریف یک خطر جدید برای انسجام جمعیت فرانسه، خواهان غلبه بر اختلافات سیاسی و رای دادن به امانوئل مکرون به منظور تضمین اصول جمهوری‌خواهان به عنوان ارزش‌های اومانیستی مورد حمایت یهودیت شدند.
دور نخست انتخابات ریاست جمهوری فرانسه روز یکشنبه هفته جاری برگزار شد و مکرون با کسب ۲۷.۶ درصد آرا و لو پن نامزد حزب راستگرای ""مجمع ملی"" با ۲۳ درصد به دور دوم انتخابات راه یافتند.
در دور دوم انتخابات ریاست جمهوری فرانسه برای روز ۲۴ آوریل (چهارم اردیبهشت) پیش‌بینی شده است.
از نخستین دقایق اعلام نتایج اولیه دور نخست انتخابات ۲۰۲۲ ریاست جمهوری فرانسه و مشخص شدن ۲ نامزد اصلی برای رقابت دور دوم، دیگر نامزدها موضع خود را در قبال آنان اعلام کردند و بسیاری در صف حمایت از مکرون قرار گرفتند؛ موضعی که تحلیل‌گران آن را ناشی از سیاست‌های افراطی حزب مجمع ملی به رهبری لو پن و ترس از پیروزی این چهره پوپولیست تعبیر می‌کنند.                           ",https://www.asriran.com/003VDE
834967,۱۴۰۱/۰۱/۲۴,سیاسی,الهام علی اف: کریدور جدید بین‌المللی از طریق ایران به نخجوان و جهان متصل می‌شود,رئیس جمهوری آذربایجان تاکید کرد ساخت نیروگاه‌های برق آبی «خداآفرین» و «قیز قلعه سی» هم باید شتاب بیشتری پیدا کند.,"رئیس جمهوری آذربایجان گفت: مقدمات ساخت جاده ای که این کشور را از طریق ایران به نخجوان وصل می‌کند، در دست اقدام است که این کریدور عبوری، جمهوری آذربایجان را به بازارهای جهانی متصل می‌کند.
به گزارش ایرنا، آذرتاج روز چهارشنبه گزارش کرد: علی اف در نشست اعلام نتایج عملکرد دولت در سه‌ماهه نخست سال میلادی جاری، با اشاره به اجرا نشدن تعهدات ارمنستان برای اتصال نخجوان به خاک اصلی آذربایجان، ابراز امیدواری کرد که پروژه ساخت این کریدور به زودی آغاز شود.
رئیس جمهوری آذربایجان در این زمینه از کمک‌های ایران تشکر و در عین حال با انتقاد از سکوت جامعه جهانی پس از قطع گاز ارمنستان به نخجوان در طول سال‌های ۱۹۹۰ تا ۲۰۰۵ در زمستان‌های سخت، گفت در آن زمان ایران از طریق پمپاژ گاز به آذربایجان کمک می‌کرد.
رئیس جمهوری آذربایجان خاطرنشان کرد که قرارداد سوآپ گاز همچنان بین این کشور و ایران برقرار است.
علی اف همچنین غرب را به اتخاذ استانداردهای دوگانه در قبال کشورش متهم کرد و گفت: دولت‌های غربی اکنون که در حال جنگ با روسیه است به تمامیت ارضی اوکراین حساسند اما نسبت به اشغال خاک آذربایجان توسط ارمنستان بی‌تفاوت بوده و در برابر به رسمیت شناختن تمامیت ارضی آذربایجان مقاومت می‌کنند.
رئیس جمهوری آذربایجان همچنین تاکید کرد ساخت نیروگاه‌های برق آبی «خداآفرین» و «قیز قلعه سی» هم باید شتاب بیشتری پیدا کند.
او خاطرنشان کرد: مذاکرات با جمهوری اسلامی ایران در حال انجام است و با شتاب بخشی در اجرای این پروژه می‌توانیم به زودی به توافق برسیم. چرا که پتانسیل این ایستگاه‌ها بسیار زیاد است (به میزان ۲۴۰ مگاوات) و بعد از ساخت این ایستگاه‌ها نیمی از آن به دست ما می‌رسد. بنابراین می‌توان از این فرصت استفاده کرد.
او این را هم گفت که مذاکرات با بریتیش پترولیوم در مورد ساخت نیروگاه خورشیدی در منطقه «جبرائیل» در حال انجام است و امیدواریم در آینده نزدیک نتیجه‌ای حاصل شود. این ایستگاه پتانسیل بالایی خواهد داشت.                           ",https://www.asriran.com/003VDD
834966,۱۴۰۱/۰۱/۲۴,فرهنگی/هنری,استقبال رئیسی و قالیباف از بازگشت فردوسی‌پور به صداوسیما,عادل فردوسی پور از اواخر سال ۹۷ از صداوسیما کنار گذاشته شده و در این مدت هیچ گزارشی برای این رسانه انجام نداده است.,"نماینده مجلس از پیگیری برای بازگشت عادل فردوسی پور به صداوسیما خبر داد.
به گزارش همشهری آنلاین، مهدی فروردین رئیس فراکسیون ورزش مجلس به روزنامه گل گفت:
«عادل فردوسی یکی از سرمایه صداو سیما و چهره مردمی است. دراین باره با آقای رئیس جمهور، رئیس مجلس و رئیس صداوسیما صحبت شده است. هیچ مشکلی برای بازگشت از نظر آقایان وجود ندارد و حتی آقای رئیس جمهور هم استقبال کردند و نسبت به آن نظر و ذهنیتی مثبت دارند. یک اختلاف نظر مدیریتی وجود دارد که آن هم حل خواهد شد.»
عادل فردوسی پور از اواخر سال ۹۷ از صداوسیما کنار گذاشته شده و در این مدت هیچ گزارشی برای این رسانه انجام نداده است. حالا با نزدیک شدن به جام جهانی درخواست های مردمی برای بازگشت او به صداوسیما بیشتر از هر زمانی شده است.
باید دید این گزارشگر محبوب در نهایت به این سازمان برمی‌گردد یا نه. حضور و گزارش های او در جریان رقابت های جام جهانی در جذابیت این رقابت ها به شدت تاثیرگذار خواهد بود.                           ",https://www.asriran.com/003VDC
834965,۱۴۰۱/۰۱/۲۴,اقتصادی,سیدضیاء ایمانی مدیرعامل بانک صادرات ایران شد,,"سیدضیاء ایمانی با رأی اعضای هیأت‌مدیره به عنوان مدیرعامل بانک صادرات ایران انتخاب شد.
به گزارش روابط‌ عمومی بانک صادرات ایران، ایمانی از مدیران باسابقه نظام بانکی است که پیش از این مدیرعامل بانک‌های سینا، رفاه و مهر اقتصاد بوده و همچنین ریاست هیأت‌مدیره شرکت سرمایه‌گذاری مهر ایرانیان، عضویت در هیأت‌مدیره‌های بانک ایران و بلاروس، شرکت اعتبارسنجی و شرکت فولاد مبارکه را در کارنامه خود دارد.
پیش از این حجت‌اله صیدی مدیرعامل بانک صادرات ایران بود.                           ",https://www.asriran.com/003VDB
834964,۱۴۰۱/۰۱/۲۴,بین الملل,سرمایه‌گذاری بی‌سابقه اسرائیل در ورزش!,وزیر دارایی این رژیم از اختصاص ۳ میلیارد NIS (واحد پول رژیم صهیونیستی) معادل ۹۳۷ میلیون دلار برای رشد ورزش خبر داده است,"رژیم صهیونیستی برای گسترش ورزش خود، بودجه هنگفتی را اختصاص داده است.
به گزارش ایسنا و به نقل از اورشلیم پست، آویگدور لیبرمن، وزیر دارایی این رژیم از اختصاص ۳ میلیارد NIS (واحد پول رژیم صهیونیستی) معادل ۹۳۷ میلیون دلار برای رشد ورزش خبر داده است.
دو سوم این بودجه قرار است در یک دهه آینده صرف ساخت و ساز اماکن ورزشی و مقدار قابل توجهی هم صرف خرید تجهیزات ورزشی شود.
رسانه‌های اسرائیلی خبر داده‌اند که این بودجه در تاریخ ورزش این رژیم بی‌سابقه است.                           ",https://www.asriran.com/003VDA
834962,۱۴۰۱/۰۱/۲۴,سیاسی,تکرار ادعاهای عربستان درخصوص میدان گازی آرش,در این بیانیه ادعا شده است که عربستان سعودی و کویت حق دارند میدان گازی آرش را برای بهره‌برداری خود گسترش دهند.,"وزارت امورخارجه عربستان مدعی شد که ریاض و کویت از ایران خواسته‌اند تا برای تعیین مرز شرقی منطقه مورد مناقشه میدان نفتی و گازی آرش وارد مذاکره شود.
به گزارش ایسنا به نوشته خلیج تایمز، وزارت امورخارجه عربستان با انتشار بیانیه‌ای بار دیگر ادعاهای خود درباره میدان مشترک گازی آرش/الدره را تکرار کرد و خواستار گفت‌وگو با ایران برای تعیین مرز شرقی این منطقه شد.
در این بیانیه ادعا شده است که ریاض به همراه کویت از ایران برای مذاکره درباره این موضوع دعوت کرده اما پاسخی از تهران دریافت نکرده‌اند.
همچنین در این بیانیه ادعا شده است که عربستان سعودی و کویت حق دارند میدان گازی آرش را برای بهره‌برداری خود گسترش دهند.
به گزارش ایسنا، این ادعاهای واهی در حالی بار دیگر از سوی عربستان مطرح شده است که سعید خطیب‌زاده سخنگوی وزارت خارجه در نشست خبری روز دوشنبه خود در پاسخ به سوالی درباره توافق کویت و عربستان در خصوص میدان نفتی و گازی آرش و رایزنی اخیر وزیر امورخارجه کشورمان با همتای کویتی خود در این ارتباط تصریح کرد:
وزارت نفت به عنوان مرجع تخصصی اعلام کرده که این حوزه نفتی مشترک است. بین ما و کویت مرزهای تحدید نشده ای وجود دارد که باید تحدید حدود انجام شود. ایران اعلام کرده پیش از تحدید حدود نباید این منابع مورد بهره برداری قرار بگیرند. یادداشتی را به کویت داده ایم و در آن یادداشت تأکید کرده ایم که حقوق ایران باید در این زمینه محفوظ بماند و این منابع به صورت مشترک بهره برداری شود.
خطیب زاده ادامه داد: کویت نیز برای تحدید حدود اعلام کرده که آمادگی دارد و ما این را مقدمه خوبی می دانیم که در این زمینه هیئت های دو کشور با یکدیگر رایزنی و گفت وگو کنند.                           ",https://www.asriran.com/003VD8
834963,۱۴۰۱/۰۱/۲۴,سیاسی,اعلام علت غیبت احمدی‌نژاد در دیدار کارگزاران نظام با رهبری,در این دیدار حجت الاسلام حسن روحانی، سیدحسن خمینی، محمدجواد ظریف و ..حضور داشتند.,"دیده بان ایران نوشت: علیرضابیگی علت اصلی عدم حضور احمدی نژاد در دیدار مسئولان نظام با رهبر انقلاب را بیان کرد
احمد علیرضابیگی، نماینده مردم تبریز در مجلس یازدهم در خصوص غیبت روزگذشته - چهارشنبه ۲۳ فروردین ۱۴۰۱- محمود احمدی نژاد در دیدار مسئولان نظام با آیت الله خامنه ای گفت: بنده با ایشان تماس گرفتم و آقای احمدی نژاد گفتند به این جلسه «دعوت» نشده بودم.
عصر روزگذشته دیدار رمضانی مسئولان نظام با رهبری انقلاب در حالی برگزار شد که در این دیدار حجت الاسلام حسن روحانی، سیدحسن خمینی، محمدجواد ظریف و ..حضور داشتند.                           ",https://www.asriran.com/003VD9
834961,۱۴۰۱/۰۱/۲۴,سیاست خارجی,وزیر خارجه عراق راهی تهران شد,بر اساس این گزارش فواد حسین، در راس هیأتی بنا به دعوت حسین امیر عبداللهیان همتای ایرانی خود به تهران سفر کرده است.,"فواد حسین وزیر امور خارجه عراق امروز در راس یک هیات بلندپایه راهی تهران شد.
به گزارش ایسنا به نقل از العالم، احمد الصحاف سخنگوی وزارت امور خارجه عراق با انتشار بیانیه ای ضمن اعلام این خبر گفت که این هیات شامل قاسم الاعرجی مشاور امنیت ملی و برخی از مسئولین امنیتی عراق است.
وی ادامه داد که این سفر در چارچوب بررسی روابط دو جانبه، منطقه ای و بین المللی میان بغداد و تهران است.
فواد حسین وزیر امور خارجه عراق در جریان سفر خود به تهران، عصر روز چهارشنبه با حضور در وزارت امور خارجه با حسین امیر عبداللهیان وزیر امور خارجه ایران دیدار می کند.
بر اساس این گزارش فواد حسین، در راس هیأتی بنا به دعوت حسین امیر عبداللهیان همتای ایرانی خود به تهران سفر کرده است.
هچنین میدل ایست هم در گزارشی نوشت: فواد حسین، وزیر امور خارجه عراق به همراه قاسم الاعرجی، مشاور عالی امنیت ملی این کشور و احمد ابورغیف، سرپرست دستگاه اطلاعات وزارت کشور عراق به همراه هیئتی عالی رتبه به تهران سفر خواهند کرد.
این نخستین سفر هیئتی از عراق به ایران بعد از حمله موشکی سپاه پاسداران انقلاب اسلامی ایران به اربیل است.
در این سفر درباره مسائل دو جانبه، اختلافات پیش آمده میان دو طرف و برخی موضوعات دیگر بحث و تبادل نظر خواهد شد.
روز دوشنبه نیز سعید خطیب زاده، سخنگوی وزارت امور خارجه ایران در نشست خبری خود با خبرنگاران گفته بود که در گفت‌وگوی تلفنی هفته گذشته حسین امیرعبداللهیان، وزیر امور خارجه ایران با فواد حسین، همتای عراقی او، از وزیر امور خارجه عراق دعوت کرده بود که به ایران سفر کند و او پذیرفت که در این هفته به تهران بیاید.                           ",https://www.asriran.com/003VD7
834960,۱۴۰۱/۰۱/۲۴,اقتصادی,پول‌های آزادشده ایران کجا خرج می‌شوند؟,در صورت کنار رفتن محدودیت‌ها، می‌توان انتظار داشت که درآمد روزانه دولت تا ۲۰۰ میلیون دلار افزایش پیدا کند که قطعا گشایشی در تامین اعتبار و پیگیری اهداف اقتصادی ایجاد خواهد کرد.,"عضو هیئت مدیره اتاق بازرگانی ایران و عراق می‌گوید پیش از برنامه‌ریزی برای پول‌های آزاد شده ایران در کشورهای خارجی، اینکه این منابع به چه سازمان یا نهادی تعلق دارد، در نحوه هزینه کرد آنها تاثیرگذار خواهد بود.

سید حمید حسینی در گفت‌وگو با ایسنا، اظهار کرد: ما در ابتدا باید ببینیم که کدام پول‌ها و به چه شکل آزاد خواهد شد و سپس باید بررسی کنیم که این پول‌های بلوکه شده به کجا تعلق داشته است. بر اساس اطلاعاتی که داریم، حدود ۲۳ درصد این پول‌ها به صندوق توسعه ملی تعلق دارد و ۱۴ درصد آن نیز برای شرکت نفت است، همچنین بخشی از پولی که در کره جنوبی بلوکه شده متعلق به وزارت دفاع است.
وی با اشاره به تفاوت جایگاه این نهادها در تامین اعتبارات دولت، گفت: این طور نیست که بگوییم هر پولی که آزاد شد مستقیما در اختیار دولت قرار گرفته و وارد خزانه می‌شود و برای اهداف اقتصادی تیم اجرایی خرج می‌شود. هر یک از این نهادها، ساختار و شرایط خاص خود را دارند و بر اساس آن باید برنامه ریزی کرد. قطعا بخشی از این منابع برای دولت است و امکان استفاده از آن در بخش‌هایی از اقتصاد وجود خواهد داشت اما نمی‌توان به تمام این منابع نگاهی یکسان داشت.
این فعال اقتصادی با بیان اینکه در صورت احیای برجام، شرایط اقتصاد ایران متفاوت خواهد شد، توضیح داد: کنار رفتن تحریم‌ها، قطعا قابل مقایسه با آزادسازی منابع ایران نیست. در صورت کنار رفتن محدودیت‌ها، می‌توان انتظار داشت که درآمد روزانه دولت تا ۲۰۰ میلیون دلار افزایش پیدا کند که قطعا گشایشی در تامین اعتبار و پیگیری اهداف اقتصادی ایجاد خواهد کرد.
حسینی با تاکید بر لزوم برنامه ریزی دقیق برای روزهای کنار رفتن تحریم‌ها، بیان کرد: همانطور که مقام معظم رهبری تاکید کردند، در این حوزه باید عاقلانه رفتار کرد و با برنامه‌ای دقیق برای رسیدن به اهداف کار کرد. قطعا بخشی از این منابع به صندوق توسعه ملی خواهد رفت و می‌توان از منابع این صندوق برای توسعه زیرساخت‌ها استفاده کرد و مابقی باید از سوی دولت هزینه شود.
وی با بیان اینکه با کنار رفتن تحریم، توقعات جامعه تغییر خواهد کرد، گفت: با شکل گیری گشایش‌های جدید، نمی‌توان انتظار داشت که در حوزه‌هایی مانند دارو یا لوازم خانگی، سیاست‌های فعلی اجرایی شود و درها بسته باقی بماند یا در حوزه خودرو ما در نهایت باید تصمیم‌ بگیریم که چه برنامه‌ای داریم و با واردات چه خواهیم کرد؟ این توقعات مردم و فشار افکار عمومی، قطعا نیاز به تغییر سیاست‌ها از سوی دولت را به دنبال خواهد داشت.
حسینی خاطرنشان کرد: از سویی بخشی از منابع قطعا صرف واردات مواد اولیه، ماشین آلات یا کالاهای واسطه‌ای برای تولید خواهد شد و از سوی دیگر با توجه به اینکه دولت درآمد ارزی دارد و برای هزینه نیاز به ریال خواهد داشت، در حوزه واردات سیاست‌هایی را تغییر می‌دهد اما اینکه این تغییرات به چه شکل باشد، قطعا تحت تاثیر سیاست‌هایی است که در این بخش تعریف خواهند شد.
                           ",https://www.asriran.com/003VD6
834954,۱۴۰۱/۰۱/۲۴,ورزشی,رختکن ویارئال پس از پیروزی مقابل بایرن مونیخ (فیلم),ویارئال در مرحله یک چهارم نهایی لیگ قهرمانان اروپا توانست با تساوی در آلیانتس آرنا مقابل بایرن مونیخ، در مجموع با برتری 2-1 به نیمه نهایی لیگ قهرمانان اروپا صعود کند.ویدیویی از شادی و پایکوبی بازیکنان ویارئال بعد از حذف بایرن مونیخ را ببینید.,کد ویدیو  دانلود    فیلم اصلی                                     ,https://www.asriran.com/003VD0
834959,۱۴۰۱/۰۱/۲۴,اجتماعی ,روایتی از کسب درآمد با فروش پلاسمای خون,مراکز زیادی پلاسمای خون افراد را دریافت می‌کنند؛ از کرج گرفته تا یافت‌آباد و مرکز تهران که به نظر می‌رسد متقاضیان اهدا هم کم نیستند و برخی به صورت خانوادگی و تا ۵۰۰ بار هم اهدا کرده‌اند,"«هم کار خیر، هم کمی درآمد. فقط با یک ساعت زمان در هفته می‌توانید در هر نوبت مبلغی بین ۱۰۵ تا ۲۰۰ هزار تومان درآمد داشته باشید.» این پیام، دعوتی برای اهدای پلاسمای خون است که این روزها روی دیوارهای بعضی از خیابان‌های شهر چسبانده‌اند.
آدرس روی دیوار را برمی‌دارم و راه می‌افتم. آفتاب ظهر تند است و اطراف یکی از مراکز اهدای پلاسما، پرنده پر نمی‌زند. یکی از کارمندان مرکز به سایه درختی پناه برده و هر رهگذری را که می‌بیند حرف اهدای پلاسما را پیش می‌کشد: «درباره اهدای پلاسما تا حالا چیزی شنیدید؟ می‌خواین براتون توضیح بدم؟ چند دقیقه بیشتر وقتتونو نمی‌گیرم، هم آزمایشاش رایگانه، هم هزینه رفت و آمد رو میدن، تازه کار خیر هم می‌کنید».
توضیحاتش را تکمیل و به داخل مجموعه هدایتم می‌کند. نگهبان جلوی در کارت شناسایی‌ام را می‌خواهد، نگاهی به کارت می‌کند و اسمم را وارد لیست مقابلش می‌کند و کنار آن عدد ۱۲ را می‌نویسد:
یعنی از صبح فقط ۱۲ نفر برای اهدا اومدن؟
نه خانم، این یه لیست دیگه‌ست. شما برو انتهای راهرو دستاتو بشور و بیا.
ماسکی از پشت میزش بیرون می‌آورد و می‌خواهد جایگزین ماسک قبلی‌ام کنم. کارت شناسایی‌ام را پس می‌دهد و می‌خواهد از دستگاهی که کنارش است، شماره بگیرم و به طبقه دیگری هدایتم می‌کند. در طبقه بعدی باید برای دومین بار اسمم را وارد لیست جدیدی کنم. صندلی‌های سالن انتظار خالی است به جز یک صندلی. باجه‌های پاسخگویی خالی‌اند و شماره‌ام را سریع می‌خوانند.
دوباره کارت شناسایی‌ام را می‌خواهند و فرمی جلوی رویم می‌گذارند تا پر کنم. اطلاعاتی که می‌خواهند آنقدر جزئی است که باید فرم را با دقت پر کرد. از آخرین سفر خارجی در یک سال گذشته گرفته تا داشتن رابطه جنسی. بعد از آن از چهره‌ام عکس می‌گیرد و برگه‌ای با مشخصات خودم را پرینت می‌گیرد و با فرم‌هایی که پر کرده‌ام داخل یک پوشه می‌گذارد و تحویلم می‌دهد. رگ دست‌هایم را برای نمونه‌گیری هم چک می‌کند و می‌خواهد برای مراجعه به اتاق پزشک صبر کنم.
پزشکان مجموعه در سه اتاق نشسته‌اند و همه اتاق‌ها هم مراجعه‌کننده دارد. نوبت به من می‌رسد، پزشک نگاهی به فرم می‌اندازد و می‌خواهد روی ترازو بایستم. افرادی که وزنشان زیر ۵۲ کیلو باشد نمی‌توانند پلاسما اهدا کنند و این موضوع درباره من هم صدق می‌کند. از پزشک، دلیل خلوتی مجموعه را هم می‌پرسم اما جوابی نمی‌دهد.
مراکز زیادی پلاسمای خون افراد را دریافت می‌کنند؛ از کرج گرفته تا یافت‌آباد و مرکز تهران که به نظر می‌رسد متقاضیان اهدا هم کم نیستند و برخی به صورت خانوادگی و تا ۵۰۰ بار هم اهدا کرده‌اند اما شواهد نشان می‌دهد شیوع ویروس کرونا بازار اهدای پلاسما را هم کساد کرده است.
تبلیغ اهدای پلاسما در ازای ۲۰۰ هزار تومان
پلاسما، مایع خون است که از آن بعنوان طلای مایع هم یاد می‌شود و فواید زیادی برای بدن دارد. در واقع پلاسما موجب رسیدن مواد مغذی، هورمون‌ها، پروتئین‌ها و سایر مواد مورد نیاز به سراسر بدن می‌شود. با توجه به اینکه پلاسما جزء حیاتی خون است، نقش مهمی در درمان بسیاری از مشکلات سلامتی دارد و خاوی بسیاری از مواد مهم از جمله آنتی‌بادی‌ها، عوامل انعقادی و پروتئین‌هایی چون آلبومین و فیبرینوژن است. به همین دلیل از افراد خواسته می‌شود تا پلاسما اهدا کنند.
از پلاسما داروهایی تهیه می‌شود که ادامه حیات تعدادی از بیماران خاص از جمله بیماران هموفیلی وابسته به این داروهاست. بعضی از این بیماران مجبور به تزریق روزانه یا هفتگی این داروها هستند که مقدار محدودی از آن در دنیا تهیه می‌شود بنابراین خرید آن چندان هم ساده نیست. گفته می‌شود برای خرید این داروها سالانه ده‌ها میلیون دلار ارز از کشور خارج می‌شود.
طبق اطلاعات درج‌شده در سایت برخی از مراکز مربوط به این کار، روزانه بیش از ۳۰۰ نفر برای اهدای پلاسمای خون مراجعه می‌کنند و برخی از مراجعه‌کنندگان پای ثابت این کار هستند و مشخصاتشان در سایت‌های این مراکز منتشر شده است.
یکی از آنان با خواهرهایش برای اهدا می‌آیند. ساکن کرج هستند و تا کنون چیزی حدود ۵۵۶ بار اهدا کرده‌اند یعنی حدود ۳۹۰ لیتر پلاسما!
«فاطمه» هم یکی از اهداکنندگان ثابت پلاسماست و ۱۲ سالی می‌شود که پلاسما اهدا می‌کند و تا حالا حدود ۲۲۳ مرتبه این کار را انجام داده است. خانواده او یعنی شوهر، پسر و عروسش هم پلاسما اهدا می‌کنند. فاطمه با هزینه‌ای که از اهدای پلاسما گرفته یک بار به سفر کربلا رفته و می‌گوید این یک نذر بوده.
«حسین» هم بازنشسته است و ساکن یافت‌آباد. سال‌هاست که این کار را انجام می‌دهد و تاکنون ۲۳۶ بار پلاسما اهدا کرده است.
طبق استانداردهای جهانی هر فرد سالم بطور متوسط می‌تواند دو بار در هفته پلاسما اهدا کند. بدن ما پلاسمای اهداشده را ظرف ۴۸ تا ۷۲ ساعت دوباره تامین می‌کند. اهداکننده با هر بار اهدا از سلامت خودش باخبر می‌شود چرا که نمونه خون او آزمایش می‌شود. کل فرایند اهدای پلاسما یک ساعت طول می‌کشد. گفته می‌شود پلاسمای مردم ایران از سالم‌ترین پلاسماهای جهان است.
افرادی که خالکوبی دارند نمی‌توانند پلاسما اهدا کنند. شرایط اهدای پلاسما و خون مشابه است. همچنین به افرادی که کم‌خونی دارند اجازه اهدا داده نمی‌شود.                           ",https://www.asriran.com/003VD5
834956,۱۴۰۱/۰۱/۲۴,سیاسی,خبرگزاری فارس: این سه زندانی ایرانی-امریکایی نباید ارزان مبادله شوند,به نظر می‌رسد که قیمت آزادی این دو فرد و نفر سوم، خیلی بیشتر از 7 میلیارد دلار باشد و باید مشخص شود که واقعاً بر اساس چه شاخصه‌ای قرار است روی آزادی این افراد تخلیه‌شده، قیمت‌گذاری شود.,"فارس نوشت: در یک سال گذشته، خبری به‌صورت مکرر در رسانه‌های داخلی و خارجی مبنی بر آزاد شدن پول‌های بلوکه‌شده ایران در بانک‌های کره جنوبی مخابره می‌شود که به نحوی مورد تأیید و یا تکذیب طرف داخلی و خارجی قرار می‌گرفت.
آخرین خبر مبنی بر آزاد شدن 7 میلیارد دلار از منابع بلوکه‌شده، در بهمن‌ماه سال گذشته مخابره شد و مدیرکل روابط عمومی بانک مرکزی در صفحه شخصی خود از برگزاری مذاکرات ایران و کره جنوبی در سئول برای آزادسازی ۷ میلیارد دلار از دارایی‌های مسدود شده ایران خبر داد و گفت: این منابع مالی از ۴ سال پیش به بهانه تحریم‌ها در ۲ بانک کره جنوبی مسدود شده است.
به گفته قمری وفا، ایران در این فرصت بر رفع محدودیت غیرقانونی از منابع ارزی بلوکه‌شده خود در کره جنوبی تأکید کرد؛ رسانه‌های کره جنوبی نیز از برنامه این کشور برای ازسرگیری واردات نفت از ایران پس از سه سال وقفه خبر دادند.
به تازگی نیز به نقل از یکی از اعضای کمیسیون امنیت ملی مجلس، خبری مبنی بر آزادی اموال بلوکه‌شده از بانک‌های کره جنوبی منتشر شد.
یک عضو کمیسیون امنیت ملی و سیاست خارجی، در رابطه با آزادسازی منابع بلوکه‌شده ایران در کره جنوبی گفت: در جلسه غیررسمی روز گذشته کمیسیون امنیت ملی و سیاست خارجی با اعضای وزارت خارجه، بیان شد که طی تلاش‌های صورت گرفته، منابع بلوکه‌شده ایران در کره جنوبی قرار است آزاد شود ولی زمان آن را بیان نکردند.
وی در ادامه تصریح کرد: البته کره جنوبی چندین بار از آزادسازی منابع بلوکه‌شده ایران صحبت کرده ولی آن را عملیاتی نکرده است اما امیدواریم در این مرحله این اتفاق صورت گیرد.
عضو کمیسیون امنیت ملی و سیاست خارجی مطرح کرد: تلاش‌های خوب و مؤثر برای آزادسازی پول‌های بلوکه‌شده تا این لحظه صورت گرفته است. طی تماس‌ها و جلسات با وزارت خارجه، گفته‌شده که نزدیک به نتیجه برای دریافت این منابع بلوکه‌شده هستیم. امیدواریم منجر به نتیجه شده باشد و این پول‌ها آزادشده باشند.
سؤالی که مطرح می‌شود این است که این میزان پول چرا و برای چه موضوعی و بر اساس کدام مذاکرات در حال آزادسازی است؟
آیا این آزادسازی اموال بلوکه‌شده ایران، در ازای اقدام خاصی قرار است اتفاق بیفتد؟ باید کمی به عقب برگردیم و به اخبار منتشرشده در سال گذشته دوباره توجه کنیم.
اردیبهشت سال گذشته بود که وب‌سایت المیادین در خبری نوشت که دولت بایدن قصد آزاد کردن اموال ایران در جریان مذاکرات با ایران را نداشت و موفق به پیشبرد خواست خود نشد و طرف ایرانی بر ضرورت آزادسازی بخشی از اموال ایران اصرار کرد.
این رسانه لبنانی همچنین به نقل از منابع مطلع خود که به نام آن‌ها اشاره‌ای نکرد، مدعی شد که چهار زندانی ایرانی از زندان‌های آمریکا آزاد می‌شوند.
بر اساس این گزارش، ایران هم در مقابل آزادی چهار ایرانی، چهار آمریکایی محکوم به جاسوسی را آزاد خواهد کرد.
چهار ایرانی که در آمریکا آزاد می‌شوند، کسانی هستند که در دور زدن تحریم‌ها علیه ایران نقش داشته‌اند.
شبکه تلویزیونی المیادین همچنین به نقل از منابع ایرانی مسئول بدون ذکر نام نوشت: مذاکرات امنیتی مشابه بین ایران و انگلیس به توافقی برای آزادی نازنین زاغری محکوم به جاسوسی برای دستگاه جاسوسی انگلیس در قبال آزادسازی ۴۰۰ میلیون پوند پول‌های بلوکه‌شده ایران در لندن منجر شده است.
اگرچه این خبر با تکذیب مقامات امریکایی روبرو شد ولی باگذشت 8 ماه از این خبر و آزاد شدن نازنین زاغری در قبال همان میزان پول، مشخص شد که این خبر خالی از واقعیت نیست و قرار است زندانیان آمریکایی در قابل 7 میلیارد دلار از اموال بلوکه‌شده ایران، آزاد شوند.

*مروری کوتاه بر پرونده نازنین زاغری از بازداشت تا آزادی 
چرا نباید بر سر طاهباز با آمریکا مذاکره‌ای انجام شود؟
بر اساس اتفاقاتی که در سال گذشته شاهد بودیم و با توجه به تلاش یکی از زندانیان آمریکایی - اسراییلی - انگلیسی - ایرانی بعد از آزادی نازنین زاغری، می‌توان حدس زد که یکی از زندانیانی که قرار است در موضوع تبادل از کشور خارج شود؛ مراد موشه طاهباز - سرپل امنیتی هر سه سرویس جاسوسی فوق است- که در پوشش فعالیت‌های محیط زیستی و به‌عنوان یکی از اعضای هیئت‌مدیره و بنیان‌گذار میراث پارسیان وارد ایران شده و اقدامات جاسوسی نامبرده تا جایی پیش رفته است که صدماتی در حوزه هسته‌ای - نظامی به کشور وارد کرده است.
از سوی دیگر، بر اساس اخبار منابع مطلع، هم آمریکا؛ هم اسراییل و هم انگلیس برای آزادی چنین مهره‌ای از ایران تلاش کرده و می‌کنند و فعالیت‌ها و اطلاعات این فرد آن‌چنان ارزشمند است که سرویس اطلاعاتی بیگانه با این استدلال که طاهباز جایگاه ویژه‌ای در میان افسران امنیتی دارد، اگر یک روز زودتر وی را آزاد کند، برای ادامه فعالیت‌های آتی خود در ایران، بهتر است.
سؤال این است که چرا چنین مهره‌ای و با چنین ارزش بالایی باید از ایران خارج شود؟ به چه دلیل باید خائنین به جمهوری اسلامی به این نقطه برسند که اگر علیه امنیت ملی و منافع مردم ایران اقدام کردند و دستگیر شدند، نباید نگرانی داشته باشند و بالاخره در یک‌زمانی با تبادل آزاد می‌شوند!
با توجه به گزارش‌هایی که درباره فعالیت نامبرده در سطح رسانه‌های مخابره شده است، اطلاعات و ارتباطات وی در کنار دیگر محکومان امنیتی در مقوله پرونده جاسوس‌های محیط زیستی آن‌چنان ارزشمند است که به نظر می‌رسد یکی از بزرگ‌ترین فعالیت‌های جاسوسی و شبکه‌سازی بعد از پیروزی انقلاب اسلامی، همین پرونده مراد طاهباز صهیونیست مسلک است.
اگرچه منبع رسمی درباره آزادی طاهباز اظهارنظر نکرده است ولی فعالیت‌های خاص خانواده طاهباز ازجمله خواهر وی -ترانه طاهباز- که ارتباط خاصی با اسراییل دارد درباره آزاد شدن برادرش و مطالبه از هیئت حاکمه انگلیسی نشان می‌دهد که قرار است در پشت پرده معامله‌ای انجام شود که به‌احتمال بسیار زیاد، طاهباز خودش را یکی از طرفین معامله می‌داند.
علی الظاهر هیچ فرد ایرانی در ازای سه زندانی آمریکایی آزاد نمی‌شوند
در کنار مسئله عدم تبادل مراد طاهباز، موضوع دیگری که باید به آن اشاره، آزادی سه فرد دیگری است که به‌احتمال‌زیاد یک پدر و پسر جزو آن‌ها هستند، باقر و سیامک نمازی که این دو فرد نیز از مهره‌های مهم جاسوسی امریکا در ایران محسوب می‌شوند و تا به همین امروز، تلاش‌های متعددی برای آزادی وی توسط آمریکا صورت گرفته است و بسیاری از مقامات آمریکا در اظهارات رسمی از این افراد اسم برده‌اند، لذا اهمیت رتبه‌ای این دو فر نیز برای سرویس امنیتی آمریکا کم نیست ولی چرا باید در قبال 7 میلیارد دلار این افراد آزاد شوند؟
چرا باید آمریکا با پول‌های بلوکه‌شده ایرانی و به‌صورت یک‌طرفه با ایران مذاکره و معامله کند و دراین‌بین، وزن مذاکرات به سمت طرف آمریکایی بیشتر بشود؟ چه کسی و یا چه کسانی در موضوع تبادل در حال رایزنی هستند که این‌چنین ارزان به دنبال آزادی خائنین آمریکایی هستند؟
به نظر می‌رسد که قیمت آزادی این دو فرد و نفر سوم، خیلی بیشتر از 7 میلیارد دلار باشد و باید مشخص شود که واقعاً بر اساس چه شاخصه‌ای قرار است روی آزادی این افراد تخلیه‌شده، قیمت‌گذاری شود.
از سوی دیگر، موضوع بسیار مهمی که مورد غفلت قرارگرفته است، آزادی سه زندانی آمریکایی در قبال منابع ارزی است و علی‌الظاهر در این میان، خبری از آزادی هیچ زندانی ایرانی به میان نیامده است! چرا؟
کسانی که در حال مذاکره با طرف آمریکایی هستند بر اساس کدام شاخصه به این نتیجه رسیده‌اند که باید نسبت به توافقی که در اردیبهشت سال گذشته خبرش منتشر شد و قرار بود چند نفر از ایرانیان در قبال جاسوس‌های امریکایی آزاد شوند، کوتاه آمده‌اند؟
قطعا هیچ عقل سلیمی قبول نمی‌کند که این معامله یک‌طرفه و بدون آزادی هیچ ایرانی و یا با چنین قیمت نازلی انجام شود و قطعاً این معامله با چنین شاخصه‌ای، خلاف عزت و مصلحت خواهد بود.                           ",https://www.asriran.com/003VD2
834953,۱۴۰۱/۰۱/۲۴,حوادث,انهدام ۳ باند قاچاق سلاح و مهمات در مرزهای کشور,مرزبانان با انهدام باندهای قاچاق سلاح و مهمات، موفق به کشف ۵۴ قبضه کلت کمری و مقادیر قابل توجهی مهمات و متعلقات مربوطه شدند.,"فرمانده مرزبانی انتظامی جمهوری اسلامی ایران از انهدام سه باند قاچاق سلاح و مهمات در مرزهای استان آذربایجان غربی و ایلام خبر داد.
به گزارش ایرنا از پلیس، سردار احمدعلی گودرزی اظهارداشت: در اجرای طرح انسداد مرز و جلوگیری از قاچاق در نوار مرزی، مرزبانان استان‌های آذربایجان غربی و ایلام با اقدامات کنترلی و مؤثر اطلاعاتی در چند عملیات جداگانه موفق به کشف و انهدام سه باند قاچاق سلاح و مهمات در مرزهای کشور شدند.
وی افزود: مرزبانان با انهدام باندهای قاچاق سلاح و مهمات، موفق به کشف ۵۴ قبضه کلت کمری و مقادیر قابل توجهی مهمات و متعلقات مربوطه شدند.
فرمانده مرزبانی انتظامی، مرزهای کشور را برای قاچاقچیان سلاح و مهمات ناامن دانست و تأکید کرد: امنیت مردم در کشور از مهمترین دغدغه های مرزداران جمهوری اسلامی ایران است و در سخت ترین شرایط خدمتی و به دور از خانواده های خود همه توانی که دارند به کار می گیرند تا این امنیت را به مردم هدیه کنند.                           ",https://www.asriran.com/003VCz
834948,۱۴۰۱/۰۱/۲۴,عمومی,سربازان روسیه در حال پاکسازی ویرانه‌های شهر ماریوپول (عکس),تصاویری از نظامیان روسی در حال پاکسازی خانه به خانه در ماریوپول را ببینید.,,https://www.asriran.com/003VCu
834951,۱۴۰۱/۰۱/۲۴,فرهنگی/هنری,از سرگیری پخش فیلم و سریال‌های ایرانی در جمهوری آذربایجان,قرار است فیلمهای دیگری از جمله فیلم شاهزاده روم در سینماهای مهم پایتخت جمهوری آذربایجان و سپس در شبکه های تلویزیونی به نمایش درآید.,"در پی دیدار سید عباس موسوی سفیر کشورمان در باکو با رئیس شبکه آذ.تی. وی آذربایجان و امضاء یادداشت تفاهم همکاری بین آن شبکه و صدا و سیمای کشورمان، پخش فیلم های ایرانی در شبکه های تلویزیونی آذربایجان از سر گرفته شد.
به گزارش ایسنا، در راستای دیپلماسی فرهنگی و رسانه ای و تقویت پیوندهای فرهنگی دو کشور دوست و همسایه ایران و جمهوری آذربایجان و پس از دیدار سفیر کشورمان با رئیس شبکه آذ.تی. وی و امضاء یادداشت تفاهم همکاری بین آن شبکه و صدا و سیمای کشورمان، پخش فیلم ها و سریال های ایرانی در شبکه های تلویزیونی جمهوری آذربایجان ار سر گرفته شد.
در همین راستا فیلم سینمایی کفشهایم کو ( محصول سال ۱۳۹۴ ) یکشنبه این هفته از شبکه تلویزیونی مدنیت ( فرهنگ ) پخش شد که مورد استقبال فراوان مردم قرار گرفت.
همچنین سریال دینی - تاریخی حضرت یوسف پیامبر که سالها پیش توسط شبکه اسپیس پخش شده و مورد استقبال کم نظیر بینندگان این شبکه قرار گرفته بود اخیرا از یک هفته قبل از ماه رمضان در شبکه ام تی وی ساعت ۲۰ بخش می شود.
همچنین قرار است فیلمهای دیگری از جمله فیلم شاهزاده روم در سینماهای مهم پایتخت جمهوری آذربایجان و سپس در شبکه های تلویزیونی به نمایش درآید.                           ",https://www.asriran.com/003VCx
834952,۱۴۰۱/۰۱/۲۴,سیاسی,رییسی: پشت پرده گرانی‌ها شناسایی شود,وی این نکته را هم متذکر شد که هر کاری که باعث ایجاد یأس و ناامیدی در جامعه شود، نباید صورت گیرد و این مسأله باید بیش از همه مورد توجه همکاران دولت باشد.,"رئیس‌جمهور با ابراز نارضایتی از افزایش قیمت کالاهای اساسی در روزهای اخیر، به دستگاه‌های نظارتی دستور داد تا پشت پرده این گرانی‌ها را بررسی و عوامل آن را شناسایی کنند و به وزرای اقتصادی دولت تأکید کرد اقدامات لازم برای تنظیم بازار و کنترل قیمت‌ها را در دستور کار قرار دهند.
به گزارش ایرنا، آیت‌الله «سیدابراهیم رئیسی» روز چهارشنبه در نشست هیأت دولت، بر ضرورت تقویت نظارت‌ها به‌منظور جلوگیری از نوسان قیمت کالاها در بازار تأکید کرد و گفت: نباید اجازه داد برخی افراد با گرانفروشی و سوداگری به مردم اجحاف و آنها را ناامید کنند.
رئیس‌جمهور گرانی بی‌قاعده را غیرقابل توجیه دانست و تصریح کرد: تغییر هرگونه قیمت کالا، نیازمند بررسی همه جوانب و اطلاع‌رسانی مناسب به مردم است و اینکه یک شرکت یا کارخانه بخش خصوصی بخواهد به‌صورت ناگهانی قیمت کالای خود را افزایش دهد، غیرقابل پذیرش است.
مسئولان از کاری که باعث ناامیدی مردم می‌شود بپرهیزند
آیت‌الله رئیسی در بخش دیگری از سخنانش با اشاره به بیانات روز گذشته مقام معظم رهبری در دیدار کارگزاران نظام، دولت را ملزم به اجرای فرامین ایشان دانست و تأکید کرد: همه مسئولان اجرایی باید تلاش کنند با اقدامات به‌موقع و کارآمد، مردم را امیدوار کنند.
وی این نکته را هم متذکر شد که هر کاری که باعث ایجاد یأس و ناامیدی در جامعه شود، نباید صورت گیرد و این مسأله باید بیش از همه مورد توجه همکاران دولت باشد.
رئیس‌جمهور به ضرورت جلوگیری از واردات کالاهای دارای مشابه داخلی به کشور هم گریزی زد و گفت: واردات بی‌رویه به‌طور قطع به تولید آسیب می‌زند و اقتصاد ملی را تضعیف می‌کند.
آیت‌الله رئیسی در ادامه به گلایه بسیاری از شرکت‌های دانش‌بنیان از واردات کالاهایی که امکان تولید آنها در کشور وجود دارد اشاره کرد و به دستگاه‌های دولتی اکیداً دستور داد که تحت هیچ شرایطی کالایی که مشابه داخلی دارد را وارد نکنند.
یک ساعت تعلل هم در جلوگیری از واردات کالاهای غیرضروری جایز نیست
رئیس‌جمهور، حتی یک ساعت تعلل در اجرای این دستور را غیرقابل پذیرش خواند و از دستگاه‌های اجرایی خواست روند جلوگیری از واردات کالاهای غیرضروری و دارای مشابه داخلی را پیگیری کنند.
آیت‌الله رئیسی در پایان با اشاره به ضرورت توجه ویژه به موضوع اشتغال‌زایی و رفع بیکاری گفت: امضای تفاهم‌نامه بین دستگاه‌ها، برای ایجاد اشتغال کافی نیست؛ بلکه این کار آغاز حرکت اجرایی برای اشتغال‌زایی است که باید با اقدامات مؤثر تکمیل شود.                           ",https://www.asriran.com/003VCy
834950,۱۴۰۱/۰۱/۲۴,اجتماعی ,نامه عجیب مدیرکل دولتی به خودش/ امضا: موافقت می‌شود,مدیرکل آموزش‌وپرورش خوزستان گفت: چنانچه مجوز راه‌اندازی مدرسه تصویب شد و موفق به جذب دانش‌آموز شدیم هر دو سال این مجوز باید تمدید و از حراست استعلام شود.,"فارس: در شبکه‌های اجتماعی نامه‌ای منتشر شد که نشان می‌داد کوروش مودت مدیرکل فعلی آموزش‌وپرورش خوزستان برای تأسیس مدرسه غیرانتفاعی به خودش نامه زده و موافقت اولیه را هم انجام داده است!
کوروش مودت مدیرکل آموزش‌وپرورش خوزستان در این رابطه اظهار کرد: درخواست مجوز راه‌اندازی مدرسه غیرانتفاعی کاملاً طبیعی بوده و همه فرهنگیان ممکن است متقاضی راه‌اندازی مدرسه یا آموزشگاهی باشند.
وی افزود: این فقط یک برگه است و ما کار خلاف قانونی را انجام نداده‌ایم بنده مثل بقیه همکاران فرهنگی فعلاً درخواست داده‌ام که بعدها می‌خواهم در ایام بازنشستگی از آن استفاده کنم.
مدیرکل آموزش‌وپرورش خوزستان گفت: چنانچه مجوز راه‌اندازی مدرسه تصویب شد و موفق به جذب دانش‌آموز شدیم هر دو سال این مجوز باید تمدید و از حراست استعلام شود.
مودت با بیان اینکه درخواست‌ها پس از ارسال به شورای نظارت استان بررسی و مصوب می‌شود، عنوان کرد: هرگاه این نامه در شورای نظارت مصوب شود به متقاضی اعلام می‌کنیم که کارهای مربوط به استعلام، سوءپیشینه، استعلام حراست، تکمیل مدارک و... را انجام دهد و بعد از آن برگه‌ای به آن داده می‌شود که مثلاً در فلان منطقه با مجوز راه‌اندازی مدرسه شما موافقت شده است.
وی بیان کرد: بنده رئیس شورای نظارت استان (متشکل نماینده مجلس، معاون آموزشی، امور حقوقی، مسئول امور مشارکت‌ها، دو نفر از مؤسسین، دو نفر از نمایندگان مؤسسین، و...) هستم و تمام این نامه‌ها باید زیر نظر شخص مدیرکل باشند و درصورتی‌که مدیرکل در منطقه حضور نداشته باشد جانشین مدیرکل اجازه امضای آن‌ها را دارد.
مودت با بیان اینکه حوزه مشارکت‌های مردمی مانند هیئت تخلفات، حراست، حقوقی، بانوان، و... زیر نظر مدیرکل است، عنوان کرد: هر نامه‌ای که بخواهد از این حوزه بیرون برود زیر نظر مدیرکل است و باید با مجوز بنده باشد بر همین اساس درخواست مجوز آموزشگاه را برای بعد از بازنشستگی خودم دادم.
                           ",https://www.asriran.com/003VCw
834946,۱۴۰۱/۰۱/۲۴,سیاسی,مقام معظم رهبری: در عملیات «فتح المبین» نزدیک بود صدام توسط سپاه دستگیر شود (فیلم),صدام هنگام آغاز جنگ نزدیک ایلام یک مصاحبه کرد و بعد گفت مصاحبه‌ی بعدی را در تهران انجام می‌دهم اما دیدید به چه سرنوشتی دچار شد در جنگ و بعد از جنگ.,"کد ویدیو  دانلود    فیلم اصلی          
در فتح‎المبین صدام شانس آورد، نزدیک بود توسط بچه‌های سپاه دستگیر شود. اگر نیم ساعت زودتر رسیده بودند دستگیر می‌شد ولی شانس آورد و در رفت.
اخیرا هم یک دلقک آمریکایی گفته بود کریسمس را در تهران جشن می‌گیریم! از این حرف‌ها زیاد می‌زنند اما واقعیت با چیزی که آن‌ها دلشان می‌خواهد فاصله زیادی دارد.                           ",https://www.asriran.com/003VCs
834947,۱۴۰۱/۰۱/۲۴,اجتماعی ,ورود هلال احمر به موضوع عفاف و حجاب: به اعتبار کافی برای اجرای طرح‌های کلان در این حوزه نیاز داریم,آسیب‌شناسی جوانان و نوجوانان، زن؛ خانواده و اشتغال، زندگی فعال، فرزند پروری و تربیت فرزند سالم و .. از جمله سرفصل‌های دوره‌های آموزشی در هلال‌احمر بوده است.,"دبیرکل جمعیت هلال‌احمر با بیان اینکه فعالیت هلال‌احمر در حوزه عفاف و حجاب، مطلوب و تلاش آن، سازنده و ساماندهی شده است، گفت:‌ به تعریف واحد از حجاب و همچنبن فرهنگ‌سازی در این زمینه نیاز داریم.
به گزارش «انتخاب»، یعقوب سلیمانی در جلسه کارگروه عفاف و حجاب هلال‌احمر که با حضور نمایندگان وزارت کشور تشکیل شد، گفت:‌ هلال‌احمر براساس حساسیت و علاقه خود در حوزه عفاف و حجاب تلاش می‌کند اما علاوه بر وحدت رویه، فرهنگ سازی و یکصدایی، به اعتبار کافی برای اجرای طرح‌های کلان در این حوزه نیاز داریم.
وی با اشاره به اینکه حضور جوانان با شور و شوق خدمت در پایگاه‌های هلال‌احمر تداعی‌گر سنگرهای دفاع مقدس است، افزود: امدادگران هلال‌احمر با عشق و علاقه و ایثار به مردم خدمت می‌کنند که این ظرفیت بزرگی برای ترویج فرهنگ عفاف و حجاب به حساب می‌آید.
ابلاغ شیوه نامه گسترش فرهنگ حجاب به مجموعه هلال احمر
همچنین محمد گلفشان، رئیس سازمان جوانان هلال‌احمر و مسئول کارگروه عفاف و حجاب جمعیت هلال‌احمر نیز در این جلسه به تشریح مهمترین اقدامات مجموعه در حوزه عفاف و حجاب در یک سال گذشته و هفته عفاف و حجاب پرداخت و گفت: کارگروه کشوری جمعیت در این حوزه تشکیل، همچنین شیوه‌نامه ""گسترش فرهنگ عفاف و حجاب"" نیز تهیه و به تمام مجموعه هلال‌احمر ابلاغ شد.
گلفشان به اقدامات مشترک استان‌ها در این خصوص نیز اشاره کرد و گفت: در هفته عفاف و حجاب در مجموع در سال گذشته ۲۸۰ کارگاه آموزشی در سراسر کشور برپا شد و با مشارکت فعال ۱۶ استان، ۵۹۰۰ نفر از این آموزش‌ها بهره‌مند شدند.
وی افزود: آسیب‌شناسی جوانان و نوجوانان، زن؛ خانواده و اشتغال، زندگی فعال، فرزند پروری و تربیت فرزند سالم و .. از جمله سرفصل‌های دوره‌های آموزشی در هلال‌احمر بوده است.
رئیس سازمان جوانان جمعیت هلال‌احمر در خصوص آسیب‌شناسی حوزه عفاف و حجاب هم گفت: نبود یا ضعف اجرایی برخی قوانین، عدم اختصاص زمان و منابع انسانی لازم در این خصوص، عدم نگاه سیستماتیک به موضوع و عدم توجه به عنصر خانواده، نبود بودجه و نظارت‌های مستقیم از جمله مشکلات موجود در این حوزه است.
بر اساس اعلام روابط عمومی جمعیت هلال احمر، مهدوی رئیس تیم بازرسی کننده از هلال‌احمر هم در این جلسه تاکید کرد: ظرفیت‎های بسیار خوبی در هلال‌احمر وجود دارد همچون حضور جوانان و داوطلبان که در توسعه و ترویج فرهنگ عفاف و حجاب بسیار اثرگذار خواهد بود.                           ",https://www.asriran.com/003VCt
834944,۱۴۰۱/۰۱/۲۴,اقتصادی,آمادگی روسیه برای فروش نفت ارزان‌,در اصل فروش نفت خام در محدوده قیمت ۸۰ تا ۱۵۰ دلار برای هر بشکه امکان‌پذیر است، اما بیشتر تمرکز مسکو بر اطمینان حاصل کردن از ادامه فعالیت صنعت است.,"روسیه اعلام کرد که آماده فروش نفت به کشورهای دوست در هر محدوده قیمتی است.
به گزارش ایلنا از خبرگزاری رویترز، خبرگزاری اینترفاکس روز سه‌شنبه (۲۳ فروردین‌ماه) اعلام کرد که نیکولای شولگینوف، وزیر انرژی روسیه اظهار کرده که مسکو آماده فروش نفت و فرآورده‌های نفتی به کشورهای دوست در هر محدوده قیمتی است.
وی در گفت‌وگو با روزنامه ایزوستیا گفت: در اصل فروش نفت خام در محدوده قیمت ۸۰ تا ۱۵۰ دلار برای هر بشکه امکان‌پذیر است، اما بیشتر تمرکز مسکو بر اطمینان حاصل کردن از ادامه فعالیت صنعت است.
دو منبع آگاه روز سه‌شنبه اعلام کردند که تولید نفت و میعانات گازی روسیه دوشنبه (۲۲ فروردین‌ماه) به کمتر از ۱۰ میلیون بشکه در روز (بشکه در روز) و پایین‌ترین مقدار از ژوئیه ۲۰۲۰ رسید و تحریم‌ها و محدودیت‌های لجستیکی تجارت این کشور را دچار مشکل کرده است.
تولید نفت روسیه در بحبوحه تحریم‌های غرب به دلیل نقش مسکو در اوکراین تحت فشار نزولی قرار گرفته است.
این منابع اعلام کردند که میانگین تولید نفت روسیه از یکم تا ۱۱ آوریل، بیش از ۶ درصد کاهش یافته و از ۱۱ میلیون و ۱۰ هزار بشکه در ماه مارس به ۱۰ میلیون و ۳۲۰ هزار بشکه در روز رسیده است.                           ",https://www.asriran.com/003VCq
834943,۱۴۰۱/۰۱/۲۴,بین الملل,ممنوعیت ازدواج کودکان زیر ۱۸ سال در مصر,قانون مذکور، سردفتر و یا دفتر اسناد رسمی را مکلف کرده است که ازدواج‌های رسمی را که یکی از طرفین آن کودک زیر ۱۸ سال در زمان عقد باشد، به دادستانی عمومی معرفی کند‌.,"کابینه مصر ‌با قانون ممنوعیت ازدواج کوکان و افراد زیر ۱۸ سال موافقت کرد.
به گزارش ایلنا به نقل از آناتولی، کابینه مصر ‌‌از تصویب پیش‌نویس قانونی خبر داد که شامل ممنوعیت ازدواج کودکان و افراد زیر ۱۸ سال می‌شود.
در بیانیه منتشر شده از سوی هیئت وزیران مصر آمده است که چنین قانونی از طریق ممنوعیت، جزای نقدی و حبس به دنبال کاهش این پدیده منفی و تأثیر منفی آن از نظر روانی، فرهنگی، روحی یا جسمی بر روی افرادی است که هنوز صلاحیت ازدواج را ندارند.
این پیش‌نویس تصریح می‌کند که ثبت عقد ازدواج برای فردی که به ۱۸ سال میلادی نرسیده باشد، جایز نبوده و عقد مذکور قانونی نیست‌.
قانون مذکور، سردفتر و یا دفتر اسناد رسمی را مکلف کرده است که ازدواج‌های رسمی را که یکی از طرفین آن کودک زیر ۱۸ سال در زمان عقد باشد، به دادستانی عمومی معرفی کند‌.
بر این اساس،‌ هر دختر یا پسر زیر ۱۸ سال در صورت ازدواج با حکم حبس حداقل یک سال و جریمه نقدی بین ۵۰ هزار تا ۲۰۰ هزار پوند مواجه خواهد شد.
همچنین دادگاه،‌ ولی ‌یا سرپرست‌ یا قیم فرد زیر ۱۸ سال را که عامل چنین جرمی باشد، به هیمن مجازات محکوم می‌کند.
همچنین برای دفترخانه‌ای که چنین ازدواجی را ثبت کند، نیز مجازات حبس از شش ماه و جزای نقدی از ۲۰ هزار پوند در نظر گرفته شده و مجوز فعالیت نیز باطل خواهد شد.
پیش‌نویس قانون ممنوعیت ازدواج کودکان و قید صریح سن ازدواج، برای اولین بار است که به صورت قانون جداگانه تدوین شده است.                           ",https://www.asriran.com/003VCp
834942,۱۴۰۱/۰۱/۲۴,اقتصادی,اتحادیه مبل سازان تهران: چین و ترکیه بازارهای مبل ایران را گرفتند,رئیس اتحادیه درودگران و مبل سازان تهران تاکید کرد که وزارت صنعت، معدن و تجارت باید بازارهای صادراتی را مهندسی کنند و برای آن برنامه ریزی داشته باشند. اما این وزارتخانه برنامه‌ای برای صادرات مبل ندارد.,"رئیس اتحادیه درودگران و مبل سازان تهران با بیان اینکه با توجه به شرایط اقتصادی و گرانی مبل، تولیدکنندگان در رکود هستند و به صادرات نیاز دارند، اظهار کرد: با توجه به تحریم‌ها باید کشورهای اطراف مثل عراق، افغانستان، گرجستان، ارمنستان، سوریه و غیره هدف قرار گیرند که به مبل ایران نیاز دارند، اما چین و ترکیه بازارهای ایران را در این کشورها گرفته اند.
علیرضا عباسی در گفت‌وگو با ایسنا، با بیان اینکه دستگاه‌های نظارتی هیچ نظارتی بر تامین کنندگان مواد اولیه ندارند، اظهار کرد: در این میان دلالان و واسطه‌ها بازار را مشخص می‌کنند، به طوری که میلیاردی از کارخانجات تولید مواد اولیه خرید می‌کنند و بعد هر طور بخواهند قیمت را تعیین می‌کنند.
وی با بیان اینکه بررسی قیمت‌ها از سال ۱۳۹۲ تاکنون نشان می‌دهد که قیمت پارچه حلقوی چهار برابر نرخ تورم و افزایش نرخ ارز بالا رفته چون نظارت نیست، تصریح کرد: تولیدکنندگان و مصرف کنندگان با مشکل مواجه هستند و افراد به سختی برای تهیه جهیزیه می‌توانند مبل تهیه کنند. پارچه مبلی از قیمت ۵۰ تا ۶۰ هزار تومان به حدود ۱۷۰ هزار تومان افزایش پیدا کرده است. در حال حاضر واردات پارچه رومبلی ممنوع است، درحالی که تولید داخل به اندازه نیاز نیست. بنابراین بیشتر پارچه‌های وارداتی قاچاق هستند.
دستگاه‌های نظارتی ورود کنند
رئیس اتحادیه درودگران و مبل سازان تهران با بیان اینکه پارچه‌های ممنوع‌الورود فراوان و گران است، اظهار کرد: البته واردات پارچه‌های تار و پودی آزاد و کیفیت و قیمت آن‌ها در داخل نیز مناسب است و اصلا واردات این کالا به صرفه نیست. بنابراین با کیفیت و قیمت جلوی واردات گرفته شده نه انحصار. اما در پارچه‌های حلقوی انحصار ایجاد شده و حتی با آغاز سال جدید قیمت این مدل پارچه ۲۰ تا ۳۰ درصد افزایش یافته است.
عباسی با بیان اینکه از دستگاه‌های نظارتی انتظار داریم بر قیمت تمام شده و قیمت مصرف کننده این پارچه‌ها نظارت کنند، در پاسخ به سوالی درباره حداقل قیمت مبل، اظهار کرد: مبل یک کالای هنری است و اعلام قیمت آن کار آسانی نیست. می‌توان گفت قیمت مبل‌های راحتی از حدود ۱۰ تا ۱۲ میلیون شروع می‌شود و تا ۱۰۰ میلیون تومان هم در بازار عرضه می‌شود.
صادرات مبل می‌تواند ۱۰ برابر شود
وی با بیان اینکه تولیدکنندگان مبل در حال حاضر با ظرفیت ۵۰ تا ۶۰ درصد فعالیت می‌کنند، گفت: با توجه به شرایط اقتصادی و گرانی مبل، تولیدکنندگان در رکود هستند و به صادرات نیاز دارند. با توجه به تحریم‌ها باید کشورهای اطراف مثل عراق، افغانستان، گرجستان، ارمنستان، سوریه و غیره هدف قرار گیرد. این کشورها به مبل ایران نیاز دارند، اما چین و ترکیه بازارهای ایران را در این کشورها گرفته اند.
رئیس اتحادیه درودگران و مبل سازان تهران تاکید کرد که وزارت صنعت، معدن و تجارت باید بازارهای صادراتی را مهندسی کنند و برای آن برنامه ریزی داشته باشند. اما این وزارتخانه برنامه‌ای برای صادرات مبل ندارد.
به گفته وی صادرات مبلمان ایران در حال حاضر حدود ۵۰ تا ۶۰ میلیون دلار است، اما اگر دولت حمایت کند این رقم می‌تواند حداقل به ۵۰۰ تا ۶۰۰ میلیون دلار برسد.
عباسی با بیان اینکه صنعت مبل زودبازده و با اشتغالزایی بالا است، گفت: کشورهای پیشرفته اهمیت خاصی برای این صنعت قائل هستند، اما در ایران دست کم گرفته شده است. امیدواریم در دولت جدید با برگزاری جلسات مشترک به راهکارها و پیشنهادات اتحادیه ها برای توسعه صادرات عمل کنند.                           ",https://www.asriran.com/003VCo
834941,۱۴۰۱/۰۱/۲۴,حوادث,سنگ‌پرانی به اتوبوس حامل دانشجویان دختر در خرم‌آباد (فیلم),جزییات فیلم منتشرشده سنگ‌پرانی به یک دستگاه اتوبوس حامل دانشجویان در کهریز خرم‌آباد که عاملان دستگیر شدند را ببینید.,"کد ویدیو  دانلود    فیلم اصلی          
فرمانده انتظامی خرم آباد: در پی وقوع یک فقره تصادف منجر به خسارت بین دو دستگاه خودرو اتوبوس و تیبا، راننده اتوبوس اقدام به ترک صحنه تصادف می‌نماید که در تعاقب احدی از بستگان راننده تیبا اقدام به سنگ‌پرانی و شکستن شیشه اتوبوس حامل دانشجویان می‌شود.در پی این اقدام شیشه اتوبوس شکسته و چند نفر دانشجو به‌صورت سطحی مجروح، بلافاصله توسط مأموران انتظامی شهرستان عامل اصلی سنگ‌پرانی و احدی از قاصرین شناسایی، دستگیر و به مقر انتظامی دلالت داده شدند. / مهر                           ",https://www.asriran.com/003VCn
834940,۱۴۰۱/۰۱/۲۴,ورزشی,صدور روادید متقاضیان سفر به ایران در جریان رویداد ‎جام جهانی ۲۰۲۲ قطر، رایگان شد,با مصوبه امروز دولت (۱۴۰۱/۰۱/۲۴) صدور روادید متقاضیان سفر به ایران در جریان رویداد ‎جام جهانی ۲۰۲۲ قطر، رایگان شد.,"سخنگوی دولت گفت: صدور روادید متقاضیان سفر به ایران در جریان رویداد ‎جام جهانی ۲۰۲۲ قطر، رایگان شد.
علی بهادری جهرمی سخنگوی دولت در توئیتر خود نوشت:
«یکی دیگر از توافقات سفر قطر رئیس‌جمهور، اجرایی شد.
با مصوبه امروز دولت (۱۴۰۱/۰۱/۲۴) صدور روادید متقاضیان سفر به ایران در جریان رویداد ‎جام جهانی ۲۰۲۲ قطر، رایگان شد.
این مصوبه می‌تواند در جذب و تشویق سفر گردشگران جام‌جهانی به ایران و رونق صنعت گردشگری در کشور نقش مؤثری داشته باشد.»                           ",https://www.asriran.com/003VCm
834939,۱۴۰۱/۰۱/۲۴,عمومی,استحکام خودروی خارجی پس از برخورد شدید با تریلی (فیلم),ویدئویی از تصادف یک خودروی تریلی با یک تریلی منتشر شده که راننده خودروی سواری با وجود برخورد شدید هیچ آسیبی ندیده است.,کد ویدیو  دانلود    فیلم اصلی                                     ,https://www.asriran.com/003VCl
834938,۱۴۰۱/۰۱/۲۴,اقتصادی,ایلنا: لغو قیمت‌گذاری دستوری در بسته‌های اینترنتی ضروری است/ قیمت یک گیگ اینترنت کمتر از نیم لیتر آب معدنی!,آنچه امروز از تریبون برخی رسانه‌ها تحت عنوان گرانی بسته‌های اینترنت پخش می‌شود در واقع حرکت کاملا قانونی اپراتورهای ارتباطی در بازه سقف و کف تعرفه‌ای است.,"ایلنا نوشت: اقتصاد ایران تقریبا در اکثر بخش‌های اصلی تولیدی و خدماتی از معضل قیمت‌گذاری دستوری رنج می‌برد. قیمت‌گذاری دستوری در کنار ایجاد رانت و فساد (که مثال آن را در تعیین قیمت دستوری دلار 4200 تومانی شاهد بودیم)، مستقیما به ناکارآمدی بنگاه‌ها و موسسات تولیدی و خدماتی منجر می‌شود.
پیامدهای منفی قیمت‌گذاری دستوری را در صنعت خودرو، سیمان، فولاد ، پتروشیمی و... شاهد بوده‌ایم که علاوه بر ایجاد رانت، بسیاری از این بنگاه‌ها را دچار مشکلات مالی و از جمله زیان‌دهی و عدم امکان سرمایه‌گذاری جدید کرده است.
یکی حوزه‌هایی که قیمت‌گذاری دستوری دولتی به آن آسیب جدی وارد کرده و کمتر مورد توجه قرار گرفته، قیمت‌گذاری دستوری بر خدمات صنعت ارتباطات اعم از ثابت و سیار است.
در دوران اوج همه‌گیری کرونا، دولت قبل حاضر به تعدیل تعرفه‌های ارتباطی نشد و با وجود افزایش چشم‌گیر ترافیک روی شبکه‌های تلفن همراه اپراتورهای کشور که بانیان توسعه زیرساخت‌های دورکاری و به نوعی در خط اول ارائه خدمات در زمان کرونا بودند، دولت برای جلوگیری از عدم رضایت احتمالی ایجاد شده، زیر بار اجرای این کار مهم که با توسعه کشور گره خورده بود، نرفت.
با این حال اکنون تمامی دست اندرکاران حوزه ارتباطات مخصوصا ارتباطات سیار و دولتمردان به این نتیجه رسیده اند که ادامه این روند دیگر شدنی نیست.
با بروز و ظهور کرونا طی دو سال اخیر که بار ترافیکی شبکه های ارتباطی را به حد سرریز رسانده و تمامی منابع و زیرساخت ها را درگیر خود کرده، شرایط تحریمی و همچنین عدم تأمین فرکانس‌های موردنیاز اپراتورهای ارتباطی برای توسعه تکنولوژی‌های جدید، امکان هرگونه سرمایه گذاری از اپراتورهای ارتباطی سلب شده است.
بدون شک عواقب این روند در آینده بسیار نزدیک در چشم مشترکان تلفن همراه خواهد رفت؛ همان گونه که عواقب قیمت‌گذاری دستوری را در بسیاری از صنایع شاهد بودیم.
در این خصوص اقتصاددانان به جای قیمت‌گذاری دستوری، کشف قیمت در بازارهای رقابتی را پیشنهاد می‌کنند.
در شرایط حاضر کشور که چاره ای جز گذار به اقتصاد رقابتی وجود ندارد؛ ایجاد فضای شناور برای نرخ‌گذاری کالاها و خدمات، می تواند مشکلات زیادی را حل کرده و زمینه را برای رسیدن به فضای منطقی اقتصادی فراهم کند.
البته مهم‌ترین نکته‌ای که در این خصوص وجود دارد، شفافیت و عدالت قیمت‌ها است.
شاید برای شفاف شدن بیشتر این موضوع، مقایسه نرخ کالا و خدمات دیگر حوزه‌ها با نرخ اینترنت اپراتورهای سیار، مهر پایانی بر تمامی اظهارات غیرکارشناسی و صرفا در مخالفت با افزایش نرخ اینترنت در کشوری که ارزان‌ترین اینترنت دنیا را دارد، باشد.
به عنوان مثال، قیمت یک بطری آب معدنی نیم لیتری در سال 1395 حدود 600 تومان بود که الان به 4000 تومان رسیده است؛ حال اگر منصف باشیم نرخ میانگین هر گیگابایت بسته‌های اینترنتی در سال 95 حدود 12 هزار تومان بود که اکنون به کمتر از 3 هزار تومان رسیده است.
یعنی در سال 1395 می توانستیم «با یک گیگابایت اینترنت» 20 بطری نیم لیتری آب معدنی خریداری کنیم اما اکنون حتی امکان خرید یک بطری آب معدنی هم نداریم!
یکی از رویکردهای خوب وزارت ارتباطات و فن آوری ارتباطات دوره جدید با راهبری سازمان تنظیم مقررات و ارتباطات رادیویی، این است که پذیرفته‌اند نظام تعرفه‌ای در بخش ارتباطات و فناوری اطلاعات (ICT) نیاز به بازنگری جدی دارد و در سال 1401 فضا برای اصلاح تعرفه‌ها به شکل مناسب فراهم است.
در گام نخست، رگولاتوری براساس مصوبه تعرفه‌ای که برای اپراتورهای ارتباطی در سال 1395 داشته و دیگر هیچ چکش‌کاری تعرفه‌ای در خصوص نرخ اینترنت آنها صورت نگرفته است، سقف و کف تعرفه ای را مشخص و دست اپراتورها را برای حرکت در این طیف سقف و کف باز گذاشته که در واقع حرکت به سوی قیمت‌گذاری شناور مدیریت شده است.
آنچه امروز از تریبون برخی رسانه‌ها تحت عنوان گرانی بسته‌های اینترنت پخش می‌شود در واقع حرکت کاملا قانونی اپراتورهای ارتباطی در بازه سقف و کف تعرفه‌ای است.
لذا شاید در سال 1395 سیاست تشویق به مصرف اینترنت در دستور کار اپراتورها بوده که حاضر به اعمال تعرفه نزدیک به کف کرده بودند و اکنون با تنگناهای گفته شده مواجه شده و راهی برای توسعه ندارند، مجبور به حرکت در همان بازه قیمتی مصوب شده‌اند.
پر واضح است زمانی می‌توانیم از افزایش قیمت صحبت کنیم که اپراتورها تعرفه‌ای بالاتر از «سقف تعرفه‌ای مصوب رگولاتوری» را برای استفاده اینترنت در نظر بگیرند؛ در شرایط کنونی این اتفاق نیفتاده است.
به نظر می‌رسد حرکت دولت از قیمت‌گذاری دستوری تعرفه اینترنت تلفن‌های همراه باید به سمت همین شیوه نظام قیمت‌گذاری در بازه سقف و کف تعیین شده برود و مدیریتی از سمت دولت بر نرخ‌های تعریف شده در این بازه زمانی صورت نگیرد.                           ",https://www.asriran.com/003VCk
834936,۱۴۰۱/۰۱/۲۴,بین الملل,تسلیم شدن تعدادی از نیرو‌های اوکراینی در ماریوپول (فیلم),طبق ادعای رسانه‌های روسی، ۷۰% بندر ماریوپول به شکل کامل تحت کنترل نیرو‌های روسی و چچنی و DPR در آمده است.,کد ویدیو  دانلود    فیلم اصلی                                     ,https://www.asriran.com/003VCi
834937,۱۴۰۱/۰۱/۲۴,اقتصادی,حمل ارز هم غیر قانونی شد,جریمه نقدی ارز ورودی، یک تا دو برابر بهای ریالی آن و جریمه نقدی ارز خروجی یا اقدام به خروج ارز، دو تا چهار برابر بهای ریالی آن اخذ می‌شود.,"قانون اصلاحی قانون مبارزه با قاچاق کالا و ارز با تعیین مصادیق قاچاق ارز، برای عرضه، حمل یا نگهداری این ارزها مجازات‌های سنگینی در نظر گرفته است.
به گزارش خبرگزاری صداوسیما بر اساس دستورالعمل اجرایی مربوط به تعیین میزان ارز قابل حمل، نگهداری و مبادله در داخل کشور، هر مسافر می‌تواند تا سقف ۱۰ هزار یورو یا معادل آن به سایر ارز‌ها وارد و نیز تا سقف ۵۰۰۰ یورو یا معادل آن به سایر ارز‌های از مرز‌های هوایی، تا سقف ۲۰۰۰ یورو یا معادل به سایر ارز از طریق مرز‌های زمینی، ریلی و دریایی خارج کند.
همچنین طبق آنچه مجلس شورای اسلامی تصویب کرده، ورود ارز به کشور یا خروج ارز از کشور از مصادیق قاچاق ارز شمرده می‌شود و مالکان ارز برای اینکه مشمول برچسب قاچاق ارز و عواقب آن نشوند باید میزان دارایی ارزی که از گذشته داشته‌اند را در مدت سه ماه در این سامانه ثبت کنند و اگر پس از اجرای این قانون دارایی ارزی خود را در سامانه ثبت نکند به عنوان کالای قاچاق با انان برخورد می‌شود.
بر این اساس «جریمه نقدی ارز ورودی، یک تا دو برابر بهای ریالی آن و جریمه نقدی ارز خروجی یا اقدام به خروج ارز، دو تا چهار برابر بهای ریالی آن و در سایر موارد ضبط ارز انجام نشده و فقط معادل بهای ریالی ارز به عنوان جریمه نقدی اخذ می‌شود.                           ",https://www.asriran.com/003VCj
834935,۱۴۰۱/۰۱/۲۴,علمی,وجود بزرگ‌ترین دنباله‌دار تاریخ تایید شد,نزدیک‌ترین فاصله‌ای که دنباله‌دار برناردینلی-برنشتاین به زمین قرار خواهد گرفت حدود ۱.۶ میلیارد کیلومتر خواهد بود که تا سال ۲۰۳۱ محقق نخواهد شد.,"رصدهای جدید تلسکوپ فضایی هابل تایید می‌کند که یک دنباله‌دار غول‌پیکر، بزرگ‌ترین دنباله‌داری است که تاکنون دیده شده است.
به گزارش ایسنا و به نقل از اسپیس، طبق بیانیه‌ی ناسا که روز گذشته منتشر شد، هسته یا مرکز جامد این دنباله‌دار که با نام C/۲۰۱۴ UN۲۷۱ یا ""برناردینلی-برنشتاین""(Bernardinelli-Berstein) شناخته می‌شود، حدود ۸۰ مایل(۱۲۹ کیلومتر) امتداد دارد.
هسته‌ی این دنباله‌دار حدود ۵۰ برابر بزرگتر از میانگین بوده و از ایالت رود آیلند(Rhode Island) بزرگتر است.

""دیوید جویت""(David Jewitt) یکی از نویسندگان مطالعه‌ی جدیدی که اندازه دنباله‌دار را تایید می‌کند و استاد علوم سیاره‌ای و ستاره‌شناسی در دانشگاه کالیفرنیا، لس‌آنجلس در این بیانیه‌ می‌گوید: این دنباله‌دار ذره‌ای از هزاران دنباله‌داری است که در نقاط دورتر منظومه شمسی قرار دارند و برای رصد شدن بسیار کم‌نور هستند.
ما همیشه فکر می‌کردیم که این دنباله‌دار باید بسیار بزرگ باشد زیرا برای چنین فاصله‌ی دوری بسیار پرنور است و اکنون تایید می‌کنیم که همین‌طور است.
این دنباله‌دار در حال حاضر از زمین دور بوده و با سرعت حدود ۳۵ هزار کیلومتر بر ساعت به سمت زمین در حرکت است.
بیش از یک میلیون سال است که دنباله‌دار برناردینلی-برنشتاین به سمت خورشید حرکت می‌کند اما جای نگرانی نیست زیرا به گفته‌ی ناسا نزدیک‌ترین فاصله‌ای که این دنباله‌دار به زمین قرار خواهد گرفت حدود ۱.۶ میلیارد کیلومتر خواهد بود که تا سال ۲۰۳۱ محقق نخواهد شد.
پیش از این دنباله‌داری با نام C/۲۰۰۲ VQ۹۴ عنوان بزرگ‌ترین هسته را از آن خود کرده بود. این دنباله‌دار که در سال ۲۰۰۲ رصد شد، هسته‌ای حدود ۹۶ کیلومتری داشت.
دنباله‌دار برناردینلی-برنشتاین اولین بار در سال ۲۰۱۴ مشاهده شد و از زمان کشف اولیه، این شی با استفاده از مجموعه وسیعی از ابزارها از جمله تلسکوپ‌های زمینی و تلسکوپ‌های فضایی مانند هابل مورد مطالعه قرار گرفته است.
محققان دریافتند که این دنباله‌دار از ابر اورت سرچشمه گرفته است.
هنگام رصدهای اولیه برناردینلی-برنشتاین به اندازه نپتون از ما دور بود و ستاره‌شناسان قادر به تعیین اندازه آن نبودند. با نزدیک شدن تدریجی این دنباله‌دار در سال‌های بعد، مشخص شد که به شکلی غیرعادی، بزرگ است و محققان شروع به تخمین اندازه آن کردند و دریافتند که ممکن است تا ۳۷۰ کیلومتر عرض داشته باشد.
با مشاهدات هابل، محققان سرانجام توانستند اندازه این ""گلوله برفی کثیف"" را تأیید کنند.
اصطلاح ""گلوله برفی کثیف"" از آن جهت به دنباله‌دار نسبت داده می‌شود زیرا که آن‌ها از سنگ، یخ و دیگر مواد و زباله‌های فضایی تشکیل شده‌اند، اگرچه این اجرام می‌توانند از نظر ترکیب متفاوت باشند.
دمای دنباله‌دار برناردینلی-برنشتاین که تنها حدود ۳.۲ میلیارد کیلومتر از خورشید فاصله دارد، تقریبا منفی ۲۱۱ درجه سانتی‌گراد است.
اگرچه دمای آن‌ بسیار سرد است اما این دما برای تصعید شدن مونوکسید کربن کافی است. گاز مونوکسید کربن از سطح دنباله‌دار منتشر شده و یک ""گیسو""(Coma) ایجاد می‌کند.
گیسو، یا کُما نام پوشش ابرمانندی است که در اطراف ‌هسته‌ی یک دنباله‌دار قرار دارد. گیسو زمانی تشکیل و دیده می‌شود که دنباله‌دار از نزدیکی خورشید در مدار بیضی شکل بسیار کشیده‌ی خود عبور می‌کند.
""من‌-تو هو""(Man-To Hu)، سرپرست تیم تحقیقاتی و محقق دانشگاه علم و صنعت ماکائو(Macau) در بیانیه‌ی ناسا گفت: با توجه به فعال بودن آن در فاصله‌ای دور از خورشید باید گفت که این جرمی شگفت‌انگیز است. ما حدس می‌زدیم که این دنباله‌دار بسیار بزرگ باشد اما برای تایید این موضوع به بهترین داده‌ها نیاز داشتیم.
به همین دلیل تیم او از هابل برای ثبت پنج عکس از دنباله‌دار در تاریخ هشتم ژانویه سال ۲۰۲۲ استفاده کردند.
چالش اصلی تیم در تأیید اندازه هسته آن، ایجاد تمایز میان هسته و گیسوی برناردینلی-برنشتاین بود. برناردینلی-برنشتاین برای هابل خیلی دور است و این تلسکوپ نمی‌تواند اندازه دقیق هسته آن را تشخیص دهد، اما محققان یک سیگنال نوری را با استفاده از این تلسکوپ تشخیص دادند که موقعیت دنباله‌دار را نشان می داد.
آن‌ها سپس توانستند از مشاهدات هابل و تکنیک مدل‌سازی رایانه‌ای برای مشخص کردن محل گیسوی این دنباله‌دار و تعیین اندازه هسته آن استفاده کنند.
این تیم داده‌های خود را با مشاهدات قبلی که توسط تلسکوپ میلی متر بزرگ آتاکاما(ALMA) انجام شده بود مقایسه کردند و دریافتند که تخمین‌های قبلی به دست آمده با استفاده از تلسکوپ آلما با یافته‌های جدید هابل همسو هستند.                           ",https://www.asriran.com/003VCh
834900,۱۴۰۱/۰۱/۲۴,اجتماعی ,بهترین کتاب فیزیک کنکور برای رتبه برتر شدن,,"فیزیک یکی از درس‌های مهم در رشته ریاضی و تجربی است که درصد آن نقش زیادی در رتبه شما دارد. پس باید بهترین کتاب فیزیک کنکور را انتخاب کنید تا بتوانید درصدی خوبی را در این درس کسب کنید. در بین کتاب‌های زیادی که وجود دارد شاید سردرگم شوید که کدام را انتخاب کنید ما در این مقاله بهترین کتاب فیزیک کنکور را برای شما آورده‌ایم تا با خیال راحت یکی را انتخاب کرده و روی آن تمرکز کنید.

قبل از خرید بهترین کتاب فیزیک کنکور به چه مواردی باید توجه کنیم؟
قبل از اینکه به سراغ معرفی بهترین کتاب فیزیک کنکور برویم بهتر است به چند نکته توجه کنید. اولین نکته‌ای که در هنگام خرید بهترین کتاب فیزیک کنکور باید به آن توجه کنید این است که در چه سطحی از فیزیک هستید؟ اگر سطح قوی‌ای دارید بهتر است کتاب‌هایی با تست‌های سطح بالاتر تهیه کنید. دومین نکته‌ای که باید به آن توجه کنید این است که آیا می‌خواهید کتاب فیزیک کنکور شما درسنامه هم داشته باشد و یا فقط برای تست نیاز به کتاب دارید؟ همچنین چقدر زمان برای مطالعه دارید؟ بعد از مشخص کردن این سه نکته بهترین کتاب فیزیک کنکور را متناسب با نیاز خود تهیه کنید.
معرفی بهترین کتاب فیزیک کنکور
در این قسمت چند تا از بهترین کتاب فیزیک کنکور را برای شما آورده‌ایم که هر کدام به شرح زیر است:

بهترین کتاب فیزیک کنکور خیلی سبز
یکی از بهترین کتاب های فیزیک کنکور کتاب فیزیک خیلی سبز است. انتشارات خیلی سبز چندین کتاب فیزیک ارائه کرده است، هم به صورت جداگانه برای پایه‌های دهم، یازدهم و دوازدهم و هم به صورت یک کتاب جامع تک جلدی. اگر سطح فیزیک ضعیفی و یا متوسط رو به پایین دارید توصیه می‌کنیم از کتاب فیزیک پایه خیلی سبز که در 2 جلد، جلد اول سوال، جلد دوم درسنامه به علاوه پاسخنامه ارائه شده است و همچنین کتاب فیزیک دوازدهم خیلی سبز که در 2 جلد، جلد اول سوال، جلد دوم درسنامه به علاوه پاسخنامه ارائه شده است، استفاده کنید. این کتاب دارای درسنامه‌ای با لحن صمیمی است که تست‌های آن از راحت به سخت مرتب شده است و دارای پاسخنامه کاملی است، از این رو برای داوطلبانی که سطح فیزیک ضعیفی دارند بسیار مناسب است. در پایان هر فصل نیز آزمون‌هایی قرار داده شده است.
بهترین کتاب فیزیک کنکور ، فیزیک جامع خیلی سبز
اگر سطح فیزیک قوی‌ای دارید پیشنهاد می‌کنیم از کتاب فیزیک جامع خیلی سبز که یک کتاب تک جلدی است و هر سه پایه را در خود جای داده، استفاده کنید. با توجه به اینکه کتاب تک جلدی است به طبع حجم بالایی ندارد. توجه داشته باشید که اگر سطح فیزیک ضعیفی دارید و همچنین زمان کافی برای مطالعه دارید این کتاب را به شما توصیه نمی‌کنیم. این کتاب برای داوطلبانی که قبلاً یک منبع را خواندند و می‌خواهند تست‌های بیشتری بزنند مناسب است. به طور کلی این کتاب دارای درسنامه‌های خوبی است اما تست‌های متنوع کم‌تری دارد‌.
فیزیک نردبام خیلی سبز
برای داوطلبان قوی که نیاز به منابع دور دوم دارند خیلی سبز کتاب‌های فیزیک نردبام را ارائه کرده است. این کتاب دارای تست‌های سطح بالایی است و همچنین درسنامه کاملی ندارد اما تست‌های خلاقانه و نویی را ارائه داده است. برای هر پایه یک کتاب‌ فیزیک نردبام خیلی سبز مجزا عرضه شده است، نردبام فیزیک دهم خیلی سبز، نردبام فیزیک یازدهم خیلی سبز و نردبام فیزیک دوازدهم خیلی سبز
بهترین کتاب فیزیک کنکور ، میکرو طبقه بندی گاج
اگر سطح فیزیک ضعیفی دارید کتاب میکرو طبقه بندی گاج مناسب شما است. کتاب‌های میکرو فیزیک گاج به صورت دو کتاب پایه و دوازدهم ارائه شده‌اند.  به عبارتی کتاب میکرو طبقه بندی گاج به صورت ۱. فیزیک پایه میکرو گاج که دارای 2 جلد، جلد اول سوال، جلد دوم درسنامه و پاسخنامه است و ۲. فیزیک دوازدهم خیلی سبز که در 2 جلد، جلد اول سوال، جلد دوم درسنامه و پاسخنامه ارائه شده است.
تست‌های کتاب فیزیک میکرو طبقه‌بندی گاج سطح‌بندی شده هستند به عبارتی تست‌ها از راحت به سخت چیده شده‌اند. به طور کلی اگر سطح فیزیک شما خیلی ضعیف نیست بهتر است از کتاب‌های خیلی سبز استفاده کنید اما اگر سطح ضعیفی دارید کتاب‌های میکرو طبقه‌بندی گاج برای شما مناسب‌تر است.
درسنامه فیزیک پایه و دوازدهم میکرو طبقه بندی گاج در مقایسه با کتاب‌های خیلی سبز دارای لحن رسمی هست اما درسنامه خوبی دارد، پایه‌ای مباحث را باز کرده و آموزش خوبی دارد به همین دلیل برای داوطلبان ضعیف مناسب است.
بهترین کتاب فیزیک کنکور ، مهر و ماه
مهر و ماه کتاب فیزیک را به صورت فیزیک پایه و فیزیک دوازدهم ارائه داده است. این کتاب‌ها در ۴ جلد به صورت ۱. فیزیک پایه مهر و ماه در 2 جلد، جلد اول  سوال و درسنامه ،جلد دوم پاسخنامه و ۲‌. فیزیک دوازدهم خیلی سبز در 2 جلد، جلد اول درسنامه و سوال ،جلد دوم پاسخنامه ارائه شده است.
کتاب فیزیک مهر و ماه از نظر محتوایی و سبک آموزش مانند خیلی سبز هست با این تفاوت که تست‌های مهر و ماه کمی سطح بالاتر است اما از نظر تعداد تست از خیلی سبز کم‌تر است. در هر فصل تعدادی تست و در آخر هر فصل نیز تست‌هایی در قالب آزمون قرار داده است. به طور کلی اگر سطح فیزیک شما ضعیف نیست این کتاب برای شما مناسب است.

فیزیک‌های پایه به پایه نشر الگو
از دیگر کتاب‌های کنکوری فیزیک موجود در بازار کتاب‌های نشر الگو است. نشر الگو برای فیزیک به صورت پایه به پایه کتاب‌های خود را ارائه داده است. لازم به ذکر است که کتاب‌های نشر الگو تست‌های سطح بالایی دارد و در برخی موارد تست‌هایی آورده که تا به حال از آن‌ها در کنکور نیامده است. این کتاب‌ها دارای تست‌های سطح‌بندی و طبقه‌بندی شده هستند یعنی دارای تست‌های سطح اول و سطح دوم و .. می‌باشند. کتاب‌های فیزیک کنکور نشر الگو شامل
فیزیک دهم نشر الگو که دارای یک جلد است، فیزیک یازدهم نشر الگو که یک جلد دارد و فیزیک دوازدهم نشر الگو که دارای دو جلد، جلد اول سوال و جلد دوم پاسخ است.
کتاب‌های تست فیزیک قلمچی
کتاب‌های فیزیک کنکور قلمچی بیشتر شامل تست‌های کنکور هست و درسنامه آنچنانی ندارد. برای داوطلبانی که می‌خواهند تست‌های کنکوری را بزنند و به آن مسلط شوند کتاب‌های قلمچی برای شما مناسب است. به طور کلی با تسلط بر تست‌های کتاب فیزیک قلمچی می‌توانید به درصد ۵۰ تا ۶۰ برسید. این کتاب‌ها در ۳ جلد ارائه شده است و کتاب پایه آن دارای دو جلد است.
درنهایت
به طور کلی انتخاب منبع خوب و کامل اهمیت بسیاری دارد. اما باید توجه داشته باشید که در انتخاب منبع وسواس نداشته باشید و وقتی یک منبع را انتخاب کردید همش به فکر تغییر آن نباشید. تسلط به یک منبع کامل و خوب خیلی بهتر از این است که چندین منبع را نیمه‌کاره رها کنید. ما در این مقاله با بررسی‌های بسیار و با توجه به تجربه رتبه‌های برتر بهترین کتاب فیزیک کنکور را برای شما بیان کردیم.  با خواندن این مطلب به راحتی می‌توانید بهترین کتاب فیزیک کنکور را انتخاب کنید، روی آن تمرکز کنید و خودتان را به رتبه برتر شدن نزدیک کنید‌.
امیدواریم مطالب این بخش برای شما مفید بوده باشد و به شما در انتخاب بهترین کتاب فیزیک کنکور کمک کرده باشیم. راستی به نظر شما بهترین کتاب فیزیک کنکور کدام است؟                           ",https://www.asriran.com/003VC8
834934,۱۴۰۱/۰۱/۲۴,ورزشی,بازی تیم ملی امید و گل گهر لغو شد,دیدار دوستانه تیم های ملی فوتبال امید و گل گهر سیرجان که قرار بود فردا پنج شنبه ۲۵ فروردین برگزار شود لغو شد و با هماهنگی مدیران دو تیم قرار شد در زمان دیگری انجام شود.,"بازی دوستانه تیم ملی امید مقابل گل گهرسیرجان لغو شد.
به گزارش ایسنا، در حالی که صبح امروز (چهارشنبه) فدراسیون فوتبال زمان دقیق و شرایط حضور رسانه‌ها برای دیدار تیم ملی فوتبال امید و گل گهر را اعلام کرده بود، دقایقی قبل از لغو این دیدار خبر داد. البته هنوز علت اصلی این اتفاق اعلام نشده است.
فدراسیون فوتبال درباره لغو این بازی نوشت: دیدار دوستانه تیم های ملی فوتبال امید و گل گهر سیرجان که قرار بود فردا پنج شنبه ۲۵ فروردین و در آخرین روز اردوی تیم ملی امید برگزار شود لغو شد و با هماهنگی مدیران دو تیم قرار شد در زمان دیگری انجام شود.
بر این اساس آخرین تمرین تیم ملی فوتبال زیر ۲۳ سال ایران در پایان این اردو روز پنج‌شنبه انجام خواهد شد و بازیکنان در این نوبت تمرینی، بازی درون تیمی انجام خواهند داد.
تیم ملی امید در این اردو هیچ دیدار تدارکاتی و دوستانه‌ای نداشت تا اردوی شاگردان مهدوی‌کیا صرف برگزاری جلسات تمرینی در دو نوبت صبح و بعد از ظهر شود.
تیم ملی امید ایران اواسط خرداد در مسابقات قهرمانی زیر ۲۳ سال آسیا شرکت می کند. این تیم سپس در اواسط مرداد راهی بازی‌های کشورهای اسلامی می‌شود و در اواخر شهریور هم در بازی‌های آسیایی هانگژو چین شرکت خواهد کرد.                           ",https://www.asriran.com/003VCg
834933,۱۴۰۱/۰۱/۲۴,اجتماعی ,تایید بزرگ‌ترین دنباله‌دار تاریخ توسط تلسکوپ هابل,پیش از این دنباله‌داری با نام C/۲۰۰۲ VQ ۹۴ عنوان بزرگ‌ترین هسته را از آن خود کرده بود. این دنباله‌دار که در سال ۲۰۰۲ رصد شد، هسته‌ای حدود ۹۶ کیلومتری داشت.,"رصد‌های جدید تلسکوپ فضایی هابل تایید می‌کند که یک دنباله‌دار غول‌پیکر، بزرگ‌ترین دنباله‌داری است که تاکنون دیده شده است.
به گزارش ایسنا و به نقل از اسپیس، طبق بیانیه‌ی ناسا که روز گذشته منتشر شد، هسته یا مرکز جامد این دنباله‌دار که با نام C/۲۰۱۴ UN ۲۷۱ یا ""برناردینلی-برنشتاین"" (Bernardinelli-Berstein) شناخته می‌شود، حدود ۸۰ مایل (۱۲۹ کیلومتر) امتداد دارد. هسته‌ی این دنباله‌دار حدود ۵۰ برابر بزرگتر از میانگین بوده و از ایالت رود آیلند (Rhode Island) بزرگتر است.
""دیوید جویت"" (David Jewitt) یکی از نویسندگان مطالعه‌ی جدیدی که اندازه دنباله‌دار را تایید می‌کند و استاد علوم سیاره‌ای و ستاره‌شناسی در دانشگاه کالیفرنیا، لس‌آنجلس در این بیانیه می‌گوید: این دنباله‌دار ذره‌ای از هزاران دنباله‌داری است که در نقاط دورتر منظومه شمسی قرار دارند و برای رصد شدن بسیار کم‌نور هستند. ما همیشه فکر می‌کردیم که این دنباله‌دار باید بسیار بزرگ باشد، زیرا برای چنین فاصله‌ی دوری بسیار پرنور است و اکنون تایید می‌کنیم که همین‌طور است.
این دنباله‌دار در حال حاضر از زمین دور بوده و با سرعت حدود ۳۵ هزار کیلومتر بر ساعت به سمت زمین در حرکت است. بیش از یک میلیون سال است که دنباله‌دار برناردینلی-برنشتاین به سمت خورشید حرکت می‌کند، اما جای نگرانی نیست، زیرا به گفته‌ی ناسا نزدیک‌ترین فاصله‌ای که این دنباله‌دار به زمین قرار خواهد گرفت حدود ۱.۶ میلیارد کیلومتر خواهد بود که تا سال ۲۰۳۱ محقق نخواهد شد.
پیش از این دنباله‌داری با نام C/۲۰۰۲ VQ ۹۴ عنوان بزرگ‌ترین هسته را از آن خود کرده بود. این دنباله‌دار که در سال ۲۰۰۲ رصد شد، هسته‌ای حدود ۹۶ کیلومتری داشت.
دنباله‌دار برناردینلی-برنشتاین اولین بار در سال ۲۰۱۴ مشاهده شد و از زمان کشف اولیه، این شی با استفاده از مجموعه وسیعی از ابزار‌ها از جمله تلسکوپ‌های زمینی و تلسکوپ‌های فضایی مانند هابل مورد مطالعه قرار گرفته است. محققان دریافتند که این دنباله‌دار از ابر اورت سرچشمه گرفته است. هنگام رصد‌های اولیه برناردینلی-برنشتاین به اندازه نپتون از ما دور بود و ستاره‌شناسان قادر به تعیین اندازه آن نبودند. با نزدیک شدن تدریجی این دنباله‌دار در سال‌های بعد، مشخص شد که به شکلی غیرعادی، بزرگ است و محققان شروع به تخمین اندازه آن کردند و دریافتند که ممکن است تا ۳۷۰ کیلومتر عرض داشته باشد.
با مشاهدات هابل، محققان سرانجام توانستند اندازه این ""گلوله برفی کثیف"" را تأیید کنند.
اصطلاح ""گلوله برفی کثیف"" از آن جهت به دنباله‌دار نسبت داده می‌شود، زیرا که آن‌ها از سنگ، یخ و دیگر مواد و زباله‌های فضایی تشکیل شده‌اند، اگرچه این اجرام می‌توانند از نظر ترکیب متفاوت باشند. دمای دنباله‌دار برناردینلی-برنشتاین که تنها حدود ۳.۲ میلیارد کیلومتر از خورشید فاصله دارد، تقریبا منفی ۲۱۱ درجه سانتی‌گراد است.
اگرچه دمای آن بسیار سرد است، اما این دما برای تصعید شدن مونوکسید کربن کافی است. گاز مونوکسید کربن از سطح دنباله‌دار منتشر شده و یک ""گیسو"" (Coma) ایجاد می‌کند.
گیسو، یا کُما نام پوشش ابرمانندی است که در اطراف هسته‌ی یک دنباله‌دار قرار دارد. گیسو زمانی تشکیل و دیده می‌شود که دنباله‌دار از نزدیکی خورشید در مدار بیضی شکل بسیار کشیده‌ی خود عبور می‌کند.
""من‌-تو هو"" (Man-To Hu)، سرپرست تیم تحقیقاتی و محقق دانشگاه علم و صنعت ماکائو (Macau) در بیانیه‌ی ناسا گفت: با توجه به فعال بودن آن در فاصله‌ای دور از خورشید باید گفت که این جرمی شگفت‌انگیز است. ما حدس می‌زدیم که این دنباله‌دار بسیار بزرگ باشد، اما برای تایید این موضوع به بهترین داده‌ها نیاز داشتیم.
به همین دلیل تیم او از هابل برای ثبت پنج عکس از دنباله‌دار در تاریخ هشتم ژانویه سال ۲۰۲۲ استفاده کردند.
چالش اصلی تیم در تأیید اندازه هسته آن، ایجاد تمایز میان هسته و گیسوی برناردینلی-برنشتاین بود. برناردینلی-برنشتاین برای هابل خیلی دور است و این تلسکوپ نمی‌تواند اندازه دقیق هسته آن را تشخیص دهد، اما محققان یک سیگنال نوری را با استفاده از این تلسکوپ تشخیص دادند که موقعیت دنباله‌دار را نشان می‌داد. آن‌ها سپس توانستند از مشاهدات هابل و تکنیک مدل‌سازی رایانه‌ای برای مشخص کردن محل گیسوی این دنباله‌دار و تعیین اندازه هسته آن استفاده کنند. این تیم داده‌های خود را با مشاهدات قبلی که توسط تلسکوپ میلی متر بزرگ آتاکاما (ALMA) انجام شده بود مقایسه کردند و دریافتند که تخمین‌های قبلی به دست آمده با استفاده از تلسکوپ آلما با یافته‌های جدید هابل همسو هستند.                           ",https://www.asriran.com/003VCf
834932,۱۴۰۱/۰۱/۲۴,ورزشی,دیدار تیم ملی امید و گل گهر لغو شد,بر این اساس آخرین تمرین تیم ملی فوتبال زیر ۲۳ سال ایران در پایان این اردو روز پنج‌شنبه انجام خواهد شد و بازیکنان در این نوبت تمرینی، بازی درون تیمی انجام خواهند داد.,"بازی دوستانه تیم ملی امید مقابل گل گهرسیرجان لغو شد.
به گزارش ایسنا، در حالی که صبح امروز (چهارشنبه) فدراسیون فوتبال زمان دقیق و شرایط حضور رسانه‌ها برای دیدار تیم ملی فوتبال امید و گل گهر را اعلام کرده بود، دقایقی قبل از لغو این دیدار خبر داد. البته هنوز علت اصلی این اتفاق اعلام نشده است.
فدراسیون فوتبال درباره لغو این بازی نوشت: دیدار دوستانه تیم‌های ملی فوتبال امید و گل گهر سیرجان که قرار بود فردا پنج شنبه ۲۵ فروردین و در آخرین روز اردوی تیم ملی امید برگزار شود لغو شد و با هماهنگی مدیران دو تیم قرار شد در زمان دیگری انجام شود.
بر این اساس آخرین تمرین تیم ملی فوتبال زیر ۲۳ سال ایران در پایان این اردو روز پنج‌شنبه انجام خواهد شد و بازیکنان در این نوبت تمرینی، بازی درون تیمی انجام خواهند داد.
تیم ملی امید در این اردو هیچ دیدار تدارکاتی و دوستانه‌ای نداشت تا اردوی شاگردان مهدوی‌کیا صرف برگزاری جلسات تمرینی در دو نوبت صبح و بعد از ظهر شود.
تیم ملی امید ایران اواسط خرداد در مسابقات قهرمانی زیر ۲۳ سال آسیا شرکت می‌کند. این تیم سپس در اواسط مرداد راهی بازی‌های کشور‌های اسلامی می‌شود و در اواخر شهریور هم در بازی‌های آسیایی هانگژو چین شرکت خواهد کرد.                           ",https://www.asriran.com/003VCe
834924,۱۴۰۱/۰۱/۲۴,اقتصادی,عضو کمیسیون بهداشت: با حذف ارز ترجیحی، قیمت داروی داخلی ۲ برابر و داروی خارجی ۶ برابر می‌شود/ داروسازها بلاتکلیف هستند,یک قلم انسولین اگر با ارز ۴۲۰۰ وارد شود برای مصرف کننده ۴۰هزار تومان می شود، اما با ارز نیمایی می شود ۴۰۰هزار تومان.,"عضو کمیسیون بهداشت ‌‌ودرمان مجلس گفت: اگر دولت ۹میلیارد دلار ارز ترجیحی مصوب مجلس را برای دارو اختصاص ندهد، قطعا قیمت دارو تولید داخل دو برابر  و دارو خارجی پنج تا شش برابر می شود، ولی اگر ارز ترجیحی اختصاص یابد قیمت دارو افزایش آنچنانی نخواهد داشت.
محمد پاک مهر در گفت وگو با عصر ایران اظهار کرد: در واقع‌ مجلس یارانه دارو‌ را برای سال ۱۴۰۱ پیش بینی کرده است. توجه داشته باشیم که ذخایر اولیه داروهای چندماهه اول سال ۱۴۰۱ باید از محل اعتبارات ۱۴۰۰ تامین شود و در حال حاضر نباید کمبود و یا افزایش قیمت دارو را احساس کنیم.
وی افزود: مشکل اینجاست که چون بخشی از مواد اولیه دارو از خارج وارد می شود لذا در حال حاضر تولید کننده مستاصل است و‌ نمی داند که ارز ترجیحی به وی داده می شود یا اینکه باید ارز نیمایی را به جای ارز ۴۲۰۰ از بانک بگیرد تا مواد اولیه و  دارو وارد کند و بعد این داروها را با قیمت نیمایی تحویل داروخانه ها بدهند و اینها الان بلاتکلیف هستند.
وی بیان کرد: دولت می تواند ارز ترجیحی را یا به وارد کننده دارو و تجهیزات بدهد یا به مصرف کننده. بر فرض مثال یک قلم انسولین اگر با ارز ۴۲۰۰ وارد شود تا به دست مصرف کننده برسد ۴۰هزار تومان می شود، اما اگر با ارز نیمایی وارد شود ۴۰۰هزار تومان می شود. ما به تفاوت ۴۰تا ۴۰۰هزار تومان باید از همان محل ۷۳هزار میلیارد تومان که در قانون پیش بینی شده است به بیمه ها پرداخت شود.
پاک مهر گفت: ما در جلسه با وزیر بهداشت تاکید کردیم که پروسه پرداخت یارانه دارو از طریق بیمه ها زمان بر است و ممکن است مردم اذیت شود لذا تاکید شد که سه ماهه اول امسال را همانند ۱۴۰۰پیش ببرند، یعنی به تولید کننده یارانه پرداخت کنند تا سازوکار بیمه ای شکل بگیرد و یارانه مستقیم دست مصرف کننده برسد.
وی افزود: وقتی به وارد کننده و تولید کننده یارانه بدهیم بحث قاچاق معکوس اتفاق می افتد؛ ولی وقتی به بیمه ها بدهیم آنها با ارز نیمایی کار می کنند و ‌‌قیمت دارو مشابه کشورهای همسایه می شود و قاچاق پایین می آید .
عضو کمیسیون بهداشت و درمان خاطر نشان کرد: دولت باید براساس قانون عمل کند مجلس پیش بینی کرده است و باید دولت آنرا اجرایی کند. نمی شود مردم را بیش از این تحت فشار قرار داد.                           ",https://www.asriran.com/003VCW
834931,۱۴۰۱/۰۱/۲۴,فرهنگی/هنری,عکسی تکان‌دهنده از چهره یک مادر که نماد فقر شد (+عکس),این عکس مادری به نام «فلورانس اونز تامسون» و فرزندانش را نشان می‌دهد که به مشهورترین چهره و نماد فقر شدید در دوران رکود بزرگ آمریکا تبدیل شدند.,"ثبت چهره‌ی فلورانس اونز تامسون و فرزندانش، تصویری تکان‌دهنده از فقر شدید در دوران رکود بزرگ آمریکا را نشان می‌دهد که در تاریخ ماندگار شد.
به گزارش ایسنا، برنامه «عکس‌های تکان‌دهنده» به کارگردانی کیانوش الطافی از شبکه اسپانیایی زبان هیسپان تی‌وی، در این قسمت به نمایش و بررسی عکسی تاثیرگذار و ماندگار در تاریخ از «دوروتیا لنگ» ـ عکاس روزنامه سانفرانسیسکو ـ با عنوان «مادر مهاجر» می‌پردازد.
این عکس مادری به نام «فلورانس اونز تامسون» و فرزندانش را نشان می‌دهد که به مشهورترین چهره و نماد فقر شدید در دوران رکود بزرگ آمریکا تبدیل شدند.
او همراه با خانواده بی‌بضاعت خود در اردوگاه «نیپومو» به سر می‌برد که سوژه عکاسی دوروتی قرار گرفت. فلورانس که از نژاد سرخ پوستان آمریکاست، در زمان عکس ۷ فرزند و فقط ۳۲ سال سن داشته و کارگر مهاجری در مزرعه نخود بوده که مانند بسیاری دیگر از مهاجران روزگار را به سختی سپری می‌کرده است. بازتاب این عکس آنقدر زیاد بود که دولت فدرال بلافاصله پس از انتشار آن مواد غذایی به اردوگاهی که فلورانس و بچه‌هایش در آن بودند، می‌فرستد.
صورت زنی با وقار که مبارزه و تقلا مشخصه آن بود و علیرغم شرایط سخت تسلیم نمی‌شود و با افتخار به مبارزه ادامه می‌دهد، زنی با دختری نوزاد در آغوش و دو دختر دیگرش که به طور متقارن او را در برگرفته‌اند. چهره‌ی آن دو دختر کوچک که از نگاه دوربین پنهان است، بر احساس عکس می‌افزاید. تکیه‌ی سر آن‌ها بر روی شانه‌ی مادرشان به تاکید بیشتر بر چهره‌ی زن کمک می‌کند.

 
«عکس‌های تکان‎دهنده» کاری از واحد برنامه‌های شبکه پرس تی‌وی است که برای مخاطبان اسپانیایی‌زبان شبکه هیسپان تی‌وی زبانگردانی شده است. این برنامه روز پنجشنبه ـ ۲۵ فروردین ماه ـ ساعت ۰۴:۱۵ بامداد به وقت تهران پخش می‌شود و تکرار آن همان روز ساعت ۱۱:۱۵،۱۵:۱۵ و روز جمعه ساعت‌ ۱۳:۱۵ برای اسپانیایی‌زبان‌های سراسر جهان قابل مشاهده خواهد بود.                           ",https://www.asriran.com/003VCd
834930,۱۴۰۱/۰۱/۲۴,فرهنگی/هنری,نام‌های جدید در ترکیب مدیران تلویزیون/ تغییر در همه شبکه ها غیر از سه,در جدیدترین گمانه‌هایی که از تغییرات مدیران صداوسیما شنیده می‌شود قرار است همه مدیران شبکه‌های اصلی تلویزیون تغییر کنند.,"مهر نوشت: گمانه‌زنی‌ها حاکی از آن است که سعید اشناب از شبکه پنج به شبکه یک خواهد رفت. محمدرضا جعفری‌جلوه از شبکه دو کنار خواهد رفت و حامد بامروت‌نژاد جایگزین او می‌شود. علی فروغی در شبکه سه می‌ماند. حسین شاهمرادی مدیر شبکه چهار و علی عبدالعالی مدیر شبکه آموزش، محمدرضا رضاپور مدیر شبکه نمایش و صادق باطنی مدیر شبکه امید می‌شود.
در جدیدترین گمانه‌هایی که از تغییرات مدیران صداوسیما شنیده می‌شود قرار است همه مدیران شبکه‌های اصلی تلویزیون تغییر کنند.
از جدی‌ترین گزینه‌هایی که در این زمینه مطرح شده سعید اشناب است که این روزها مدیریت شبکه پنج را بر عهده دارد و ظاهرا از این شبکه به شبکه یک کوچ می‌کند و نامش همچنان در لیست مدیران شبکه‌های تلویزیونی وجود دارد.
از طرفی محمدرضا جعفری‌جلوه که جزو بازنشسته‌های سازمان نیز محسوب می‌شود، از شبکه دو کنار خواهد رفت و حامد بامروت‌نژاد تهیه‌کننده فیلم «منطقه پرواز ممنوع» و از چهره‌هایی که با جشنواره فیلم «عمار» شناخته شده است، اصلی‌ترین گزینه‌ای است که به عنوان جایگزین او مطرح است.
علی فروغی از مدیرانی است که همچنان مسئولیت مدیریت شبکه سه را برعهده خواهد داشت اما حسین شاهمرادی که سابقه برنامه‌سازی در شبکه چهار را دارد و در چند سال اخیر در انتشارات امیرکبیر حضور داشته است برای شبکه چهار و علی عبدالعالی در شبکه آموزش، محمدرضا رضاپور از روزنامه‌نگاران حوزه فرهنگ که سابقه سردبیری مجلات و برنامه‌های تلویزیونی در سال‌های اخیر را داشته است برای شبکه نمایش از دیگر نام‌هایی هستند که در گمانه‌زنی‌ها برای ترکیب مدیران جدید صداوسیما مطرح شده‌اند.
صادق باطنی نیز که این سال‌ها در حوزه سواد رسانه‌ای و تهیه‌کنندگی و طراحی برخی برنامه‌های تلویزیونی در حوزه نوجوان و همچنین مدیریت موسسه شهید آوینی صداوسیما فعالیت داشته است از جمله کسانی است که نامش برای مدیریت شبکه امید مطرح شده است.                           ",https://www.asriran.com/003VCc
834929,۱۴۰۱/۰۱/۲۴,علمی,کدام داروی کورتنی برای درمان آسم کودکان مناسب است؟,نتایج این بررسی‌ها نشان می‌دهند که در درمان حمله حاد آسم، کورتون خوراکی و تزریقی اثر یکسانی دارند و روش درمان را می‌توان بر حسب رضایت والدین، همکاری کودک، درنظر گرفتن عوارض دارو و مواردی شبیه آن انتخاب کرد.,"آسم، یک بیماری جهانی است که کودکان بسیاری را در سرتاسر دنیا گرفتار خود کرده است. محققان کشور برای غلبه بر این بیماری، دو روش مختلف را آزموده و توصیه‌هایی در این خصوص ارائه داده‌اند.
به گزارش ایسنا، آسم یک بیماری بسیار شایع است که با انسداد متغیر جریان هوا همراه با سرفه، تنگی نفس و خس خس سینه مشخص می‌شود. خطر حاد شدن این بیماری، تهدیدکننده بوده و احتمال بستری شدن در بیمارستان را افزایش می‌دهد و حتی در موارد نادر موجب مرگ نیز می‌شود.
این بیماری، شایع‌ترین بیماری مزمن دوران کودکی است. این موضوعات منجر به توجه بین‌المللی به عواقب بیولوژیکی، اجتماعی، اقتصادی و سایر عواملی شده که بر سلامت کودکان مبتلا به آسم تأثیر می‌گذارند.
نوع بروز آسم در افراد مختلف متفاوت است و بروز این بیماری می‌تواند مزمن، تدریجی یا بسیار حاد و شدید و حتی مرگبار باشد. بنابراین تشخیص صحیح پزشک در این خصوص بسیار مهم است.
محققان معتقدند که تشخیص دیرهنگام و یا اشتباه و یا درمان نادرست و دیرهنگام بیماری آسم، عوارضی درپی دارد که ممکن است منجر به گسترش آن شده و موج تشدید تلفات آن در دنیا را به همراه داشته باشد.
اساس درمان این بیماری، مدیریت صحیح آن است.
بررسی‌ها نشان می‌دهند که کورتیکواستروئیدها در درمان حملات آسم نقش اساسی دارند و از جمله داروهای تجویز شده در آسم اطفال هستند. این داروها در صورت تجویز کافی، فواید واضحی از خود نشان می‌دهند.
با این حال داروهای فوق با چندین عارضه جانبی نیز همراهند. در این میان، دوره پنج روزه داروی پردنیزولون یا تزریق دگزامتازون جزو رژیم‌های درمانی پر استفاده برای کودکانی هستند که با تشدید آسم پذیرفته شده‌اند و بایستی مورد توجه بیشتری از لحاظ عوارض جانبی قرار گیرند.
در این خصوص، محققان دانشگاه آزاد اسلامی پژوهشی را انجام داده‌اند که در آن به بررسی تأثیر دگزامتازون عضلانی و مصرف پردنیزولون که هر دو از داروهای کورتنی هستند، در کنترل حمله آسم کودکان پرداخته شده است.
این پژوهش کارآزمایی بالینی روی ۱۰۰ کودک دو تا ۱۰ ساله مبتلا به حمله آسم مراجعه کننده به کلینیک تخصصی بیماری‌های کودکان بیمارستان آیةالله گلپایگانی قم انجام شده است.
نتایج این بررسی‌ها نشان می‌دهند که در درمان حمله حاد آسم، کورتون خوراکی و تزریقی اثر یکسانی دارند و روش درمان را می‌توان بر حسب رضایت والدین، همکاری کودک، درنظر گرفتن عوارض دارو و مواردی شبیه آن انتخاب کرد.
به گفته محمدجواد قاسم‌زاده، استادیار گروه اطفال دانشکده پزشکی دانشگاه آزاد اسلامی قم و همکارانش، «یافته‌های ما نشان داد که هر دو روش درمانی یعنی دگزامتازون عضلانی و پردنیزولون خوراکی توانستند علائم آسم را بر اساس یک معیار پزشکی به نام GINA پس از ۷ روز، به شکل قابل توجهی کاهش دهند».
آن‌ها افزوده‌اند: «درواقع، یک دوز دگزامتازون تزریقی طی دو روز به اندازه دوره ۵ روزه پردنیزولون خوراکی در کنترل آسم مؤثر است و این که کدام روش برای کودک به کار برده شود، بستگی به والدین، کودک و درنظر گرفتن عوارض آن دارد».
این یافته‌ها در نشریه دانشگاه علوم پزشکی البرز منتشر شده‌اند. نشریه فوق به صورت فصل‌نامه با رویکرد علمی پژوهشی مبادرت به چاپ مقالات پژوهشی، مورد نگاری و مروری در زمینه‌های پزشکی شامل پژوهش‌های بهداشتی و درمانی و تحقیقات کاربردی حوزه سلامت می‌کند.                           ",https://www.asriran.com/003VCb
834928,۱۴۰۱/۰۱/۲۴,اجتماعی ,زمین‌خواری ۶۰۰ میلیاردی در بهبهان خوزستان,فرمانده انتظامی خوزستان از رفع تصرف غیر قانونی اراضی ملی به ارزش ۶۰۰ میلیارد ریال در بهبهان خبر داد.,سردار سید محمد صالحی گفت: در پی دریافت یک فقره پرونده تحت عنوان تصرف و احداث غیرقانونی سازه‌های مسکونی در اراضی ملی به متراژ ۸ هکتار در یکی از مناطق شهرستان بهبهان، موضوع به صورت ویژه در دستور کار کارشناسان پلیس امنیت اقتصادی این فرماندهی قرار گرفت.به گزارش ایسنا به نقل از پایگاه خبری پلیس، وی افزود: با بررسی‌های به عمل آمده مشخص شد، دلالانی به صورت غیرقانونی اراضی ملی را در یکی از مناطق شهرستان بهبهان تصرف و شروع به احداث غیرقانونی سازه‌های مسکونی در آن کرده‌اند.فرمانده انتظامی خوزستان با بیان اینکه پس از بررسی‌های به عمل آمده و اطمینان از موضوع با هماهنگی مرجع قضائی و حضور ماموران پلیس امنیت اقتصادی و ماموران یگان حفاظت سازمان مسکن و شهرسازی ضمن قلع و قمع سازه‌ها، از حدود ۸ هکتار اراضی ملی رفع تصرف شد، افزود: کارشناسان ارزش این زمین‌ها را بالغ بر ۶۰۰ میلیارد ریال برآورد کردند.سردار صالحی ضمن هشدار به تصرف‌کنندگان املاک و اراضی ملی، تاکید کرد: پلیس با آمادگی کامل و بدون هرگونه مماشاتی با سودجویان و اخلال‌گران امنیت اقتصادی برخورد می‌کند.                           ,https://www.asriran.com/003VCa
834926,۱۴۰۱/۰۱/۲۴,فرهنگی/هنری,صدور مجوز اکران برای فیلم‌های حاتمی‌کیا و میرکریمی,دو فیلم «نگهبان شب» به تهیه‌کنندگی و کارگردانی رضا میرکریمی و «شب طلایی» به تهیه‌کنندگی ابراهیم حاتمی‌کیا وکارگردانی یوسف حاتمی‌کیا  برای نمایش در سینماها پروانه گرفته‌اند.,"دو فیلم دیگر جشنواره فجر برای اکران عمومی مجوز گرفتند.
به گزارش ایسنا به نقل از روابط عمومی سازمان امور سینمایی و سمعی بصری، شورای پروانه نمایش فیلم‌های سینمایی اخیرا با صدور پروانه نمایش سه فیلم موافقت کرده است.
دو فیلم «نگهبان شب» به تهیه‌کنندگی و کارگردانی رضا میرکریمی و «شب طلایی» به تهیه‌کنندگی ابراهیم حاتمی‌کیا وکارگردانی یوسف حاتمی‌کیا در جشنواره چهلم فجر رونمایی شده بودند که برای نمایش در سینماها پروانه گرفته‌اند.
محسن کیایی، تورج الوند، لاله مرزبان و ویشکا آسایش از بازیگران شناخته شده فیلم «نگهبان شب» هستند که تعدادی دیگر از بازیگرانش با انتشار فراخوان انتخاب شده بودند.
در فیلم پربازیگر «شب طلایی» هم حسن معجونی، مریم سعادت، یکتا ناصر، بهناز جعفری، مسعود کرامتی، سوگل خلیق، علی باقری و سینا رازانی بازی کرده‌اند.
همچنین برای فیلم سینمایی «کوزوو» به تهیه‌کنندگی حسن کلامی و کارگردانی میثم هاشمی‌طبا پروانه نمایش صادر شده است. در این فیلم کمدی فرهاد آییش، بهاره کیان‌افشار، کورش تهامی، روشنک گرامی، سیاوش چراغی‌پور و هومن شاهی بازی کرده‌اند.                           ",https://www.asriran.com/003VCY
834927,۱۴۰۱/۰۱/۲۴,اجتماعی ,زمین‌خواری ۶۰۰ میلیاردی در بهبهان خوزستان,فرمانده انتظامی خوزستان از رفع تصرف غیر قانونی اراضی ملی به ارزش ۶۰۰ میلیارد ریال در بهبهان خبر داد.,سردار سید محمد صالحی گفت: در پی دریافت یک فقره پرونده تحت عنوان تصرف و احداث غیرقانونی سازه‌های مسکونی در اراضی ملی به متراژ ۸ هکتار در یکی از مناطق شهرستان بهبهان، موضوع به صورت ویژه در دستور کار کارشناسان پلیس امنیت اقتصادی این فرماندهی قرار گرفت.به گزارش ایسنا به نقل از پایگاه خبری پلیس، وی افزود: با بررسی‌های به عمل آمده مشخص شد، دلالانی به صورت غیرقانونی اراضی ملی را در یکی از مناطق شهرستان بهبهان تصرف و شروع به احداث غیرقانونی سازه‌های مسکونی در آن کرده‌اند.فرمانده انتظامی خوزستان با بیان اینکه پس از بررسی‌های به عمل آمده و اطمینان از موضوع با هماهنگی مرجع قضائی و حضور ماموران پلیس امنیت اقتصادی و ماموران یگان حفاظت سازمان مسکن و شهرسازی ضمن قلع و قمع سازه‌ها، از حدود ۸ هکتار اراضی ملی رفع تصرف شد، افزود: کارشناسان ارزش این زمین‌ها را بالغ بر ۶۰۰ میلیارد ریال برآورد کردند.سردار صالحی ضمن هشدار به تصرف‌کنندگان املاک و اراضی ملی، تاکید کرد: پلیس با آمادگی کامل و بدون هرگونه مماشاتی با سودجویان و اخلال‌گران امنیت اقتصادی برخورد می‌کند.                           ,https://www.asriran.com/003VCZ
834925,۱۴۰۱/۰۱/۲۴,اجتماعی ,"رئیس پلیس تهران وجود پشت‌پرده سازمان‌یافته ""کودکان کار"" را تایید کرد",برای پلیس کاری ندارد افرادی را که اقدام به سازماندهی کودکان کار می‌کنند، شناسایی یا اینکه کودکان کار را از سر چهارراه‌ها جمع‌آوری کند کما اینکه این کار را با کمک شهرداری پیش از عید آغاز کردیم.,"تسنیم نوشت: رئیس پلیس تهران با تاکید بر اینکه شهرداری و سازمان بهزیستی متولی اصلی در مسئله کودکان کار هستند، وجود پشت‌پرده سازمان یافته ""کودکان کار"" را تایید کرد.
سردار حسین رحیمی درباره مسئله ""کودکان کار"" و تیم‌های سازمان‌یافته‌ای که اقدام به توزیع و هدایت این کودکان در میادین و تقاطع‌های اصلی تهران می‌کنند، اظهار کرد: اینکه بسیاری از ""کودکان کار"" سازماندهی می‌شوند را تأیید می‌کنیم البته این سازماندهی مربوط به تمام کودکان کار نیست اما اغلب آن‌ها سازماندهی می‌شوند یعنی یک نفر این کودکان را صبح به معابر و چهارراه‌ها آورده و ظهر یا غروب آن‌ها را مجدد جمع‌آوری می‌کند.
رئیس پلیس تهران افزود: برای پلیس کاری ندارد افرادی را که اقدام به سازماندهی کودکان کار می‌کنند، شناسایی یا اینکه کودکان کار را از سر چهارراه‌ها جمع‌آوری کند کما اینکه این کار را با کمک شهرداری پیش از عید آغاز کردیم اما بعد از عید تاکنون اقدام خاص و جدیدی در این رابطه نداشتیم زیرا هم با تعطیلات نوروزی و مأموریت‌های پلیس مواجه شدیم و دوستان نیز مطالبه جدیدی از پلیس نداشتند.
رئیس پلیس تهران تصریح کرد: به نظر می‌رسد باید سه رکن پلیس، شهرداری و دستگاه قضائی با جدیت بیشتر در این رابطه ورود پیدا کنند همچنین سازمان بهزیستی نیز می‌تواند عضو این کارگروه باشد.
سردار رحیمی در پاسخ به این سؤال که چه ارگان یا سازمانی متولی اصلی در موضوع ساماندهی کودکان کار است، گفت: حتماً شهرداری و بهزیستی در این رابطه متولی اصلی هستند و ما در این حوزه کمک‌کننده هستیم.
رئیس پلیس تهران در پاسخ به این سؤال که آیا از نظر پلیس فعالیت کودکان کار بر سر چهارراه‌ها جرم محسوب می‌شود، متذکر شد: خیر؛ این موضوع جرم نیست و در بخش جرم‌انگاری نمی‌توان از این کار به عنوان اقدام مجرمانه نام برد اما به هر حال این افراد باید جمع‌آوری شوند زیرا جزو مظاهر برهم‌زننده نظم و انضباط شهر هستند.                           ",https://www.asriran.com/003VCX
834922,۱۴۰۱/۰۱/۲۴,بین الملل,خرابکاری یک پرنده روی شانه بایدن حین سخنرانی (فیلم),«جو بایدن»، رئیس‌جمهور آمریکا بعد از آن که هنگام سخنرانی درباره تورم ظاهراً یک پرنده یا حشره روی کتش خرابکاری کرد، مورد تمسخر کاربران فضای مجازی، رسانه‌ها و شخصیت‌های جمهوری‌خواه قرار گرفت و از این ویدئو برای انتقاد از وضعیت آمریکا تحت ریاست‌جمهوری او استفاده کردند.,"کد ویدیو  دانلود    فیلم اصلی          
روزنامه «نیویورک پست» نوشت حتی پرندگان رئیس‌جمهور بایدن را در روز سه‌شنبه در آیووا تایید نکردند، زمانی که یک تماشاچی بالدار روی کت فرمانده کل هنگام سخنرانی در انبار غله خرابکاری کرد.طبق این گزارش، کت و شلوار آبی بایدن با شروع سخنرانی ۲۵ دقیقه‌ای او که در آن مقصر نرخ تورم سالانه ۸.۵ درصدی آمریکا را به جای اقدامات خود، حمله پوتین به اوکراین دانست، هدف قرار گرفت.
بعد از این اتفاق، به نظر می‌رسد که بایدن متوجه لک روی کتش درست بالای سنجاق پرچم آمریکا نشد و به سخنرانی در کنار انبوهی از آرد ذرت ادامه داد. پس از پایان سخنانش هم او با ده‌ها مهمان در آنجا ملاقات کرد که هیچ یک از آن‌ها او را از وضعیت نامناسب لباسش مطلع نکردند.                           ",https://www.asriran.com/003VCU
834921,۱۴۰۱/۰۱/۲۴,اجتماعی ,هنر ابتذال,هنر ابتذال نه در تولید محتوای بی ارزش که بیشتر در پیش پاافتاده، عوام پسند، عامیانه، معمولی، همه جایی، بی اصالت و حقیر کردن محتوای ارزشمند است.,"عصر ایران؛ عباس مدحجی- فرهنگ فارسی معین ابتذال را ""بسیار به کار بردن چیزی تا اندازه ای که ارزش آن بکاهد"" معنی کرده؛ معنایی که امروز به شدت زندگی مارا احاطه کرده و ذره به ذره ارزشهای زندگی ما را دود میکند.
ابتذال و به خواری کشاندن امور مهم و ارزشمند، همواره از مهمترین راهکارهای مخالفان آن ارزشها برای بی تاثیر کردنشان بوده است. جامعه ی ایرانی هم در دهه [یا دهه های] اخیر پیشرفت عجیبی در نشر و بسط این ابتذال داشته به حدی که واقعا این حجم از به پَستی رساندن هرچیزی، هنری رندانه بنظر می آید که جز به تلاش و ممارست بدست نمی آید.
کافی ست به یکی از کارخانه های بدونِ تعطیلی تبدیل ارزش به ضد ارزش دقیق شود. هنجارها را در بالادست تعمدا و در پایین دست [اغلب] سهواً آنقدر زیاد و غلط بکار میبرند که به ضد هنجار تبدیل میشود. ابتذال دقیقا همان خوار و بی ارزش کردن هر چیزی ست که به واسطه ارزشش میتوانسته علت باشد.
طنز را به هزل کشاندن، نقد را به وراجی، تحلیل را به جهت دهی، هنر را به فرمانبرداری و افراد را بجای تدبر در کمال به تفکر در امور یومیه مشغول ساختن. شاید فضای مجازی و خاصتاً شبکه های اجتماعی عامل اصلی این شدّت و حدّت نباشند اما نقششان به سبب محدودیت دسترسی به واقعیت حقیقی پشت صحنه، بسیار پررنگ است.
البته این مقال نه تنها نافی فواید و ضروریات وجود فضای مجازی [بدون صیانت مورد نظر مجلس!] نیست که بر بیش بودن فوایدش نسبت به عوارضش صحه گذاشته و وجودشان را ضروری میداند. اما به آسیب هایش هم نگاه دارد.
مصادیق فراوان و آشناست. انجمن های حمایت از حیواناتی که باید با عِلم به چرخه ی بیولوژیک و کُنام حیوانات، زیستِ جانوران را تسهیل کند، با تبلیغات پروپاگاندایی و توصیه های غیر علمی نه تنها سلامت حیواناتِ هدف، که سلامت دیگر حیوانات چرخه ی زیستی و حتی انسانها را هم تهدید میکنند.
مشاوره های روانشناسیی که برای جذب پول یا دنبال کننده بدون کوچکترین رگه هایی از علم واقعی، از پیچیدن نسخه هایی ماورایی و بازی با روان مخاطبان زود بارز اِبایی ندارند.
بنگاه های خبری و رسانه هایی که خیلی زرد و بدون تسلط بر علم ژورنالیسم و صرفاً برای بیشتر دیده و خوانده شدن [ احتمالا به هدف تاثیرگزاری بیشتر ] تیترها و مطالبی نشر میدهند که کمکی به شفاف سازی، حقیقت یابی، آزادی بیان و پیشرفت درست جامعه نمیکنند.
پکیج های ثروت سازی و سخنرانی های موفقیت و توصیه های مثبت اندیشی و جملات قصار و مانند اینها که به حدی از خواری و ملالت رسیده اند که تولیدو نشرشان فقط به یک دوربین و یک کاربر خوش سخن وابسته شده است.
برخی جنبش های مختلف تبلیغ گیاهخواری، حقوق زنان، حقوق اقلیت های جنسی و فرقه ها و نحله های دینی هم کم و بیش هم مسیرند. تلویزیون، سینما و موسیقی و هنرهای دیگر هم دست کمی ندارند.
ظاهرا ترکیب شوخی های جنسی و بازیگر محبوب و دکور لاکچری و عشق نافرجام و زوایای اروتیک در بستر طنز موقعیت خیلی روی بورس است. تعدد برنامه های گفتگو محور زرد کپی شده و سریال های مشابه هم نشان از همین دارد.
باشگاه های طرفداری از افراد خاص یا سلبریتی ها که در کمال تعجب بسیار پرطرفدارند هم این جریانها را تقویت میکنند. آموزش ها و مهارت ها هم از بورس گرفته تا برنامه نویسی و از پرورش شتر مرغ گرفته تا فنون مهاجرت، از ترفندها [بخوانید حقه ها] ی فروش گرفته تا خدمات، تا حد زیادی از واقعیات و علم آن فاصله دارند و صرفا محتوا تولید میشود که شده باشد.
بازهم میتوان نام برد؛ ‌امور خیریه برای کلاه برداری یا دیده شدن بیشتر، تبلیغات مستهجن که مدتهاست ابتذال را هم پشت سر گذاشته و بیعارانه نشر میشود، و یا فضای مشوش و مبهمِ نقد و تحلیل هرچیزی که بصورت خطرناکی میتواند ذهنیت جامعه را تحت تاثیر قرار دهد و سره را با ناسره قاطی کند.
خروجی این ها چیست؟ کدام ارزشهای جامعه حفظ و تقویت میشوند و کدام عقده ی آدمهای روان پریش، درست باز میشود؟ چند نفر ثروتمند میشوند یا مهارت و آموزش و صحیح و علمی کسب میکنند؟
چقدر جامعه با ارزشهای اخلاقی، دانش، مهارت‌، سلامتی تن و روان، محتوای مفید‌، هنر فاخر یا تحلیل درست و مفید درگیر میشود؟
دقیقا همین جلف کردن هاست که باعث میشود دانشمند‌، هنرمند، تحلیل گر و منتقد، خبرنگار، نویسنده و شاعر و روانشناس واقعی هم کارکرد و دامنه تاثیر گذاری خود را از دست داده و هم اقبال جامعه را.
از سوی دیگر وقتی با این رجز خوانی موفقیت آمیز ابتذال مواجه میشود دیگر توان و دلیلی برای تولید یا بسط اثر واقعی ندارد. در واقع کالای بی مشتری ، اسباب زحمت صاحب کالا میشود.
آری، هنر ابتذال نه در تولید محتوای بی ارزش که بیشتر در پیش پاافتاده، عوام پسند، عامیانه، معمولی، همه جایی، بی اصالت و حقیر کردن محتوای ارزشمند است.
در ایجاد توهم آسان بودن هرچیز و همه چیز دانی هرکس است. و براحتی میتوان پیش بینی کرد جامعه ای که ارزش خیریه را در خودنمایی، ارزش طنز را در لودگی، ارزش تحلیل را در منفعت، ارزش خبر را در افشای زندگی خصوصی، ارزش روانشناسی را در فرآیند جذب جنس مخالف، ارزش ورزش را در یک ماهه حرفه ای شدن، ارزش هنر را در سرگرمی، ارزش دین و سیاست را در پیشبرد اهداف طیف خاص و... میداند و سرعت و تنبلی را به کسب تجربه و تلاش ترجیح دهد‌‌، به چاه ویلی می افتد که تا مدتها در تاریکی آن دست و پا خواهد زد و نوری نخواهد دید.
کشاندن جامعه ای با این فرهنگ و تاریخ ، تعدد شاخص های ارزشمند و قدرت ارزش هایش به چنین ورطه ی ذلالت و ضلالتی الحق که هنری گران است با سربازان ارزانی که خود نمیدانند کمانشان واقعا به کدام سمت است. توجه به آزادی عملشان بدون معارض، شاید بیشتر حقیقت را رسوا کند.                           ",https://www.asriran.com/003VCT
834923,۱۴۰۱/۰۱/۲۴,اقتصادی,اعتصاب یا کمبود گازوئیل؟ چرا کامیونداران اقلام اساسی را به مقصد نمی‌رسانند؟,به گفته او، بهانه مدیران مناطق این شرکت برای توزیع کمتر گازوئیل میان برخی از جایگاه‌ها، مبارزه با قاچاق سوخت است.,"کمبود گازوئیل در برخی جایگاه‌های سوخت کشور سبب شده تا رانندگان کامیون از طولانی شدن زمان سوختگیری و رسیدن به مقصد گلایه‌مند شوند.
به گزارش باشگاه خبرنگاران، چند روزی است تصاویری از مطالبه صنفی کامیونداران در فضای مجازی منتشر می‌شود که می‌گویند، زمانی که برای سوختگیری به جایگاه‌ها مراجعه می‌کنند، گازوئیل وجود ندارد و به همین علت در راه می‌مانند و اقلام اساسی شامل محصولات کشاورزی با تاخیر به مقصد می‌رسد؛ این مطالبه از سوی برخی حساب‌های کاربری خاص در فضای مجازی، به سمت اعتصاب رانندگان جهت دهی می‌شود.
کلمه اعتصاب را نخستین بار آقای دارایی نژاد رئیس اتحادیه بارفروشان تهران به عنوان علت گرانی میوه‌ها و صیفی‌جات به کار برد که یکی از رانندگان کامیون هم با انتشار ویدئویی در فضای مجازی در پاسخ به او اینطور گفت که نباید سوءمدیریت‌ها را به جای اعتصاب و گرانی کرایه کامیونداران جا زد و هیچ اعتصابی وجود ندارد.
آقای خان بلوکی رئیس اتحادیه شرکت‌های تعاونی کامیونداران گفت: اعتصاب به صنف جایگاهداران بیشتر آسیب می‌رساند و اصلا اعتصابی در کار نیست؛ فقط ستاد سوخت اذیت می‌کند و مدام سهمیه گازوئیل را کم می‌کند، حتی کارت آزاد هم در جایگاه‌ها وجود ندارد که کامیونداران بتوانند سوخت آزاد بزنند.
ویدئوهای ارسالی رانندگان کامیون به باشگاه خبرنگاران جوان هم، کمبود گازوئیل را تایید می‌کند. رانندگان از استان‌های مختلف نسبت به این موضوع معترض هستند و اعلام می‌کنند که گاهی مجبور هستند شب‌ها در محل جایگاه‌ها استراحت کنند تا صبح زود بتوانند گازوئیل بزنند یا باید برای سوختگیری به استان‌های همجوار مراجعه کنند.
پاسخ‌های متناقض مدیران نفتی
آقای سالاری معاون وزیر نفت و مدیرعامل شرکت ملی پالایش و پخش فرآورده‌های نفتی، در پاسخ به پیگیری ما گفته بود: در خصوص توزیع گازوئیل هیچ مشکلی نداریم؛ همه جایگاه‌های ما فعال هستند و عرضه گازوئیل را انجام می‌دهند. یک طرح پیمایش پیش بینی شده که به خودروها، بر اساس تناژ‌های مختلف و میزان پیمایشی که دارند، سهمیه‌ای برای گازوئیل اختصاص داده شده و هدف آن، مدیریت مصرف و جلوگیری از قاچاق است.
به گفته او، میزان حرکت و پیمایش خودرو، نشان دهنده میزان سهمیه ای است که مالک آن می‌تواند دریافت کند و سهمیه تمام خودروها یکسان نیست. اگر مشکلی در این حوزه بود، رانندگان با سامانه شرکت ملی پخش فرآورده‌های نفتی با شماره ۰۹۶۲۷ تماس بگیرند.
موضوع را از آقای ویس کرمی مدیرعامل شرکت پخش فرآورده‌های نفتی هم که پیگیری کردیم گفت: روزانه ۵۲ میلیون لیتر گازوئیل بر اساس طرح پیمایش به مناطق عملیاتی تحویل می‌شود که تقسیم‌بندی گازوئیل در جایگاه‌ها نیز بر اساس همین پیمایش صورت می‌گیرد. ممکن است یک جایگاه سوخت، در ۲۴ ساعت دارای گازوئیل نباشد اما با توجه به اینکه ۲ هزار و ۸۰۰ جایگاه سوخت از مجموع ۴ هزار و ۲۰۰ جایگاه کشور، توزیع کننده گازوئیل هستند، اگر مردم به جایگاه بعد یا قبل آن مراجعه کنند، قطعا گازوئیل وجود دارد.
توزیع سوخت میان جایگاه‌ها سلیقه‌ای است
آقای نواز سخنگوی انجمن صنفی صاحبان اماکن فروش و عرضه فرآورده‌های نفتی سراسر کشور این تقسیم‌بندی گازوئیل میان جایگاه‌ها را عادلانه نمی‌داند؛ او می‌گوید: این که روزانه ۵۲ میلیون لیتر گازوئیل برابر با میزان پیمایش توزیع می‌شود، روی کاغذ منطقی است و مشکل از جایی به وجود می‌آید که مراجعه به برخی جایگاه‌ها بیشتر است اما سهمیه متناسبی به آن‌ها تخصیص داده نمی‌شود و گاهی هم، تخصیص سهمیه میان جایگاه‌ها با اعمال سلیقه از سوی مدیران مناطق شرکت پخش فرآورده‌های نفتی صورت می‌گیرد.
به گفته او، بهانه مدیران مناطق این شرکت برای توزیع کمتر گازوئیل میان برخی از جایگاه‌ها، مبارزه با قاچاق سوخت است.
موضوع تاثیر مبارزه با قاچاق سوخت در کمبود گازوئیل کامیونداران را از ستاد مرکزی مبارزه با قاچاق کالا و ارز که پیگیری کردیم، متوجه شدیم بهانه مدیران شرکت پخش فرآورده‌های نفتی صحیح نیست.                           ",https://www.asriran.com/003VCV
