News_ID,Date,Subject,Title,Summary,Body,Short_link
834920,۱۴۰۱/۰۱/۲۴,اجتماعی ,مخالفت پلیس با برگزاری نمایشگاه کتاب در مصلی تهران,دیروز هم رییس کمیسیون حمل و نقل شورای شهر تهران اعلام کرد که وزارت ارشاد باید تصمیم برگزاری نمایشگاه کتاب در مصلی را فوری مورد بازنگری قرار دهد.,"رئیس پلیس راهنمایی و رانندگی تهران بزرگ گفت: پلیس با برگزاری نمایشگاه‌های پرمخاطبی نظیر کتاب در محل‌هایی مثل مصلی و نمایشگاه بین المللی مخالف است.
سردار حمیدی گفت: بار‌ها در جلسات مختلف تأکید کردیم که باید برای مدیریت ترافیک و همچنین کاهش آلودگی هوا در زمان و محل برگزاری نمایشگاه‌های پرمخاطب تجدیدنظر صورت گیرد.
دیروز هم رییس کمیسیون حمل و نقل شورای شهر تهران اعلام کرد که وزارت ارشاد باید تصمیم برگزاری نمایشگاه کتاب در مصلی را فوری مورد بازنگری قرار دهد.
در صحن شورای شهر تهران تصویب شده است که نمایشگاه‌های بزرگ و پرمخاطب در نمایشگاه شهر آفتاب برگزار شوند.                           ",https://www.asriran.com/003VCS
834919,۱۴۰۱/۰۱/۲۴,سیاست خارجی,سخنگوی دولت: همزیستی ایرانی‌ها با افغانستانی‌ها سدی برابر توطئه‌های تفرقه‌آمیز است,‏بهادری جهرمی در حساب کاربری خود در توییتر نوشت: سابقه تمدنی و فرهنگی مشترک ایران و ‎افغانستان، سد محکمی در برابر توطئه هاست.,"سخنگوی دولت گفت: سالها همزیستی محبت آمیز مردم ایران با مهاجران افغانستانی، سد محکمی در برابر توطئه‌های تفرقه آمیز علیه دو ملت است.
علی بهادری جهرمی در حساب کاربری خود در توییتر نوشت:
«‏سابقه تمدنی و فرهنگی مشترک ایران و ‎افغانستان، یکی شدن خون ها در برابر تجاوز و اشغالگری در میادینی همچون دفاع مقدس و دفاع از حرم و سالها همزیستی محبت آمیز مردم ایران با مهاجران افغانستانی، سد محکمی در برابر توطئه های تفرقه آمیز علیه دو ملت است.»                           ",https://www.asriran.com/003VCR
834917,۱۴۰۱/۰۱/۲۴,ورزشی,گل تماشایی حسین طیبی به قرقیزستان (فیلم),تیم ملی فوتسال ایران در آخرین دیدار مرحله مقدماتی قهرمانی آسیا با نتیجه ۸ بر یک از سد قرقیزستان عبور کرد.,کد ویدیو  دانلود    فیلم اصلی                                     ,https://www.asriran.com/003VCP
834874,۱۴۰۱/۰۱/۲۴,بین الملل,زندگی چینی‌ها در قرنطینه (عکس),پایبندی دولت چین به سیاست «صفر کردن کرونا»، شانگهای را مشمول قرنطینه کامل کرده است. این شهر وارد هفته سوم قرنطینه کامل شده است.,منبع: مشرق                           ,https://www.asriran.com/003VBi
834867,۱۴۰۱/۰۱/۲۴,اجتماعی ,با یه حرکت ساده بفهمید تسمه‌تایم پاره شده است یا خیر؟ (+فیلم),پاره شدن تسمه‌تایم بیشتر در حال حرکت مخصوصا در جاده رخ میدهد، پس اگر در حال حرکت ماشین خاموش شد به هیچ عنوان مجددا استارت نزنید.,"تسمه تایم یا تسمه تایمینگ قسمتی از پیشرانه احتراق داخلی است که زمان‌بندی سوپاپ‌های پیشرانه را کنترل می‌کند. در بعضی از پیشرانه‌ها، برای این کار به‌جای تسمه از چرخ‌دنده استفاده می‌شود. بسیاری از پیشرانه‌های پیشرفته خودروهای تولیدی از تسمه تایم برای همگام‌سازی میل‌لنگ و میل‌بادامک استفاده می‌کنند. بعضی از پیشرانه‌ها، به‌ویژه ‌پیشرانه‌های مجهز به بادامک در طرح‌های بلوک سیلندر، از چرخ‌دنده برای رانش میل‌بادامک استفاده می‌کردند؛ اما این برای طراحی‌های میل‌سوپاپ‌رو (OHC) نادر بود.
استفاده از تسمه یا زنجیر تایمینگ به‌جای سیستم محرک دنده‌ای، به طراحان پیشرانه کمک می‌کند میل‌بادامک را دورتر از میل‌لنگ قرار دهند و در پیشرانه‌های دارای چند میل‌بادامک، یک تسمه یا زنجیر تایمینگ امکان قرارگیری میل‌بادامک را در فاصله بیشتر فراهم می‌کند.
  

    کد ویدیو  دانلود    فیلم اصلی          
پاره شدن تسمه‌تایم بیشتر در حال حرکت مخصوصا در جاده رخ میدهد، پس اگر در حال حرکت ماشین خاموش شد به هیچ عنوان مجددا استارت نزنید.
با یه حرکت ساده میتوانید بفهمید تسمه پاره شده است یا خیر و از چند میلیون تومان خسارت به موتور در هنگام استارت زدن جلوگیری کنید.
اگر این اتفاق افتاد به هیچ عنوان استارت نزنید. ماشین را در دنده یک گذاشته و هُل داده اگر ماشین در دنده بود و حرکت کرد تسمه پاره شده و باید یدک کش خبر کنید و اگر ماشین حرکت نکرد یعنی تسمه سالم است.
منبع: زومیت                           ",https://www.asriran.com/003VBb
834899,۱۴۰۱/۰۱/۲۴,عمومی,معرفی انواع بیمه خودرو، فرق بیمه شخص ثالث و بیمه بدنه چیست؟,,"اگر بخواهیم پر فروش‌ترین بیمه‌های ایران را مطرح کنیم، بدون شک بیمه‌های خودرو در صدر این لیست قرار می‌گیرند. در این مطلب سعی می‌کنیم با معرفی بیمه شخص ثالث و بیمه بدنه (و بیان نکات مربوط به آن‌ها) اطلاعات جامع و خوبی را در این زمینه به شما ارائه کنیم.

بیمه شخص ثالث خودرو چیست؟
بیمه شخص ثالث خودرو یک بیمه اجباری برای تمامی خودروها بوده که تمامی دارندگان خودرو باید حتماً آن را تهیه کنند. در این بیمه به زبان ساده شخص ثالث می‌تواند هر فردی به جز راننده مقصر باشد که در تصادف یا سانحه رانندگی مشکل‌دار شده است. این بیمه خودرو می‌تواند سقف تأمین خسارت‌های متفاوتی داشته باشد که در هنگام خرید باید به آن توجه کنید، اما به صورت معمول سقف پوشش جانی این بیمه به اندازه یک دیه کامل ماه حرام (که در آن سال تعیین شده است!) می‌باشد.
سقف پوشش مالی بیمه شخص ثالث برای خسارت‌هایی که به خودرو فرد خسارت دیده داده می‌شود، دارای حداقل‌هایی است که نمی‌تواند از آن هرساله کمتر باشد. شما هرچقدر هزینه بیشتری پرداخت کنید، می‌توانید این مبلغ را برای بیمه خود افزایش دهید تا در صورت بروز هرگونه حادثه قادر باشید با کمک بیمه خسارت طرف مقابل را پرداخت کنید.
هزینه و حق بیمه شخص ثالث خودرو چقدر است؟

حقیقت این است که بیمه شخص ثالث یک مبلغ ثابت برای هر خودرو و هر فردی ندارد، بلکه عوامل زیادی هستند که در این حوزه می‌تواند تأثیرگذار باشد. عوامل مختلفی همچون تعداد دفعات تصادف با خودرو، نوع خودرو، حق بیمه‌ای که اداره کل بیمه هر ساله تعیین می‌کند، نوع ماشین و ... می‌توانند در تعیین هزینه حق بیمه خودرو تأثیرگذار باشند.
اگر علاقه‌مند به محاسبه بیمه شخص ثالث خودرو باشید، می‌توانید با کمک سامانه ازکی که به عنوان یکی از بزرگ‌ترین پلتفرم‌های انتخاب بیمه فعالیت می‌کند، اقدام کنید. با کمک ازکی می‌توانید به راحتی  در کمترین زمان هزینه بیمه شخص ثالث خودروی خود را با توجه به سوابقتان تعیین کرده و اقدام به خرید یا تمدید بیمه خود کنید.
بیمه بدنه ماشین به زبان ساده
همان‌طور که احتمالاً در بالاتر هم مشاهده کردید، بیمه شخص ثالث تنها خسارات مالی فردی غیر از راننده مقصر را می‌تواند متحمل شده و پرداخت کند. اگر طی تصادف یا حادثه‌ای، خودرو شما آسیب ببیند، چه کاری باید انجام دهید؟ آیا راهی برای جبران خسارت شما وجود دارد؟ جواب بله است!
بیمه بدنه در واقع به همین علت و دلیل طراحی شده که صاحبان خودروهایی که در حادثه‌های رانندگی مقصر شناخته می‌شوند، بتوانند از این پوشش بیمه‌ای استفاده کرده و خسارت‌های خودرو خود را جبران کنند.
تفاوت اصلی در قیمت‌گذاری این نوع بیمه با بیمه شخص ثالث در این است که مبلغ این نوع بیمه یک فاکتور اصلی دارد و آن هم قیمت خودروی شماست! البته عوامل دیگری همچون تعداد دفعات تصادف و سانحه هم در این قیمت گذاری بی تأثیر نیستند، اما عامل اصلی را این موضوع می‌شناسیم.
پوشش بیمه بدنه خودرو شامل چه چیزهایی می‌شود؟

با کمی گشت و گذار در بازار بیمه متوجه می‌شوید که چند دسته بندی اصلی در پوشش بیمه بدنه وجود دارد. به عنوان مثال در هنگامی که خودروی شما به سرقت برود یا در تصادف دچار حادثه شود، می‌توانید از بیمه بدنه خودرو کمک بگیرید، اما این ها تمام دسته بندی‌ها نیستند!
مواردی همچون حوادث آتش سوزی، ایجاد خسارت به لاستیک‌های ماشین، انفجار خودرو و حتی برخورد صاعقه به وسیله نقلیه هم جزو دسته بندی‌های اصلی محسوب می‌شوند. شما می‌توانید با پرداخت هزینه‌های بیشتر موارد دیگری همچون پوشش شکستن شیشه، اثرات رنگ‌ها، مواد شیمیایی و اسید پاشی (که جزو موارد نادر هستند!) و ... را هم تحت پوشش خودرو خود قرار دهید.
شما می‌توانید با استعلام بیمه بدنه از طریق سایت ازکی به راحتی راجع به شرکت‌های بیمه‌ای که این خدمت را ارائه می‌کنند، اطلاع کسب کرده و در این راستا یک تصمیم گیری جامع و کامل داشته باشید. در نظر بگیرید که ازکی می‌تواند با مقایسه شرکت‌های بیمه در این راستا به شما کمک کند که به سرعت بهترین شرکت بیمه متناسب با شرایط خود را پیدا کرده و از آن خرید کنید.
دیگر نیازی به نسخه فیزیکی بیمه نامه ندارید!
از خرداد ماه سال 99 یعنی حدود دو سال گذشته، این قانون توسط بیمه مرکزی اعلام شد که دیگر نیازی به نسخه فیزیکی بیمه نامه نیست و شما می‌توانید با همراه داشتن نسخه الکترونیکی، کارهای مربوط به بیمه را انجام دهید.
این موضوع نشان می‌دهد که خرید از سایت‌هایی که امکان خرید آنلاین را برای ما فراهم می‌کنند نه تنها روند و سرعت دریافت بیمه نامه را افزایش داده، بلکه نیازی به حضور فیزیکی شما برای دریافت بیمه نامه نخواهد بود.
خرید آنلاین بیمه خودرو به چه صورت خواهد بود؟
شما می‌توانید برای خرید انواع بیمه خودرو و همچنین سایر انواع پوشش‌های بیمه‌ای، همچون بیمه درمان تکمیلی انفرادی، عمر، مسافرتی و حتی آتش سوزی از ازکی کمک بگیرید. ازکی یک شرکت بیمه نیست، اما می‌تواند تمامی خدمات مورد نیاز شما در این حوزه را همچون انتقال تخفیف بیمه بدنه را برای شما انجام دهد.
اگر علاقه‌مندید که همین الان بیمه خود را تهیه یا تمدید کرده به سایت ازکی مراجعه کنید. تیم پشتیبانی ازکی به صورت 24 ساعته در خدمت شماست.                           ",https://www.asriran.com/003VC7
834916,۱۴۰۱/۰۱/۲۴,سیاسی,به جای «حیوانات نجس العین» به فکر آدم‌ها باشید!,از خودتان پرسیده‌اید که مردم چگونه زندگی خود را در زمانه گرانی و تورم مدیریت می‌کنند؟ اصلا خودتان را جای مردم گذاشته‌اید که ببینید، سرپرست یک خانواده ماه را چگونه به پایان می‌رساند؟ صورت سرخ مردم را نمی‌بینید؟,"عصرایران؛ مصطفی داننده- نوروزی نماینده رباط کریم در مجلس خطاب به هیات رئیسه گفت: «دو سال قبل طرحی را تحت عنوان ""ممنوعیت گرداندن حیوانات نجس العین در شهر"" را تقدیم هیات رئیسه کردیم اما متاسفانه تاکنون در دستورکار صحن قرار نگرفته است.»
عجیب نیست که نماینده مجلس در اوج مشکلات کشور و مردم به فکر طرحی است که هیچ کمکی به وضعیت زندگی مردم در شرایط حاضر نمی‌کند. دردآور این است که نوروزی، نماینده یکی از ضعیف‌ترین نقاط پایتخت از لحاظ اقتصادی است. بهتر نیست او و دیگر نمایندگان مجلس به جای مطرح کردن مسائل حاشیه‌ای به اصل مشکلات کشور بپردازند.
همین چند روز پیش نظری نماینده خمینی شهر در مجلس گفته بود:« بیش از ۸ میلیون خانوار در سطح کشور مستاجر بوده و بخش قابل ملاحظه ای از آنها قشر کم درآمد و ضعیفی هستند که برای پرداخت رهن و اجاره با مشکل مواجه هستند. در حال حاضر به دلیل افزایش افسارگسیخته اجاره بها حدود ۷۰ درصد درآمد یک خانوار صرف پرداخت هزینه مسکن می‌شود.»
خوب بهتر نیست به جای «حیوانات نجس العین» به مشکلات مستاجرها بپردازید و از خود بپرسید که مستاجرها چگونه می‌توانند در سال مبلغ قابل توجهی را پس‌انداز کنند تا روی پیش پول سال آینده‌‎شان بگذارند. آنهم در شرایطی که پس‌انداز کردن بیشتر شبیه یک طنز تلخ است. همین که حقوق تا آخر ما برسد باید خدا را شکر کرد.
از خودتان پرسیده‌اید که مردم چگونه زندگی خود را در زمانه گرانی و تورم مدیریت می‌کنند؟ اصلا خودتان را جای مردم گذاشته‌اید که ببینید، سرپرست یک خانواده ماه را چگونه به پایان می‌رساند؟ صورت سرخ مردم را نمی‌بینید؟
میکروفون جلوی خود را روشن کنید و با صدای بلند فریاد بزنید که مردم چگونه خودرو بخرند؟ چرا باید یک ایرانی برای پراید 200 میلیون تومان پرداخت کند؟ از کدام بانک می‌شود این همه وام گرفت تا یک پراید خرید؟
از گرانی گوجه، گوشت، مرغ، برنج و ... بگویید. شما به مجلس رفته‌اید تا صدای همه مردم باشید و مشکلات آنها را پیگیری کنید.
حضرات نماینده، اعضای محترم دولت و همه آنهایی که دستی در آتش اداره کشور دارید، وضع زندگی مردم خوب نیست. خیلی از آنها مثل کسانی شده‌اند که وسط دریا افتاده‌ و از دست‌وپا زدن و شنا کردن خسته‌ شده‌اند و دیر نباشد که خود را آماده غرق شدن کنند.
شما که خود را مردمی معرفی و می‌گویید کارهایی که می‌کنیم به نفع مردم است، چرا در واقعیت قدمی برای بهتر شدن زندگی مردم بر نمی‌دارید؟ نمایندگان محترم پارلمان بگویند از وقتی آمدند چه تغییر مثبتی در زندگی مردم ایجاد کرده‌اند.بازهم تاکید می‌کنم به جای «حیوانات نجس العین» به مشکلات آدم‌ها بپردازید که دیگر جانی در بدن ندارند.                           ",https://www.asriran.com/003VCO
834918,۱۴۰۱/۰۱/۲۴,اخبار سلامت,فوت ۳۳ تن و شناسایی ۲۳۵۶ بیمار جدید کرونا در کشور,در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.,"در طول ۲۴ ساعت گذشته، ۳۳ بیمار کووید۱۹ در کشور جان خود را از دست دادند و مجموع جان باختگان این بیماری به ۱۴۰ هزار و ۷۱۱ نفر رسید.
بر اساس اعلام مرکز روابط عمومی و اطلاع رسانی وزارت بهداشت، از دیروز تا امروز ۲۴ فروردین ماه ۱۴۰۱ و بر اساس معیارهای قطعی تشخیصی، ۲هزار و ۳۵۶ بیمار جدید مبتلا به کووید۱۹ در کشور شناسایی شد که ۳۱۱ نفر از آنها بستری شدند.
بر این اساس مجموع بیماران کووید۱۹ در کشور به ۷ میلیون و ۱۹۹ هزار و ۸۶۱ نفر رسید.
متاسفانه در طول ۲۴ ساعت گذشته، ۳۳ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۷۱۱ نفر رسید.
خوشبختانه تا کنون ۶ میلیون و ۹۳۰ هزار و ۵۰۹ نفر از بیماران، بهبود یافته و یا از بیمارستان‌ها ترخیص شده‌اند.
یک هزار و ۳۷۶ نفر از بیماران مبتلا به کووید۱۹ در بخش‌های مراقبت‌های ویژه بیمارستان‌ها تحت مراقبت قرار دارند.
تا کنون ۵۰ میلیون و ۱۹۵ هزار و ۶۳۲ آزمایش تشخیص کووید۱۹ در کشور انجام شده است.
در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.                           ",https://www.asriran.com/003VCQ
834913,۱۴۰۱/۰۱/۲۴,فناوری و IT,استفاده نیرو‌های حشدالشعبی عراق از پهپاد ایرانی شاهد ۱۲۹ (فیلم),ویدئویی جالب از استفاده نیرو‌های حشدالشعبی عراق از پهپاد ایرانی شاهد ۱۲۹ برای هدف قرار دادن مقر‌ها و ادوات نظامی گروه تروریستی داعش ببینید.,کد ویدیو  دانلود    فیلم اصلی                                     ,https://www.asriran.com/003VCL
834915,۱۴۰۱/۰۱/۲۴,سیاسی,نماینده مجلس: کمیسیون جدیدی برای طرح صیانت تشکیل نمی‌شود/ فرآیند گذشته در بررسی تکرار نخواهد شد,شفافیت در بررسی این طرح بسیار مهم است. اما اکنون تصمیم با هیات رئیسه مجلس است که این طرح به چه شکلی و در چه زمانی مورد بررسی قرار گیرد. ما نیز منتظر نظر هیات رئیسه خواهیم ماند.,"یک عضو کمیسیون امورداخلی کشور و شوراها در مجلس، تاکید کرد: فرآیند گذشته در بررسی طرح صیانت تکرار نخواهد شد و اگر کمیسیون جدیدی نیز شکل بگیرد صرفا برای جمع بندی نهایی گزارش طرح و آماده سازی آن برای ارائه به صحن مجلس است.

جلال رشیدی کوچی در گفت و گو با ایسنا، با اشاره به رای استمزاجی مجلس در جلسه غیرعلنی برای بازگشت طرح صیانت از حقوق کاربران در فضای مجازی به صحن مجلس و سرنوشت پیش روی این طرح، بیان کرد: بنده بارها تاکید کردم مهمترین مزیت بررسی این طرح در صحن مجلس، شفافیت آن خواهد بود و در خصوص هر بند آن به جای اینکه ۲۰ نفر نظر بدهند، ۲۹۰ نفر از نمایندگان نظر خود را ارائه خواهند کرد.
وی در ادامه اظهار کرد: شفافیت در بررسی این طرح بسیار مهم است. اما اکنون تصمیم با هیات رئیسه مجلس است که این طرح به چه شکلی و در چه زمانی مورد بررسی قرار گیرد. ما نیز منتظر نظر هیات رئیسه خواهیم ماند.
نماینده مردم مرودشت در مجلس شورای اسلامی، تصریح کرد: قطعا دیگر کمیسیونی به معنای گذشته برای بررسی این طرح ذیل اصل ۸۵ قانون اساسی تشکیل نخواهد شد و اگر هم کمیسیون جدیدی تشکیل شود، برای جمع بندی طرح و ارایه گزارش آن برای رسیدگی در صحن مجلس خواهد بود. فرآیندی که در بررسی این طرح در گذشته طی شد دیگر تکرار نمی شود.
                           ",https://www.asriran.com/003VCN
834914,۱۴۰۱/۰۱/۲۴,اجتماعی ,بنیاد شهید: همه فرزندان شهدا و جانبازان ۷۰ درصد استخدام می‌شوند,وی با بیان اینکه ۳۳ هزار نفر از فرزندان شهدا و جانبازان ۷۰ درصد فاقد شغل هستند، تاکید کرد: برای افرادی که حداقل شرایط را ندارند برنامه‌های دیگری در دست طراحی است.,"رئیس بنیاد شهید و امور ایثارگران با بیان اینکه دولت طبق قانون تا پایان برنامه ششم توسعه باید همه فرزندان شهدا و جانبازان ۷۰ درصد را استخدام کند، گفت: براساس تفاهم صورت گرفته با سازمان اداری و استخدامی ۱۷ هزار ظرفیت شغلی برای این افراد ایجاد شده است.
سید امیرحسین قاضی‌زاده هاشمی در گفت‌‍وگو با ایرنا، با بیان اینکه سال گذشته ۵۷ هزار ایثارگر در دستگاه‌های اجرایی تبدیل وضعیت شدند، افزود: مراحل استخدام هفت هزار نفر از فرزندان شهدا و جانبازان ۷۰ درصد در حال انجام است و ۱۰ هزار نفر نیز در سالجاری استخدام می‌شوند.
وی با بیان اینکه ۳۳ هزار نفر از فرزندان شهدا و جانبازان ۷۰ درصد فاقد شغل هستند، تاکید کرد: برای افرادی که حداقل شرایط را ندارند برنامه‌های دیگری در دست طراحی است.
وضعیت درمان و سفر جانبازان بهبود می‌یابد
رئیس بنیاد شهید و امور ایثارگران اذعان داشت: بهبود وضعیت درمانی و همچنین برنامه‌ریزی برای سفر و نشاط جانبازان و خانواده های آنان در دستور کار قرار گرفته به عنوان مثال برای سفر والدین شهدا به عتبات عالیات برنامه‌ریزی شده است.
قاضی زاده هاشمی در خصوص دغدغه‌های همسران جانبازان نیز با بیان اینکه حدود ۵۸۰ هزار جانباز تحت پوشش بنیاد شهید و امور ایثارگران قرار دارند که ۲۰۰ هزار جانباز بالای ۲۵ درصد و ۴۰۰ هزار جانباز نیز دارای کمتر از ۲۵ درصد از کارافتادگی هستند، افزود: نیازها و دغدغه این افراد متفاوت است، برخی دغدغه نیازهای درمانی و برخی فرزندان خود را دارند که برای هر یک برنامه‌های متفاوتی باید اجرایی شود.
اختصاص ۱۰ درصد از برنامه های دولت برای اشتغال ایثارگران
وی همچنین از اختصاص ۱۰ درصد از برنامه های دولت برای اشتغال و پنج دصد برای درصد برای تأمین مسکن ایثارگران خبر داد و خاطرنشان کرد: این برنامه‌ها در موضوعات با بازه‌های زمانی مختلف مشخص شده و اجرایی می شود.
کاهش مشکل بیمه درمان تکمیلی ایثارگران
رئیس بنیاد شهید و امور ایثارگران در مورد بیمه‌های تکمیلی ایثارگران نیز گفت: با تأمین اعتبارات لازم مشکل بیمه تکمیلی ایثارگران کاهش می یابد و به زودی در مراکز توانبخشی، کلینیک سرپایی برپا می شود.
قاضی زاده هاشمی با بیان اینکه چندین برنامه در این حوزه طراحی شده زمانی که بنده این مسئولیت را بر عهده گرفتم بنیاد شهید ۱۴ هزار و ۸۰۰ میلیارد تومان بدهکار بود و ۲۴۰۰ میلیارد تومان کسری بودجه وجود داشت که بخشی از آن در مورد بیمه تکمیلی بود که با کمک دولت این مشکل حل شد، ابراز امیدواری کرد با پیش‌بینی صورت گرفته وضعیت موجود در سال جاری بهبود یابد.
وی افزود: در دفاتر بنیاد در سراسر کشور محلی به شرکت بیمه‌گر اختصاص داده شده و علاوه بر آن افزایش تخت‌های ملکی بیمارستانی در دستور کار قرار گرفته است.                           ",https://www.asriran.com/003VCM
834912,۱۴۰۱/۰۱/۲۴,اجتماعی ,سازمان سنجش: بیش از ۱۲ هزار نفر در مقطع دکتری دانشگاه‌های دولتی پذیرفته می‌شوند,آزمون ورودی مقطع دکتری سال ۱۴۰۱ صبح جمعه ششم اسفند ۱۴۰۰ برگزار شد. تعداد ۱۸۶ هزار و ۵۵۶ نفر در این آزمون ثبت نام کردند که از این تعداد حدود ۸۱ هزار نفر زن و حدود ۱۰۵ هزار نفر مرد بودند.,"رییس سازمان سنجش آموزش کشور تعداد داوطلبان مجاز به انتخاب رشته در کنکور دکتری ۱۴۰۱ را ۱۳۷ هزار و ۱۱۷ نفر اعلام کرد و گفت: ظرفیت پذیرش در دانشگاه‌های دولتی بیش از ۱۲ هزار نفر است.
به گزارش سازمان سنجش آموزش کشور، عبدالرسول پورعباس درباره داوطلبان مجاز شده در آزمون دکتری ۱۴۰۱ اظهار داشت: از بین ۱۸۶ هزار و ۵۵۶ نفر داوطلب آزمون دکتری نیمه متمرکز، امسال ۱۳۷ هزار و ۱۱۷ نفر مجاز به انتخاب رشته شدند.
وی با بیان اینکه نتایج اولیه آزمون دکتری نیمه متمرکز سال ۱۴۰۱ در درگاه الکترونیکی سازمان سنجش آموزش کشور منتشر شد، افزود: ظرفیت پذیرش اعلامی در دانشگاه‌های وزارت علوم، تحقیقات و فناوری ۱۲ هزار و ۷۱۶ نفر و ظرفیت پذیرش اعلامی در دانشگاه آزاد اسلامی ۱۱ هزار و ۵۳۸ نفر است و درمجموع ۲۴ هزار و ۲۵۴ نفر پذیرفته می شوند.
رییس سازمان سنجش آموزش کشور خاطرنشان کرد: داوطلبان مجاز به انتخاب رشته می‌توانند در ۲۴۷ کد رشته محل اعلام شده در دفترچه راهنما، نسبت به انتخاب رشته های مدنظر خود اقدام کنند.
پورعباس یادآور شد: در صورت اعلام پذیرش جدید دانشگاه‌ها به این سازمان، از طریق درگاه سازمان سنجش به نشانی www.sanjesh.org اطلاع‌رسانی می شود.
به گزارش ایرنا، آزمون ورودی مقطع دکتری سال ۱۴۰۱ صبح جمعه ششم اسفند ۱۴۰۰ برگزار شد. تعداد ۱۸۶ هزار و ۵۵۶ نفر در این آزمون ثبت نام کردند که از این تعداد حدود ۸۱ هزار نفر زن و حدود ۱۰۵ هزار نفر مرد بودند.
داوطلبان آزمون دکتری در گروه‌ های علوم انسانی، علوم پایه، فنی و مهندسی، هنر، دامپزشکی، کشاورزی در ۲۴۷ رشته امتحانی شرکت کردند.                           ",https://www.asriran.com/003VCK
834908,۱۴۰۱/۰۱/۲۴,اجتماعی ,سرعت گرفتن ساخت پتروشیمی میانکاله و واکنش دادستانی مازندران به آن (فیلم),بعد از انتشارِ فیلمی که نشان می‌داد ساخت‌وسازِ پتروشیمی میانکاله به‌صورت شبانه درحال انجام است، رئیس دادگستری مازندران یک تیم انتظامی و قضایی را به محل پروژه اعزام کرد تا با عوامل متخلف برخورد شود.,کد ویدیو  دانلود    فیلم اصلی                                     ,https://www.asriran.com/003VCG
834859,۱۴۰۱/۰۱/۲۴,اجتماعی ,در خرید قفل فرمان دقت کنید (+فیلم),این نوع وسایل امنیتی برای محافظت از ماشین استفاده می شود قفل شدن فرمان و قفل شدن پدال می تواند سرعت کار سارقان خودرو کم کند.,"یکی از بزرگترین مشکلاتی که در خودروهای امروز با آن روبرو هستیم ایمنی خودرو است. برای افزایش امنیت خودرو در برابر سرقت می توانید از قفل فرمان و قفل پدال استفاده کنید که به طور قابل توجهی از سرقت خودرو جلوگیری می کند.
چرا باید قفل فرمان بخریم؟
1- قفل فرمان یکی از رایج ترین قطعات خودرو است که دارای چندین مدل مختلف است که از نظر شکل ظاهری و سیستم قفل در چندین مدل مختلف از جمله قفل کلیددار و قفل رمزگذاری شده در بازار ایران یافت می شود.
2- این نوع وسایل امنیتی برای محافظت از ماشین استفاده می شود قفل شدن فرمان و قفل شدن پدال می تواند سرعت کار سارقان خودرو کم کند.
3- زیرا اکثر سارقان می توانند همه موارد امنیتی مانند قفل پدال و… غیره را باز کنند. با این حال، بستن این محصولات امنیتی مدت زمان سرقت را طولانی می کند.
4- و در این مدت ممکن است بتوانید به ماشین خود برسید. یا حتی وجود این وسایل امنیتی از سرقت اتومبیل شما توسط سارقان جلوگیری خواهد کرد.
5- صاحبان وسایل نقلیه می توانند با قفل کردن فرمان از کنترل اتومبیل توسط سارقان جلوگیری کنند. زیرا سارق برای حرکت صحیح وسیله نقلیه باید قفل را باز کرده باشد.
6- همچنین حتی اگر سارق سعی کند با قفل تعبیه شده روی فرمان رانندگی کند، این کار انجام نمی شود. زیرا قفل فرمان هنگام رانندگی بلافاصله به شیشه اتومبیل برخورد می کند.
  

    کد ویدیو  دانلود    فیلم اصلی          
منبع: لیموتاپ                           ",https://www.asriran.com/003VBT
834911,۱۴۰۱/۰۱/۲۴,اخبار سلامت,داروی جدید کرونا که احتمال مرگ را به نصف کاهش می‌دهد,این دارو موسوم به سابیزابولین، میزان مرگ و میر بیماران کووید-۱۹ را که مکمل اکسیژن دریافت ‌کرده و در معرض خطر بالای بیماری ریوی و مرگ ناشی از آن قرار دارند به نصف کاهش می دهد.,"یک شرکت دارویی در آمریکا مدعیست: قرص جدید کووید-۱۹ با نام ""سابیزابولین"" میزان مرگ و میر را در بیماران بدحال به نصف کاهش می دهد.
به گزارش ایسنا، به نظر می‌رسد داروی آزمایشی بیماران مبتلا به کووید-۱۹ به اندازه ای اثربخش است که سازنده دارو اعلام کرده است که آزمایش بالینی آن را زودهنگام متوقف کرده و برای دریافت مجوز استفاده اضطراری درخواست خواهد داد.
کارشناسان شرکت دارویی Veru در آمریکا اعلام کردند: این دارو موسوم به سابیزابولین، میزان مرگ و میر بیماران کووید-۱۹ را که مکمل اکسیژن دریافت ‌کرده و در معرض خطر بالای بیماری ریوی و مرگ ناشی از آن قرار دارند به نصف کاهش می دهد.
مسئولان این شرکت دارویی اظهار داشتند: این مطالعه نشان‌دهنده نقطه عطف مهمی در مبارزه جهانی با کووید-۱۹ است زیرا سابیزابولین اولین دارویی است که کاهش معنی‌داری را در آمار مرگ و میر بیماران بستری در بیمارستان که به نوع متوسط ​​تا شدید بیماری مبتلا هستند به همراه داشته است.
مقامات این شرکت دارویی تاکید کردند: معتقدیم که داروی سابیزابولین با خواص ضد ویروسی و ضد التهابی دوگانه خود که اثربخشی مثبتی را در مطالعه فاز ۳ نشان داد، می‌تواند برای بیماران مبتلا به نوع متوسط ​​تا شدید کووید-۱۹ بستری در بیمارستان که به درمان خوراکی نیاز دارند موثر باشد.
به گزارش خبرگزاری یونایتدپرس، در میان شرکت کنندگان این مطالعه، ۹۸ نفر دارو را دریافت کردند و به ۵۲ نفر علاوه بر مراقبت های منظم، دارونما داده شد. حدود نیمی از افرادی که از دارونما مصرف کرده بودند در مدت ۶۰ روز جان خود را از دست دادند. در مقایسه، ۲۰ درصد افرادی که به مدت ۲۱ روز از داروی سابیزابولین دریافت کرده بودند، جان خود را از دست دادند و ۸۰ درصد نجات پیدا کردند.                           ",https://www.asriran.com/003VCJ
834903,۱۴۰۱/۰۱/۲۴,سیاسی,دست‌بوسی نافرجام دعایی - رییسی؛ نقدها و توجیهات و یک حدس,نخستین سخنی که امام خمینی در 12 بهمن 1357 و در بدو ورود به فرودگاه مهرآباد و خطاب به صف مستقبلین گفت این بود: «به رسم طاغوت، دست بسته نایستید.»,"عصر ایران؛ مهرداد خدیر- تلاش ناکام سید محمود دعایی (مدیر پرسابقۀ روزنامۀ اطلاعات و روحانی مبارز دیرین که به تواضع فراوان شهرت دارد) برای بوسیدن دست سید ابراهیم رییسی، رییس جمهوری بحث‌های فراوانی در فضای مجازی و شبکه‌های اجتماعی برانگیخته است.
  خوش‌بختانه آقای رییسی مانع شد و این اتفاق در حاشیۀ ضیافت افطار نیفتاد و می‌توان گفت نافرجامی آن به سود هر دو روحانی شد. چون نه برای آقای دعایی چنین تصویری زیبنده بود نه برای آقای رئیسی و بیم آن هم می‌رفت در آیین های دیگر نیز کسانی  چنین کنند و هر قدر تلاش آقای دعایی از سر رفاقت و بی‌ریایی باشد آنان خدای ناکرده با انگیزۀ تملق. فرهنگ ما هم که ماشاءالله پر است از تملق و خاکساری که در شعر هم باشد و از زبان بزرگ‌ترین شاعران، باز حال آدم را به هم می‌زند.
  نخست فاش بگویم که نویسندۀ این سطور به آقای دعایی علاقه دارد و اگر این یادداشت را در توجیه اقدام او یافتید به همین حساب بگذارید و ناخرسند نخواهم شد. اگر هم نتیجه گرفتید توجیهی ندارد نشان از بی‌علاقگی ندانید چرا که دعایی در اعتدال و مدارا زبان‌زد خاص و عام است و در این دوقطبی و فضای تخریبی امثال او مغتنم‌اند.
  مخالفان و منتقدان هر نوع دست‌بوسی را مذموم می‌دانند خاصه اگر یک طرف روحانی اصلاح‌طلبی باشد که هر سال برای آقای خاتمی رییس جمهوری پیشین ایران کیک تولد می‌گیرد و از او با عنوان کاکا یاد می‌کند. با این نگاه اگر به جای ابراهیم رییسی می‌خواست دست محمد خاتمی را هم ببوسد نیز نکوهیدنی بود چه رسد به رییس جمهوری از طیف مخالف سیاسی.
  دوست‌داران آقای دعایی اما به پاس لطف و صفای او به دیگران از هر لباس و صنف، یادآور می‌شوند گفتار و رفتار او مسیح‌وار است و می‌دانیم مسیح پای حواریون خود را هم می‌شست. متفاوت‌ترین رفتاری که از پاپ کنونی سرزده نیز شستن پای 12 پناهندۀ زندانی به جای 12 کشیش بوده است؛ جالب تر این‌که یکی از آنان دختری مسلمان بود.  
  از طیف مدافعان، دکتر مجید مرادی به منتقدان دو نکته را یادآور شده است:
    «دعایی مرا به یاد مسیح می‌آورد آن هنگام که پای حواریون خود را شست و او همان کسی است که خسرو آواز ایران - زنده یاد محمد رضا شجریان- سفارش کرد بر جنازه‌اش نماز بگزارد و چنین کرد.»
  در آن سو اما آقای رضا موسوی طبری حکایتی بسیار شیرین و خواندنی از کیمیای سعادت نقل کرده از این قرار:
   «حکایت طاووس بن کیسان و هشام بن عبدالملک؛ چون هشام به مدینه رسید گفت: کسی را از صحابه نزدیک من آریدگفتند: همه بمرده‌اند. گفت: از تابعیان طلب کنید.
  طاووس را نزدیک وی آوردند. چون در شد [وارد شد] ، نعلین بیرون کرد و گفت: السلام علیک یا هشام (چگونه‌ای ای هشام؟)پس، هشام خشمگین شد عظیم، و قصد آن کرد که وی را هلاک کند. گفتند: این [مدینه] حرم رسول (ص) است و این مرد از بزرگان علماست، این نتوان کرد.  پس گفت: ای طاووس! چرا دلیری [جسارت، بی‌ادبی] کردی؟
   گفت: چه کردم؟ خشم وی زیادت شد. گفت: چهار ترک ادب بکردی: یکی آنکه نعلین بر کنار بساط من بیرون کردی. دیگر آنکه مرا امیرالمؤمنین نگفتی. و دیگر آنکه مرا به نام خواندی و به کُنیت نخواندی و دیگر آن‌که در پیش من بنشستی بی دستوری و دست من بوسه ندادی.
  طاووس گفت: اما آن‌که نعلین بیرون کردم پیش تو، هر روز پنج بار پیش خداوند خویش و از آنِ همه خلق بیرون کشم، بر من خشم نگیرد.
  و اما آن‌که امیرالمؤمنین نگفتم آن بود که همۀ مردمان به امیری تو راضی نه‌اند، ترسیدم که دروغی گفته باشم. اما آنکه تورا به نام خواندم نه به کنیت. خدای‌تعالی همۀ دوستان خود را به نام خواند نه به کنیت و گفت: یا آدم، یا داود، یا یحیی، یا موسی، یا عیسی ولی دشمن را به کنیت خواند و گفت: ""تبّت یدا ابی لهب"".
   اما آن که دست بوسه ندادم از ... شنیدم که گفت: ""روا نیست دست هیچ کس بوسه دادن مگر دستِ زن به شهوت، یا دست فرزند به رحمت"".
  اما آن‌که پیش تو بنشستم، از امیرالمؤمنین علی (رض) شنیدم که گفت: هر که خواهد که مردی را بیند از اهل دوزخ، گو در مردی نگر نشسته و قومی پیش او به پا ایستاده"".
  هشام را خوش آمد، گفت: مرا پندی ده! گفت از علی (رض) شنیدم که گفت: در دوزخ ماران‌اند هر یک چندِ کوهی، و کژدمان اند هر یک چندِ اشتری، و منتظر امیران‌اند که با رعیت خویش عدل نکنند. این بگفت و برپای خاست و برفت. (کیمیای سعادت، ج 1، ص 385 و 386).» _ [پایان نقل قول از کیمیای سعادت]
   جدای آنچه از دیگران نقل شد باور یا حدس خود را نیز می‌آورم:
   داستان ربطی به اصلاح‌طلب بودن سید محمود دعایی و اصول‌گرا بودن سید ابراهیم رییسی ندارد. به تفاوت سِنی و سوابق مبارزاتی رییس دیرین مؤسسۀ اطلاعات نیز و این که وقتی دعایی در ایران و عراق روحانی شناخته شده‌ای بود آقای رییسی نوجوان بوده است.
   قبح ماجرا به خاطر آن است که این تصور درگیرد که دست صاحب قدرت بوسیده شده است. از این رو در پاسخ به کسانی که بر دست بوسی در دیدارهای دولت‌مردان در دهۀ 60 در ایوان خانۀ امام خرده می‌گرفتند هم گفته می‌شد دست مرجع تقلید خود را می‌بوسیدند. در نجف و پاریس هم بود چنین می‌کردند نه آن که به اعتبار قدرت باشد که جنبۀ مادی دارد. دست مراد و مرجع خود را می‌‌بوسند که بار معنوی دارد.
  در تمثیل مسیح هم اگر آقای دعایی دستِ پایین‌دست و نه بالادست خود مثلا دربان مؤسسۀ اطلاعات را ببوسد این همه حرف و سخن درنمی‌گیرد هر چند که بعید نمی‌دانم چنین هم کرده باشد!
  اگر دست پزشکی را ببوسید که جان مادرتان را نجات داده اخلاقی است اما اگر فلان تهیه‌کنندۀ تلویزیون دست رییس صدا و سیما را ببوسد کیست که به حساب تملق و به قصد بهره‌برداری از خوانِ الوانِ سازمان نگذارد؟ 
  مرد یا زنی که به جایگاهی اجتماعی رسیده اگر دست پدر و مادر پیر خود را ببوسد کسی نمایش و سرزنش نخواهد دانست اما اگر هم او دست وزیر را ببوسد عین چاپلوسی و پستی است.
  برخی هم معتقدند تواضع باید با حساب و کتاب باشد. تواضع انسان نباید مثل نور خورشید همه‌جا گستر باشد و اتفاقا در برابر اصحاب قدرت باید مغرور بود. تواضع در برابر زیر دست ستودنی است.
 
  تختی، تختی شد چون هنگام دریافت بازوبند پهلوانی دست شاه را نبوسید (البته خم شد و احترام کرد) اما دست مادر را می‌بوسید. در مَثَل مناقشه نیست و روحانیون هم روابط خاص خود را دارند ولی جدای عنوان باز دعایی پرسابقه‌تر و 15 یا 16 سال بزرگ تر از آقای رییسی است:
  تواضع، گرچه محبوب است و اجر بی‌کران دارد
  ولی نتوان کرد در هر جا که هیبت را زیان دارد
       از منظر انقلابی و تاریخی هم جا دارد به یادآوریم که نخستین سخنی که امام خمینی در 12 بهمن 1357 و در بدو ورود به فرودگاه مهرآباد و خطاب به صف مستقبلین گفت این بود: «به رسم طاغوت، دست‌بسته نایستید.»
 
   آقای دعایی از مسافران همان پرواز بود و این سخن را شنیده و در روزنامه‌ای که دو سال بعد مدیر آن شد و هنوز هم در پی 42 سال باقی و رکورددار است خوانده است. وقتی ایستادن به رسم دوران سلطنت در برابر رهبری انقلاب با جایگاه مرجعیت تقلید پسندیده نباشد دست‌بوسی دیگری به طریق اولی نکوهیده است.
  دیگر این که اصحاب قدرت هر قدر هم فروتن باشند در معرض کبر و غرورند و نباید به آن دامن زد. ماجرا مثل مشارکت راشی و مرتشی یا گوینده و شنوندۀ غیبت است. همان‌قدر که رشوه گیرنده مقصر است رشوه دهنده هم تحریک کرده یا اگر غیبت دیگری را نشنوید گوینده ادامه نتواند داد. آدمی در معرض وسوسه است و چه بسا بار اول پس بزند و نوبت های بعد بی میل نباشد و از این منظر لطفی در حق شخص مقابل نیست. از این منظر اقدام آقای رییسی ستودنی است چنان که امام به فخرالدین حجازی گفت: خوف آن دارم آنچه گفتید باورم شود...
   قبح و شگفتی به خاطر بحث گرایش سیاسی هم نیست. چرا که مثلا اگر در تخت بیمارستان و در ساعات آخر عمر دست حبیب‌الله عسگراولادی را می‌بوسید چنین بحثی درنمی‌گرفت در حالی که او نیز به طیف مقابل تعلق داشت.

   با این همه بگذارید بر اساس تجارب قبلی بگویم آقای دعایی معمولا برخوردی بسیار صمیمانه و فروتنانه دارد و چهرۀ مخاطب را می‌بوسد و لطف او عام است و شامل این قلم هم شده و به گرایش سیاسی و حتی فکری هم ربطی ندارد از این رو حدس می‌زنم چون کرونا بوده نمی‌توانسته چهره را ببوسد سراغ دست رفته است!    پس نه به حساب تملق قدرت بگذارید، نه به اعتبار سیادت رییسی که خود دعایی نیز عمامۀ مشکی بر سر دارد و نه به خاطر جایگاه ریاست جمهوری که اگر به این سبب بود پیش‌تر بر دست حسن روحانی هم باید بوسه می‌زد که قطعا به او رأی هم داده بود حال آن که روشن است که به ابراهیم رییسی رأی نداده البته اگر البته در انتخابات شرکت کرده باشد!
   با این مقدمات حدس می‌زنم یک دلیل داشته: این که او در نشست‌ها و ملاقات‌ها مرد ماچ و بوسه به قصد تلطیف و تحبیب قلوب و کاهش فاصله‌هاست و چون وضعیت کرونا اجازۀ بوسه به رخساره را نداده در افول کرونا به جای چهره سراغ دست رفته است. همین!                           ",https://www.asriran.com/003VCB
834691,۱۴۰۱/۰۱/۲۴,حوادث,گوشی‌ قاپی زیر یک ثانیه در شیراز! (فیلم),یک سارق جوان در کسری از ثانیه اقدام به سرقت تلفن همراه یک عابرپیاده در شهر شیراز کرد که ویدئوی آن رد فضای مجازی پربازدید شده است.,"کد ویدیو  دانلود    فیلم اصلی          
منبع: برترین‌ها                           ",https://www.asriran.com/003V8l
611667,۱۴۰۱/۰۱/۲۴,اجتماعی ,دعای روز یازدهم ماه مبارک رمضان (+صوت),خدایا دوست گردان بمن در این روز نیکى را و نـاپسند بدار در این روز فسق و نافرمانى را و حرام کن بر من در آن خشم و سوزندگى را به یاریت اى دادرس داد خواهان.,"از خداوند عالمیان می‌خواهیم ما را با نیکی قرین کرده و از فسق و نافرمانى دور بدارد.
در دعای روز یازدهم ماه مبارک رمضان می‌خوانیم:
بسم الله الرحمن الرحیم
اللهمّ حَبّبْ الیّ فیهِ الإحْسانَ وکَرّهْ الیّ فیهِ الفُسوقَ والعِصْیانَ وحَرّمْ علیّ فیهِ السّخَطَ والنّیرانَ بِعَوْنِکَ یا غیاثَ المُسْتغیثین.
خدایا دوست گردان بمن در این روز نیکى را و نـاپسند بدار در این روز فسق و نافرمانى را و حرام کن بر من در آن خشم و سوزندگى را به یاریت اى دادرس داد خواهان.
فایل صوتی دعای روز یازدهم ماه مبارک رمضان
   


    کد صوت  دانلود    صوت اصلی                                     ",https://www.asriran.com/002Z7b
834906,۱۴۰۱/۰۱/۲۴,اجتماعی ,ماجرای کشتن یک افسر عراقی و اسیرکردن یک افسر دیگر با تبر به‌دست بانوی کرمانشاهی (فیلم),فرنگیس حیدرپور زنی اهل گیلانغرب کرمانشاه است که در زمان جنگ و پس از حمله و کنترل روستای «گورسفید» به دست نیرو‌های بعثی به دو تن از آن‌ها با تبر حمله می‌کند. در این ماجرا یکی از نیرو‌های بعثی کشته و دیگری به استارت فرنگیس در می‌آید.,کد ویدیو  دانلود    فیلم اصلی                                     ,https://www.asriran.com/003VCE
834901,۱۴۰۱/۰۱/۲۴,عمومی,دیدنی های امروز؛ از تیراندازی در مترو نیویورک تا جنگل عمودی شهر میلان,تیراندازی در مترو نیویورک، فصل مهاجرت خرچنگ ها در کوبا،شب های پیونگ یانگ و جنگل عمودی شهر میلان,"تیراندازی در مترو شهر نیویورک آمریکا با 29 زخمی. عامل این حادثه متواری شد./ رویترز 						                      							موانع محلات قرنطینه شده شهر شانگهای چین/ رویترز 						       							اقامه نماز عصر روی قایقی در شهر داکا بنگلادش/ رویترز 						       							نصب پنل های خورشیدی روی دریاچه ای در آلمان/ رویترز 						       							باغ وحش بمبئی هند/ خبرگزاری فرانسه 						       							تجمع حامیان ""جولیان آسانژ"" مدیر زندانی سایت افشاگر ""ویکی لیکس"" در مقابل وزارت دادگستری آمریکا در شهر واشنگتن دی سی/ نورفوتو 						       							مراسم آیینی مسیحیان کاتولیک در هفته مقدس در شهر ""سانتاندر"" اسپانیا/ نورفوتو 						       							پناهگاه 300 سگ ولگرد در شهر بورسا ترکیه/ خبرگزاری آناتولی 						       							نمایی شبانه از خیابان ""سونگ هوا"" در شهر ""پیونگ یانگ"" کره شمالی/ خبرگزاری رسمی کره شمالی 						       							آغاز فصل مهاجرت میلیون ها خرچنگ در ساحل کوبا/ آسوشیتدپرس 						       							یک زن تایلندی مجسمه بودا را به نشانه جشن سنتی سال نو در یک معبد بودایی در شهر بانکوک، حمام می کند./ EPA 						       							برج مسکونی به نام ""جنگل عمودی"" در شهر میلان ایتالیا/ خبرگزاری فرانسه 						       							گدایی در کابل/ EPA 						       							یک نیروی داوطلب در شهر قرنطینه شده شانگهای چین در حال ضدعفونی کردن محموله های غذایی توزیعی بین خانه ها/ شینهوا 						       							کارخانه بازیافت ظروف پلاستیکی در حومه رود ""بوریگانگا"" در شهر داکا بنگلادش/ نورفوتو 						                                   ",https://www.asriran.com/003VC9
834909,۱۴۰۱/۰۱/۲۴,اقتصادی,افزایش قیمت چراغ خاموش برخی اقلام دارویی/ دارو باز هم گران می شود؟,افزایش قیمت دارو در شرایط فعلی طبیعی است و به این دلیل است که ارز ترجیحی این داروها تامین نشده است و برای اینکه این داروها در دسترس مردم باشد با ارز آزاد وارد شده است. در چنین شرایطی مسئولان بین افزایش قیمت دارو و بودن دارو، موجود بودن دارو را ترجیح می‌دهند.,"این روزها گرانی و نابسامانی در بازار دارو باعث نارضایتی و سرگردانی بیماران شده، اما مسوولان وزارت بهداشت می گویند دارو در سال جاری گران نخواهد شد.
به گزارش ایرنا، دارو به عنوان یکی از مهم ترین اجزای تشخیص، پیشگیری و درمان بیماری ها بکار می رود و اگر به موقع در دسترس قرار نگیرد روی شاخص های کمی و کیفی سلامت جامعه تاثیر نامطلوب می گذارد و می تواند سبب بروز اختلالات وگرفتاری های جدی و تهدید کننده ای در جامعه، محروم ماندن از درمان و حتی مرگ بیماران شود.
این روزها بحث حذف ارز ترجیحی دارو باعث کمبود، گران شدن داروها و عدم پوشش بیمه ای مناسب شده و دغدغه ای اساسی در افکار عمومی جامعه بویژه بیماران ایجاد کرده است و مشاهدات میدانی نشان می دهد که در برخی از داروخانه های داروهای مورد نیاز وجود ندارند که این موضوع موجب نگرانی افکار عمومی شده است. بر اساس گفته کارشناسان داروهای بدون نسخه و برخی داروهای تحت پوشش بیمه‌ها بدون سر و صدا گران شده‌اند، بدون اینکه بیماران متوجه بشوند. زیرا، بیمار فقط به فکر تهیه دارو است و گران بودن آن در ابتدا به چشم نمی‌آید. فقط زمانی مورد اعتراض واقع می‌شود که احتیاج به دارو در سبد ثابت خانواده قرار داشته باشد و باید همیشه یک یا چند قلم داروی خاص را برای بیمارش تهیه کند.
افزایش قیمت دارو غیرمعمول نیست
خبرنگار ایرنا برای بررسی وضعیت بازار دارو در کشور نظر کارشناسان این صنعت را جویا شد، محمدباقر ضیاء رییس انجمن داروسازان ایران در خصوص حذف ارز ترجیحی و گرانی اخیر دارو می‌گوید: قیمت دارو افزایش داشته است ولی ارز ترجیحی دارو هنوز به‌صورت کامل حذف نشده است و داروهای بیماران خاص همچنان با ارز ترجیحی وارد می‌شود. همچنین صرف‌نظر از حذف ارز ترجیحی، هرسال به دلیل تغییرات قیمت مواد اولیه، تحریم و افزایش دستمزد نیروی انسانی شاهد افزایش قیمت دارو هستیم.
وی در پاسخ به این پرسش که اگر ارز ترجیحی حذف نشده است چرا داروهای وارداتی گران شده است؟ توضیح می دهد: برخی از داروهای خارجی با ارزی که پیش‌ از این اخذ کرده‌اند وارد می‌شود و بخشی نیز در شرایط فعلی با ارز ترجیحی وارد می‌شود، قرار بر حذف ارز ترجیحی است ولی هنوز سیستم به این قطعیت نرسیده است که ارز ترجیحی را حذف کند و امیدواریم در یک ماه آینده وضعیت مشخص شود و تصمیمی که در این حوزه اتخاذ می‌شود به نفع مردم باشد.
افزایش قیمت‌ دارو به‌صورت موردی همیشه بوده و غیرمعمول نیست اما افزایش قیمت دارو به صورت انبوه اتفاق نیفتاده است
رییس انجمن داروسازان ایران تصریح می کند: اگر ارز ترجیحی حذف شود باید یارانه به سمت بیمه‌ها سوق پیدا ‌کند تا مردم متحمل هزینه اضافی نشوند. متاسفانه ساختار بیمه کشور کارآمد نیست و باید تحول اساسی در این ساختار به وجود بیاید تا آسیب کمتری به بیماران وارد شود. متاسفانه بیمه‌های کشور کارآمد نیستند به‌طور مثال پایان سال نتوانستیم مطالبات داروخانه‌ها را دریافت کنیم بیمه‌ای که نمی‌تواند این تعهد را پرداخت کند چگونه می‌خواهد پس از حذف ارز ترجیحی پوشش یارانه‌ای دارو را پرداخت کند؟ امیدواریم سیستم اجرایی و مجلس با نظر کارشناسان این مساله را مدنظر قرار دهند.
ضیاء در پاسخ به این پرسش که کدام یک از داروها افزایش قیمت داشته است؟ توضیح می دهد: در خصوص داروهایی که در چند روز اخیر افزایش قیمت داشته‌اند آماری ندارم. افزایش قیمت‌ دارو به‌صورت موردی همیشه بوده و غیرمعمول نیست اما افزایش قیمت دارو به صورت انبوه اتفاق نیفتاده است. توضیح دکتر دارایی جهش قیمت یک‌ماهه نبوده و این افزایش قیمت در یک ‌روند طولانی بوده است اما اگر ارز ترجیحی حذف شود ما شاهد افزایش قیمت این چنینی خواهیم بود. حذف ارز ترجیحی باید زمانی اتفاق بیفتد که پوشش بیمه‌ای لازم با انتقال یارانه به سیستم‌های بیمه‌گر صورت گرفته باشد وگرنه مردم توان پرداخت هزینه‌های دارو را نخواهند داشت.
وی ادامه می دهد: افزایش قیمت دارو در شرایط فعلی طبیعی است و به این دلیل است که ارز ترجیحی این داروها تامین نشده است و برای اینکه این داروها در دسترس مردم باشد با ارز آزاد وارد شده است. در چنین شرایطی مسئولان بین افزایش قیمت دارو و بودن دارو، موجود بودن دارو را ترجیح می‌دهند.
فضاسازی سودجویان برای گرانی داروها
گرانی چراغ خاموش برخی اقلام دارویی در حالی رخ داده است که آیت الله ابراهیم رئیسی رئیس‌جمهور ۲۰ فرودرین ماه در نشست ستاد ملی مقابله با کرونا با تاکید بر نظارت و کنترل قیمت دارو، گفته بود: دارو نباید گران شود اما این موضوع با حرف شدنی نیست و نیازمند نظارت و برخورد جدی با تخلفات احتمالی است.
همچنین بهرام عین اللهی وزیر بهداشت، درمان و آموزش پزشکی ۲۱ فروردین در مراسم تقدیر از خادمان طرح سلامت نوروزی از اختصاص حدود ۳ میلیارد دلار ارز به وزارت بهداشت از سوی مجلس برای تامین دارو خبر داد و در این خصوص توضیحاتی ارایه داد: متاسفانه فضاسازی هایی توسط برخی از افراد منفعت طلب در جهت افزایش دارو وجود دارد و این درست نیست و اجازه نمی دهیم کوچکترین خدشه ای به مردم وارد شود، داروهایی که برای بیماران لازم است در دسترس قرار می دهیم و برخی داروها برند بوده و ضروری نیست، دارویی را که تولید داخل داریم از داروی خارجی استفاده کنیم زیرا برخی داروهای خارجی قیمت های نامتعارف دارند و در برنامه ما نیست.
بنا نداریم دارو با قیمت بالا به دست بیماران برسد
سرپرست مرکز روابط عمومی و اطلاع رسانی وزارت بهداشت، درمان و آموزش پزشکی نیز در این باره گفت: بنا نداریم دارو با قیمت بالا به دست بیماران برسد و مردم باید بتوانند متناسب با توانشان دارو خریداری کنند.
محمد هاشمی نیز با بیان اینکه ارز ترجیحی دارو حذف نشده است، افزود: اگر بیمه ها نقش خود را به درستی ایفا کنند و همچون گذشته افزایش قیمت را پوشش دهند، قطعا هیچ فشاری به مردم نمی آید. ما به هیچ وجه بنا نداریم دارو با قیمت بالا به دست بیماران برسد و باید بتوانند متناسب با توانشان دارو خریداری کنند.
وی تاکید کرد: بهترین راهکاری که در تمام دنیا برای این کار پیش بینی شده بیمه ها هستند، زیرا بیمه ها با هزینه ای که از دولت یا بیمه شدگان دریافت می کنند، این افزایش را پوشش می دهند.
هاشمی تاکید کرد: دارو به تنهایی نمی تواند قیمت ثابت داشته باشد، بلکه قیمت آن متاثراز قیمت مواد اولیه، مواد بسته بندی، هزینه های تولید، سربار و مالی است و از آنجایی که تمامی این موارد دچار افزایش شده است، پس مگر می شود قیمت دارو را تغییر نداد؟ طبیعی است وقتی تمام مولفه های تاثیرگذار در قیمت دارو دچار تغییر می شوند، قیمت محصول نهایی نیز افزایش یابد.
افزایش قیمت چراغ خاموش برخی اقلام دارویی/ دارو باز هم گران می شود؟
وی اظهار داشت: متاسفانه یکی از عوامل اصلی بالا رفتن قیمت دارو، برخی تولیدکنندگان مواد اولیه هستند که وقتی قیمت ماده اولیه به شدت افزایش پیدا کرد، ارز دولتی گرفتند و با قیمت آزاد مواد اولیه را فروختند.
علی فاطمی نایب رئیس انجمن داروسازان ایران نیز در این زمینه گفت: افزایش قیمت دارو در سه ماه اول امسال وجود ندارد و قرار است پوشش بیمه ای برای چتر حمایت از داروها، ۹۰ درصد افزایش یابد. متاسفانه این روزها در فضای مجازی شایعاتی در مورد افزایش قیمت دارو موجب تشویق اذهان عمومی بویژه بیماران می شود، در حالیکه این موضوع صحت نداشته و هنوز افزایش قیمتی رخ نداده است.
فاطمی تصریح کرد: داروهای خارجی و برخی از داروهای بدون نسخه ای در سال ۱۴۰۰، دو برابر افزایش قیمت داشتند و در سه ماه اول امسال بهای داروها رشد ندارد، سازمان‌های بیمه گر هزینه برخی از داروها بویژه بیماران خاص را ۷۰ درصد پرداخت می کنند که قرار است امسال این پوشش بیمه ای به ۹۰ درصد برسد و اگر افزایش قیمت دارو بعد از سه ماه دیگر وجود داشت، بیماران از جیب خود هزینه ای بابت این افزایش پرداخت نخواهند کرد.
امید است با تخصیص منابع ارزی به بیمه‌ها، دسترسی مردم به دارو آسان‌تر شود یعنی یارانه دارو به جای اینکه در اختیار شرکت‌ها یا وارد کنندگان قرار گیرد به دست مصرف کننده واقعی که بیماران هستند برسد و در کنار آن قیمت دارو هم افزایش نیابد.                           ",https://www.asriran.com/003VCH
834898,۱۴۰۱/۰۱/۲۴,بین الملل,گیر افتادن تانک‌های روسی در کمین سربازان اوکراینی (فیلم),کلیپی که اوکراینی‌ها از کمین موفق خود علیه تانک‌های روسی منتشر کرده اند.,کد ویدیو  دانلود    فیلم اصلی                                     ,https://www.asriran.com/003VC6
834897,۱۴۰۱/۰۱/۲۴,سیاسی,رنج و سختی‌های مردم را درک کنید,مردم انتظار دارند تا مسئولان کشوری رنج و سختی که بر آنها می‌رود را درک کنند و از شعارهایی که دادند قدری کوتاه بیایند و با احیای برجام زمینه را برای گشایش اقتصادی باز کنند تا مردم نفسی بکشند و بیش از این در تنگنا قرار نگیرند.,"عصرایران؛ يونس قيصي زاده*- حکایت می‌کنند که اصحاب کهف بعد از ۳۰۹ سال که از خواب در غاری بیدار شدند و برای خرید مایحتاج خود به بازار مراجعه کردند، از تفاوت قیمت‌ها در شگفت شدند.حالا حکایت ما شده و افزایش قیمت‌ها که روزانه بالا می‌رود.نیازی نداریم تا ۳۰۹ سال خواب رفته باشیم و الان از دیدن قیمت‌ها دود از کله‌مان بلند شود، کافی است قیمت‌های الان را با همین چند سال پیش مقایسه کنیم؛ با پولی که سال ۹۴ می‌توانستیم یک عدد بره بخریم، الان به زحمت می‌توانیم یک کیلو گوشت گوسفند بخریم.
اگر سال ۹۶ با پول توی جیب‌مان می‌توانستیم یک کیسه ده کیلویی برنج ایرانی به خانه ببریم، الان با همان پول فقط می‌توانیم یک کیلو برنج طارم بخریم.
اگر سال ۹۱ یک جعبه سیب را صندوق عقب ماشین می‌گذاشتیم، امروز با همان پول فقط یک کیلو سیب دست‌مان می‌دهند.
اگر اهل سفر بودید و سال ۹۱ به تور سه روزه استانبول در هتل سه ستاره رفته باشید اکنون با پول همان تور هنر کنید بتوانید دو کیلو آجیل بخرید و ...
شوخی نیست که بخاطر تحریم‌ها در طی دوازده سال گذشته بیش از ٢٠٠ میلیارد دلار درآمد فروش نفت را از دست داده‌ایم، کاهش هزار درصدی ارزش پول ملی را شاهد بوده‌ایم و ۶٠ درصدی درآمد سرانه مردم از بین رفته است. فردی که به عنوان اپوزیسیون دولت مستقر قبل، در تلویزیون ادعا می‌کرد که در سال بعد اگر دولت بعدی هیچ کاری هم نکند، شاهد کاهش ١۵ درصدی قیمت‌ها هستیم، الان که به وزارت اقتصاد در دولت جدید رسیده، سرگردان از افزایش قیمت‌ها نمی‌داند که جواب سفره‌های خالی مردم را چه دهد!گویا عرصه اقتصاد و بازار از دست دولت خارج شده و هزاران برنامه اقتصادی زمان انتخابات تنها توهمی بوده که فقط بدرد همان زمان تبلیغات انتخاباتی می‌خورد و اکنون که به میدان عمل رسیده، ناتوان در نگهداشتن قیمت نان و پنیر و سبزی هم هست.گرچه شاخص‌های اقتصادی نشان از وخیم شدن اوضاع دارند بطوری که نرخ تورم در طی ده سال اخیر بیش از دو برابر شده و به ۴۰ درصد رسیده است و شاخص فلاکت نیز نزدیک به ۵۰ درصد افزایش یافته که بالاترین شاخص فلاکت در طی یازده سال گذشته است، اما مردم خودشان بدون اطلاع از این آمارها نیز با پوست و گوشت دارند خرابتر شدن اوضاع اقتصادی را لمس می‌کنند، بطوری که هر روز که بیرون می‌روند و افزایش قیمت‌ها را می بینند، دهانشان از تعجب باز می‌ماند و بر قسمتی از مایحتاج خود خط می‌کشند تا بتوانند حداقل خریدی کنند و دست خالی به خانه بر نگردند.البته که وضع قشر کم درآمد وخیم‌تر از بقیه هست و شاید تریبونی ندارند و نماینده‌ای در سطوح بالای تصمیم گیری تا شکایت خود را از این اوضاع به گوش دیگران برسانند.
در این شرایط سخت، مردم انتظار دارند تا مسئولان کشوری رنج و سختی که بر آنها می‌رود را درک کنند و برای رفع این فشارها فکری اساسی کنند و بقول معروف برای منافع مردم هم که شده از شعارهایی که دادند قدری کوتاه بیایند و با احیای برجام زمینه را برای گشایش اقتصادی باز کنند تا مردم نفسی بکشند و بیش از این در تنگنا قرار نگیرند.
* روزنامه‌نگار                           ",https://www.asriran.com/003VC5
834902,۱۴۰۱/۰۱/۲۴,سیاسی,گزارش نگران کننده مرکز آمار از ۳ سونامی گرانی خوراکی ها,سال گذشته برخلاف سال ۹۹، دهک های کم برخوردار تورم به مراتب بیشتری را نسبت به دهک های بیشتر برخوردار در سبد هزینه ای خود مشاهده کرده اند. یک علت اصلی این موضوع به جهش تورم خوراکی ها در سال قبل و در عین حال سهم بالای این کالاها در سبد هزینه دهک های کم درآمد بر می گردد.,"خراسان نوشت: تازه ترین گزارش مرکز آمار ایران روایت جدیدی از تورم سالانه را ارائه کرده است. در این گزارش مقایسه نرخ تورم سال های اخیر در بین کالاهای خوراکی و غیر خوراکی نشان می دهد که خوراکی ها در سال گذشته نسبت به سال ۹۹، با جهش قیمتی سالانه روبه رو شده اند و تبعات منفی این شوک دامن گیر دهک های کم درآمد شده است به طوری که نرخ تورم کم درآمدها در سال گذشته بیش از نرخ تورم پردرآمدها بود.
مرکز آمار ایران در تازه ترین گزارش خود، تصویر روشن و جدیدتری نسبت به وضعیت قیمت ها و تورم ارائه کرده است. بر این اساس، ملاحظه می شود که نرخ تورم خوراکی ها یعنی (متوسط رشد قیمت خوراکی در یک سال نسبت به سال قبل) با جهش قابل توجهی روبه رو شده و از ۳۹ درصد در سال ۱۳۹۹ به ۵۱.۵ درصد در سال گذشته رسیده است. با این حال نرخ تورم کالاهای غیر خوراکی روندی معکوس داشته و از ۳۵.۲ درصد در سال ۹۹ به ۳۴.۶ درصد کاهش یافته است. این داده ها نشان می دهد که قیمت کالاهای خوراکی در ماه های مرداد تا مهر سال قبل، با التهاب مواجه شده و به ترتیب تورم های ماهانه ۴.۶، ۵ و ۵ درصدی داشته است.
۳ سونامی گرانی خوراکی ها در ۴ سال
نمودار ارائه شده در گزارش اخیر مرکز آمار نشان می دهد که خوراکی ها در نیمه دوم دهه ۹۰، با سه موج گرانی (از منظر نقطه ای یعنی متوسط قیمت ها در یک ماه نسبت به ماه مشابه سال قبل) روبه رو شده اند که نسبت به کالاهای غیر خوراکی تفاوت زیادی را نشان می دهد. بر این اساس سه موج تورم (نقطه ای) در خوراکی ها مربوط به بازه های زمانی اواخر سال ۹۷ و اوایل ۹۸، اواخر سال ۹۹ و اواخر تابستان و اوایل پاییز ۱۴۰۰ است. قیمت این کالاها در بازه های زمانی یاد شده نسبت به دوره مشابه سال قبل به ترتیب حدود ۸۵، کمتر از ۷۰ و نیز بیش از ۶۰ درصد افزایش داشته است.
تورم دهک های کم برخوردار زیاد و تورم پردرآمدها کم شد
مرکز آمار در بخش دیگر به مقایسه نرخ تورم دهک ها در دو سال گذشته پرداخته است. این داده ها نشان می دهد در شرایطی که نرخ تورم دهک ها از دهک اول (کم برخوردار) تا دهم (ثروتمند) در سال ۹۹ صعودی بوده، اما این روند در سال ۱۴۰۰ برعکس شده است. به عبارت دیگر سال گذشته برخلاف سال ۹۹، دهک های کم برخوردار تورم به مراتب بیشتری را نسبت به دهک های بیشتر برخوردار در سبد هزینه ای خود مشاهده کرده اند. یک علت اصلی این موضوع به جهش تورم خوراکی ها در سال قبل و در عین حال سهم بالای این کالاها در سبد هزینه دهک های کم درآمد بر می گردد.
تصویری از گرانی خوراکی ها
مرکز آمار در بخش دیگر گزارش خود که به نظر می رسد برای نخستین بار منتشر می شود، نرخ تورم سالانه اقلام خوراکی منتخب را با توجه به متوسط قیمت سالانه این کالاها در دو سال گذشته محاسبه کرده است. این داده ها نشان می دهد که به عنوان مثال سیب زمینی بیش از ۷۰ درصد، برنج ایرانی درجه یک بیش از ۶۰ درصد، روغن مایع و مرغ بیش از ۵۰ درصد، تخم مرغ در حدود ۵۰ درصد، برنج خارجی بیش از ۴۰ درصد و گوشت گوسفند حدود ۳۰ درصد در سال ۱۴۰۰ نسبت به سال ۹۹ گران تر شده اند.
                           ",https://www.asriran.com/003VCA
834895,۱۴۰۱/۰۱/۲۴,عمومی,باریک‌ترین آسمان خراش جهان با موفقیت تکمیل شد + عکس و فیلم,باریک‌ترین آسمان خراش جهان، «۱۱۱ West ۵۷th» که به «برج استاینوی» مشهور است، در منهتن نیویورک سیتی با موفقیت ساخته شد.,"به گزارش دیجیتاو، برج استاینوی با ارتفاع ۴۳۵ متری خود پس از برج سنترال پارک که ۴۷۲ متر ارتفاع دارد، دومین آسمان خراش بلند نیمکره غربی محسوب می‌شود. این برج با نسبت ارتفاع به عرض ۲۴:۱ ساخته شده است.آسمان‌خراش‌هایی که ارتفاع آن‌ها از ۳۰۰ متر بیشتر است را تحت عنوان «بسیاربلند» دسته‌بندی می‌کنند. از دیگر مشخصه‌های این برخ می‌توان به وجود ۸۴ طبقه و در مجموع ۶۰ محل سکونت اشاره کرد که با الهام از «عصرطلایی آسمان خراش منهتن» ساخته شده است.
  

    کد ویدیو  دانلود    فیلم اصلی          
آسمان‌خراش بسیاربلند استاینوی همچنین دارای یک استخر شنا ۲۵ متری و امکانات لوکس دیگری مانند مرکز تناسب اندام با تراس و غذاخوری‌های خصوصی است.این آسمان خراش که در شهر میدتاون منهتن، نیویورک سیتی قرار دارد، توسط شرکت معماری SHoP Architects طراحی شده است. ساخت آن اولین بار در سال ۲۰۱۳ اعلام و سپس در سال ۲۰۱۴ آغاز شد و در فرآیند ساخت آن سه شرکت آمریکایی از جمله JDS Development حضور داشتند.ویژگی‌ها و قیمت باریک‌ترین آسمان خراش جهانباریک‌ترین آسمان‌خراش جهان که با نسبت ارتفاع به عرض ۲۴:۱ ساخته شده، طبیعتا وزن بسیار زیادی هم دارد و برای تحمل آن باید از بتن‌هایی با مقاومت بسیار بالا استفاده می‌شد. هرچند در ویدیوی بسیار کوتاه آن ممکن است برخی آن را پلکانی در نظر بگیرند، اما نمای دور آن بسیار شبیه به یک پَر به نظر می‌رسد.همچنین برای ساخت زینتی که در بالاترین نقطه آن قرار گرفته از مواد اصلی نوعی سفال به نام «تراکوتا» استفاده شده و در شرایط نوری مختلف و از زوایای متفاوت، رنگ و بافت آن تغییر می‌کند.با این حال، قیمت آپارتمان‌های داخلی آسمان خراش به اندازه خود آن جذاب به نظر نمی‌رسند. قیمت آن‌ها از ۷.۷۵ میلیون دلار برای یک استودیو آپارتمان تا ۶۶ میلیون دلار برای پنت هاوس تغییر می‌کند.                           ",https://www.asriran.com/003VC3
834894,۱۴۰۱/۰۱/۲۴,سیاسی,فرمانده نیروی زمینی سپاه: اگر تمام سران آمریکا کشته شوند تقاص خون حاج قاسم پس‌داده نمی‌شود,ما تاکنون به حرکات رژیم صهیونستی و آمریکا پاسخ‌های کوبنده‌ای دادیم؛ ما پس از شهادت حاج قاسم به یک مرز بازدارندگی رسیدیم و دشمنان دیگر آن‌قدر توان ندارند اقدامی علیه جمهوری اسلامی انجام دهند.,"فرمانده نیروی زمینی سپاه پاسداران گفت: خون حاج قاسم آن‌قدر بزرگ است که اگر تمام سران آمریکا کشته شوند تقاص خون حاج قاسم پس‌داده نخواهد شد بنابراین بایستی با شیوه‌های دیگر تقاص خون حاج قاسم را بگیریم.
سردار محمد پاکپور با حضور در گلزار بین‌المللی شهدای استان کرمان و تجدید میثاق و بیعت با سردار شهید حاج قاسم سلیمانی ضمن گرامیداشت یاد این شهید در جمع خبرنگاران بیان کرد: همرزمان و حتی نیروهای تربیت‌شده سردار سلیمانی همچون گذشته و زمان حیات حاج قاسم سلیمانی آمادگی کامل را برای دفع هرگونه تهدید دارند.
وی افزود: این را بعد از شهادت حاج قاسم سلیمانی دیدید و دنیا هم این‌ را امتحان کرده است؛ هرچند خون حاج قاسم آن‌قدر بزرگ است که اگر تمام سران آمریکا کشته شوند تقاص خون حاج قاسم پس داده نخواهد شد بنابراین بایستی با شیوه‌های دیگر تقاص خون حاج قاسم را بگیریم.
پاکپور ادامه داد: ما تاکنون به حرکات رژیم صهیونستی و آمریکا پاسخ‌های کوبنده‌ای دادیم؛ ما پس از شهادت حاج قاسم به یک مرز بازدارندگی رسیدیم و دشمنان دیگر آن‌قدر توان ندارند اقدامی علیه جمهوری اسلامی انجام دهند.
وی اضافه کرد: الان یک معادله تعریف شده و دشمن آن را درک کرده است و می‌داند اگر رعایت نکند ضربه سنگینی خواهد خورد. این معادله را ما ادامه خواهیم داد؛ فرزندان، سربازان و همرزمان حاج قاسم با الهام از فداکاری‌های حاج قاسم در برابر هرگونه توطئه ایستادگی خواهند کرد و دنیا هم این را درک کرده است.
                                                      ",https://www.asriran.com/003VC2
834890,۱۴۰۱/۰۱/۲۴,بین الملل,شلیک مستقیم تانک روسی و آخرین لحظات زندگی ۱۲ سرباز اوکراینی (فیلم),گروهی از سربازان اوکراینی، با دیدن تانک روسی تصور می کنند که همرزمان شان آن را به غنیمت گرفته اند، غافل از این که لحظاتی بعد، با شلیک آن، کشته خواهند شد.,"کد ویدیو  دانلود    فیلم اصلی          

  

    کد ویدیو  دانلود    فیلم اصلی          

یکی از فیلم ها را سرباز اوکراینی گرفته و همان طور که مشخص است، لحظه ای بعد از شلیک، فیلمبرداری اش قطع می شود و احتمالا فیلمبردار جزو کشته هاست.اما فیلم دیگر، از فاصله ای دورتر این ماجرا را ثبت کرده است.                           ",https://www.asriran.com/003VBy
834892,۱۴۰۱/۰۱/۲۴,بین الملل,نیویورک‌تایمز: طالبان تنها در شش ماه، ۵۰۰ نظامی و کارمند حکومت پیشین را کشته‌ یا ربوده است,طالبان پس از تسلط بر افغانستان نظامیان پیشین را پس از بازداشت شکنجه می‌کردند و سپس آنان را با ضرب گلوله یا سربُریدن می‌کُشتند.,"روزنامه‌ی نیویورک تایمز در گزارش تحقیقی‌اش دریافته است که طالبان خلاف وعده عفو عمومی، دست به کشتار گسترده انتقام‌جویانه علیه کارمندان دولت سابق و اعضای نیروهای امنیتی پیشین زده‌اند.
به گزارش ایسنا به نقل از افق نیوز، در این گزارش آمده است که طالبان حدود ۵۰۰ نفر از کارمندان دولت و اعضای نیروهای امنیتی پیشین را در شش ماه حکومت‌داری خود کُشته‌ و یا ربوده‌اند.
نیویورک تایمز در این گزارش افزوده است که تمام ۴۹۰ مورد کُشته شدن و ناپدیدن شدن افغانان توسط طالبان را به‌گونه‌ جداگانه بررسی کرده و در تهیه‌ این گزارش با استفاده از انواع روش‌های راستی‌آزمایی به‌شمول انجام تحقیقات تصویری، طب قانونی، تأیید گزارش‌های خبری محلی، هم‌کاری با سازمان‌های حقوق بشری و مصاحبه با بازمانده‌گان و عضوهای خانواده قربانیان صورت گرفته است.
در این گزارش آمده است که طالبان پس از تسلط بر افغانستان نظامیان پیشین را پس از بازداشت شکنجه می‌کردند و سپس آنان را با ضرب گلوله یا سربُریدن می‌کُشتند.                           ",https://www.asriran.com/003VC0
834880,۱۴۰۱/۰۱/۲۴,فرهنگی/هنری,تقدیر از عکاس ایرانی در جشنواره سنگاپور,عکاسان ایرانی با آثار خود در دو جشنواره عکس لیون سنگاپور و حیات وحش لوگزامبورگ حضور یافتند.,"به گزارش روابط عمومی فیاپ در ایران، در جشنواره لیون که در سنگاپور برگزار شد، عکس ""در جستجوی نور"" از آرلن کشیشیان موفق به دریافت تقدیر PSS شد. 
 
در این جشنواره که زیر نظر فدراسیون بین المللی هنر عکاسی (فیاپ) و انجمن عکاسی آمریکا (PSA) برگزار شد، آثاری از عکاسان عضو کلوپ عکس فوکوس (نمایندگی فیاپ در ایران) شامل سید رضا جوادی، آرلن کشیشیان، مهدی زابل عباسی، میتراسادات امینی، علی سامعی، میرعلی پرندک و نادر شریفی پذیرفته شدند.
 
*حضور عکاسان ایرانی در جشنواره حیات وحش لوگزامبورگ
 
همچنین در جشنواره حیات وحش لوگزامبورگ که زیر نظر فدراسیون بین المللی هنر عکاسی (فیاپ) برگزار شد، آثاری از عکاسان عضو کلوپ عکس فوکوس (نمایندگی فیاپ در ایران) شامل سیدرضا جوادی، حمید احمدی بصیر، علی ثقفی، میرعلی پرندک و اویس غفاری پذیرفته شدند.
 
فدراسیون بین‌المللی هنر عکاسی (فیاپ) که به عنوان تنها مؤسسه بین‌المللی در زمینه عکاسی از طرف یونسکو به رسمیت شناخته شده است، در سال ۱۹۴۶ پایه‌گذاری شد و از آن سال تاکنون واسطه‌ای برای برقراری ارتباط بین مؤسسات ملی عکاسی در کشورهای مختلف جهان بوده است.
 
این فدراسیون به عنوان عضو اجرایی با مؤسسات ملی عکاسی در سراسر جهان همکاری نزدیک دارد که تعداد آنها به بیش از ۹۰ مؤسسه ملی در ۵ قاره می‌رسد. فیاپ در هر کشور تنها یک دفتر دارد که نماینده رسمی فیاپ در ایران «کلوپ عکس فوکوس» است.                           ",https://www.asriran.com/003VBo
834891,۱۴۰۱/۰۱/۲۴,اجتماعی ,توضیحات محیط زیست درباره تخلفات بهره‌برداری از کوه «بی‌بی شهربانو»,طبق گزارش‌های دریافتی و اطلاعاتی که از سوی اداره صنعت و معدن دریافت شده، برداشت از این کوه در چارچوب ضوابط زیست‌محیطی قید شده در مجوز فعالیت این معدن بوده است.,"ایسنا نوشت: به دنبال انتقاد رییس کمیته شفافیت و شهر هوشمند شورای اسلامی شهر تهران از میزان بهره برداری کارخانه سیمان تهران از کوه «بی بی شهربانو» در شهرستان ری، رییس اداره محیط زیست این شهرستان گفت: تاکنون گزارشی مبنی بر تخلف این مرکز به دست ما نرسیده و برداشت از این کوه طبق مجوز دریافتی است.
۲۳ فروردین ماه ۱۴۰۱ احمد صادقی - رییس کمیته شفافیت و شهر هوشمند شورای اسلامی شهر تهران - با انتقاد از برداشت بی‌رویه کارخانه سیمان از کوه‌های بی بی شهر بانو گفته بود: برداشت بی‌رویه از منابع طبیعی این کوه‌ها موجب بروز حوادث و بحران‌های احتمالی آینده خواهد شد و سازمان پیشگیری و مدیریت بحران و اداره کل محیط زیست شهرداری تهران می‌بایست در این زمینه گزارشی تهیه کنند.
در حالی این اظهارات مطرح شده است که علیرضا فاضلی ثانی - رییس اداره حفاظت محیط زیست شهرستان ری - می‌گوید: طبق گزارش‌های دریافتی و اطلاعاتی که از سوی اداره صنعت و معدن دریافت شده، برداشت از این کوه در چارچوب ضوابط زیست‌محیطی قید شده در مجوز فعالیت این معدن بوده است.
وی با اشاره به وظیفه اداره صنعت و معدن برای ثبت و پایش فعالیت‌های کارخانه سیمان و برداشت آن از کوه بی بی شهربانو اظهار می‌کند: استحصال و بهره‌برداری از معادن از منابع روندی دارد که یکی از آن‌ها اخذ مجوز محیط زیست است. اداره صنعت و معدن در زمان صدور مجوز میزان برداشت، استحصال و استفاده از منابع را در پروانه ذکر می‌کند و این برداشت به‌طور مداوم چک می‌شود. چک کردن منظم میزان برداشت، جزو وظایف اداره صنعت و معدن است و محیط زیست تنها در زمان صدور پروانه استقرار باید نقش خود را ایفا کند.
رییس اداره حفاظت محیط زیست شهرستان ری خاطرنشان می‌کند: مرجع نظارت بر فعالیت معادن اداره صنعت و معدن است. در واقع بیشتر فعالیت‌های انسانی از جمله احداث معدن به منزله آسیب به محیط زیست است. با این حال این موضوع نمی‌تواند دلیلی کافی برای جلوگیری از فعالیت معادن باشد و ما در محیط زیست وظیفه داریم ضابطه‌ای برای به حداقل رساندن آسیب‌های زیست‌محیطی تدوین کنیم.
فاضلی در ادامه می‌گوید: طبق گزارشات دریافتی، برداشت این معدن از منابع کوه بی بی شهربانو از چارچوب ضوابط ما خارج نشده است. مجوز این معدن دو سه دهه پیش صادر شده است. در صورتی که این برداشت بیش از حد شود، اداره صنعت و معدن می‌تواند اعلام جرم کند تا محیط زیست وارد عمل شود. بدیهی است که اداره صنعت و معدن نیز چنین کاری نمی‌کند.
رییس اداره محیط زیست شهرستان ری در پایان اظهار می‌کند: معادن سیمان در جریان فعالیت روزانه خود و برداشت سنگ از انفجار استفاده می‌کنند. این انفجار می‌تواند برای محیط زیست آلاینده باشد لذا سعی می‌کنیم روزانه یا ماهانه این انفجارها را چک یا رصد کنیم تا قدرت تخریبی آن‌ها حداقلی باشد و شعاع کمتری را آلوده کند.                           ",https://www.asriran.com/003VBz
834886,۱۴۰۱/۰۱/۲۴,بین الملل,٢٢ میلیون مهاجر در آلمان / یک چهارم جمعیت آلمان، مهاجرند,دید کلی به جامعه ایرانی‌ها در آلمان خوب ارزیابی می‌شود. حتی گاهی سیاست‌مداران هم اشارە کردەاند کە بخش قابل توجهی از ایرانی‌ها در آلمان سکولار و تحصیل‌کردە هستند.,"از هر چهار نفری کە در آلمان زندگی می‌کند، یک نفر پیشینە مهاجرتی دارد. بر پایه جدیدترین گزارش ادارە آمار آلمان این افراد حدود ٢٧.٢ درصد از کل جمعیت آلمان را تشکیل می‌دهند. ترکیه با ١٢ درصد، کشور اصلی مبدا مهاجران است.
به گزارش دویچه وله، براساس جدیدترین گزارش اداره آمار فدرال آلمان کە روز سه شنبه ۲٣ فروردین (۱٢ آوریل) منتشر شدە است، در سال ٢٠٢١ حدود ٢٢ میلیون و ٣٠٠ هزار نفر با پیشینه مهاجرت در آلمان زندگی کردەاند.
به گفته سخنگوی این ادارە، این رقم معادل ٢٧.٢ درصد از کل جمعیت آلمان است و بالاترین میزان از زمان شروع آمارگیری‌های خرد در سال ٢٠٠۵ به شمار می رود.
شمار مهاجران آلمان در مقایسه با سال ۲۰۲۰ حدود دو درصد افزایش داشته است.
براساس تعاریفی کە در آلمان وجود دارد، اگر شخصی پس از تولد در آلمان و هنگام صدور شناسنامه تابعیت آلمانی نداشته باشد یا اگر این موضوع در مورد یکی از والدین او صدق کند، این شخص ""شهروند با پیشینە مهاجرت"" محسوب می‌شود.
بر اساس این آمار، ترکیه با ١٢ درصد، کشور اصلی مبدا افراد با پیشینە مهاجرت در آلمان است و پس از آن لهستان با ١٠ درصد و فدراسیون روسیه با ٦ درصد در رتبه‌های دوم و سوم قرار دارند. کشورهای قزاقستان و سوریه نیز در رتبه‌های بعدی قرار گرفته اند.
آلمانی‌هایی با پیشینە مهاجرت از ایران
طبق گزارش جدید اداره آمار فدرال آلمان بیش از ١٨٠ هزار ایرانی یا ایرانی‌تبار در این کشور ""شهروند با پیشینە مهاجرت"" هستند. باید توجه داشت کە نسل دوم و سومی کە با تابعیت آلمانی والدین متولد شدەاند، در این آمار گنجانده نشدەاند.
به گفتە رسانه‌های آلمان دید کلی به نسبت جامعه ایرانی‌ها در این کشور خوب ارزیابی می‌شود. حتی گاهی سیاست‌مداران هم اشارە کردەاند کە بخش قابل توجهی از ایرانی‌ها در آلمان سکولار و تحصیل‌کردە هستند.
برخی از ایرانیان موفق و مطرح در آلمان
      							نوید کرمانی اندیشمند و شرق‌شناس مشهور از پدر و مادری ایرانی در شهر زیگن متولد شده و دوتابعیتی است. سخنرانی او در مجلس آلمان به مناسبت ۶۵ سالگی تدوین قانون اساسی این کشور تحسین فراوانی‌ برانگیخت. کرمانی جوایز بسیاری دریافت کرده که ""جایزه صلح انجمن نشر و کتاب آلمان"" یکی از مهمترین آنهاست. مقاله‌ها و آثار کرمانی مرتب در نشریات آلمانی به چاپ می‌رسند. 						       							آلکساندر نوری در سال ۱۹۷۹ در شهر ""بوکسته‌هوده"" از پدری ایرانی و مادری آلمانی به دنیا آمد. او فوتبال را از سن ۶ سالگی در باشگاه‌های محلی تجربه کرد تا اینکه در سال ۱۹۹۴ در سن ۱۵ سالگی به تیم نوجوانان وردر برمن پیوست. او در لیگ دسته دوم آلمان توپ می‌زد و در تیم ملی نوجوانان آلمان نیز حضور داشت و بعنوان مربی ورددربرمن در بوندس لیگا نیز فعالیت کرده است. 						       							امید نوری‌پور متولد ۱۹۷۵ در تهران است و در سال ۱۹۸۸ با خانواده‌اش به آلمان مهاجرت کرد. او در رشته‌های جامعه‌شناسی، فلسفه و اقتصاد تحصیل کرده و از سال ۱۹۹۶ به عضویت حزب سبزها درآمد. نوری‌پور از سپتامبر سال ۲۰۰۶ به جای یوشکا فیشر در لیست انتخاباتی سبزها به مجلس آلمان راه یافت. 						       							امیر روغنی یازده ساله بود که خانواده‌اش او را تنها به آلمان فرستادند. او در پرورشگاه زندگی کرد، درس خواند و حالا صاحب یکی از بزرگترین شرکت‌های تولید برق خورشیدی با فروش ۳۵ میلیون یورو در سال و ۱۵۴ کارمند است. 						       							ایزابل شایانی از مادری آلمانی و پدری ایرانی که به عنوان پزشک در آلمان کار می‌کرد در سال ۱۹۶۷ در شهر اسن متولد شد. او تا سال ۲۰۱۵ گزارشگر ارشد شبکه اول تلویزیون آلمان در نیویورک بود. ایزابل شایانی از سال ۲۰۱۶ مسئول پروژه ""WDRforyou"" در شبکه سوم تلویزیون آلمان است. 						       							پگاه فریدونی متولد سال ۱۹۸۳ در تهران است که در برلین بزرگ شده. او در سال ۲۰۰۶ با ایفای نقش در فیلم تلویزیونی ""ترکی برای افراد مبتدی"" اولین جایزه خود را تصاحب کرد. پگاه فریدونی تاکنون در ۱۷ سریال تلویزیونی، ۱۱ فیلم تلویزیونی و ۷ فیلم سینمایی ایفای نقش کرده و همچنین در دو فیلم نیز گویندگی کرده است. 						       							شفق لقایی در ایران متولد و در برلین بزرگ شده و تحصیل کرده است. او گزارشگر ارشد شبکه یک تلویزیون آلمان است که از سال ۲۰۱۳ مسئولیت دفتر نایروبی در کنیا را برعهده دارد. شفق لقایی برنده جایزه بهترین گزارشگر سال ۲۰۱۶ در آلمان شد. 						       							علی صمدی احدی در سال ۱۳۵۱ در تبریز زاده شده و تا ۱۳ سالگی در ایران زندگی کرده است. در زمان جنگ ایران و عراق به تنهایی به آلمان مهاجرت کرد. او در آلمان در رشته‌های جامعه‌شناسی، سینما و تلویزیون تحصیل کرد. از مهم‌ترین فیلم‌های او می‌توان به سالامی علیکم (از فیلم‌های پرفروش سال) و بچه‌های گم‌شده (برنده جایزه فیلم سال آلمان) اشاره کرد. 						       							ملیکا فروتن از مادری آلمانی و پدری ایرانی در سال ۱۹۷۶ در تهران متولد شده است. او نخست در دانشگاه کلن فلسفه و زبان انگلیسی تحصیل کرد و سپس در دانشگاه هنر برلین در رشته هنرپیشگی دانش آموخت. فروتن از سال ۲۰۰۰ در بسیاری از سریال‌ها و فیلم‌های سینمایی ایفای نقش کرده است. او برنده جایزه تلویزیون ایالت هسن در سال ۲۰۱۵ شده است. 						       							پدر نیما مواسات، مهندس و مادرش تکنسین رادیولوژی است. او متولد سال ۱۹۸۴ در شهر ووپرتال است. نیما مواسات در دانشگاه هاینریش هاینه دوسلدورف در رشته علوم قضایی تحصیل کرده و از سال ۲۰۰۹ به عنوان نماینده حزب چپ‌های آلمان به مجلس هفدهم این کشور راه یافت. 						       							هادی تهرانی (سمت راست - عکس با پادشاه هلند) در تهران متولد شد. این آرشیتکت مشهور در دانشگاه‌های براون‌شوایگ و آخن تحصیل کرده است. آثار زیادی از او در آلمان ساخته شده که از میان آنها ""کران هاوس"" در کنار رود راین در شهر کلن، برج رقصان و ساختمان دفتری داکلند در هامبورگ را می‌توان نام برد. طراحی آشپزخانه، مبلمان، طراحی دوچرخه برقی و همچنین دانشگاه زائد در ابوظبی نیز از دیگر کارهای او هستند. 						       							یاسمین فهیمی، متولد سال ۱۹۶۷ در شهر هانوفر است. پدرش مهندس شیمی بود که قبل از تولد او در یک تصادف رانندگی کشته شد. فهیمی از رهبران سندیکایی است و تا سال ۲۰۱۵ دبیرکل حزب سوسیال دموکرات آلمان بود. او سپس معاون وزیر کار و امور اجتماعی شد که در ماه سپتامبر سال ۲۰۱۷ از این مقام کناره گرفت. 						        
                            ",https://www.asriran.com/003VBu
834888,۱۴۰۱/۰۱/۲۴,اجتماعی ,بهار زیبای الموت (عکس),الموت از جمله مناطق دیدنی قزوین است. منطقه الموت به دو قسمت الموت شرقی و غربی تقسیم می شود که در رشته کوه های البرز قرار دارد. از بهترین جاذبه های این منطقه قلعه الموت است./ عکس ها از حسن ناصری,,https://www.asriran.com/003VBw
834889,۱۴۰۱/۰۱/۲۴,اجتماعی ,تولد بیش از یک میلیون نوزاد سال گذشته در کشور,بیشترین تولد از مادران گروه سنی ۳۰ تا ۳۴ ساله با مجموع ۳۰۱ هزار و ۳۶۹ نوزاد به وقوع پیوست. پس از آن مادران گروه سنی ۲۵ تا ۲۹ بودند که در مجموع ۲۸۳ هزار و ۲۴۱ نوزاد به دنیا آوردند.,"سال گذشته یک میلیون و ۱۰۶ هزار و ۷۲ نوزاد در کشور متولد شد که در مقایسه با سال ۱۳۹۹ از کاهش بسیار ناچیزی برخوردار بود و بدین ترتیب روند کاهش موالید در ایران متوقف شد.
به گزارش ایسنا، بر اساس آمارهای رسمی موالید۱۴۰۰ سازمان ثبت احوال، از مجموع متولدان سال گذشته ۵۷۱ هزار و ۲۵۶ پسر و ۵۳۴ هزار و ۸۱۶ دختر بودند که نسبت جنسی ۱۰۶.۸ را نشان می‌دهد. یعنی در مقابل تولد هر ۱۰۰ نوزاد دختر ۱۰۶.۸ نوزاد پسر به دنیا آمده است.
همچنین طی سال گذشته ۶۹ هزار و ۱۰۳ نوزاد از مادران گروه سنی ۱۰ تا ۱۹ ساله متولد شدند که گروه سنی پرخطر محسوب می‌شوند، در همین حال ۱۴۷۴ نوزاد از مادرانی متولد شده‌اند که خود بین ۱۰ تا ۱۴ سال داشته‌اند.
بنابراین گزارش، بیشترین تولد از مادران گروه سنی ۳۰ تا ۳۴ ساله با مجموع ۳۰۱ هزار و ۳۶۹ نوزاد به وقوع پیوست. پس از آن مادران گروه سنی ۲۵ تا ۲۹ بودند که در مجموع ۲۸۳ هزار و ۲۴۱ نوزاد به دنیا آوردند.
مادران گروه سنی ۲۰ تا ۲۴ ساله نیز در مجموع ۱۹۶ هزار و ۴۰۲ نوزاد به دنیا آوردند.
سال گذشته همچنین ۴۷ هزار و ۵۹۸ هزار تولد از مادران گروه سنی ۴۰ تا ۴۴ ساله متولد شده‌اند که نسبت به سال گذشته از افزایش ۷ درصدی برخوردار است.
در گروه سنی ۴۵ تا ۴۹ ساله نیز طی سال گذشته ۳۷۵۶ زن صاحب فرزند شدند که میزان فرزندآوری این گروه پرخطر نسبت به سال گذشته ۱۲ درصد افزایش یافته است. میزان فرزندآوری مادران گروه سنی ۵۰ تا ۵۴ ساله نیز در سال گذشته ۲۵۵ فرزند بوده است.
براساس جداول آماری سازمان ثبت احوال، میزان زاد و ولد در ماههای پایانی سال ۱۴۰۰ نسبت به ماههای پایانی سال ۱۳۹۹ در همه گروه‌های سنی شتاب گرفته است که به نظر می‌رسد تحت تأثیر سیاست‌های تشویقی و امتیازات اقتصادی در نظر گرفته شده برای اقشار فقیر باشد.
براساس اطلاعات سازمان ثبت احوال کشور، سال گذشته ۵۳۶ هزار و ۱۰۹ نفر در کشور فوت کردند که سهم فوت مردان ۲۹۸ هزار و ۵۲۸ نفر و سهم فوت زنان ۲۳۷ هزار و ۵۸۱ نفر بود.
براساس داده های سازمان ثبت احوال، تفاضل آمار زاد و ولد و مرگ‌ومیر سال گذشته ۵۶۹ هزار و ۹۶۳ نفر به جمعیت کشور اضافه شدند و میزان رشد طبیعی جمعیت ۷ دهم درصد بود.                           ",https://www.asriran.com/003VBx
834887,۱۴۰۱/۰۱/۲۴,سیاست خارجی,عضو کمیسیون امنیت ملی مجلس: هیچ متن پیش نویسی درباره مذاکرات وجود ندارد,طرف غربی آنگونه که ادعا می‌کند یا انتظار می‌رفت در بیشتر امور همکاری لازم را ندارد و رفتار آنها غیرصادقانه است که این نشات گرفته از فضای افکاری عمومی این کشورها است.,"عضو کمیسیون امنیت ملی و سیاست خارجی مجلس در خصوص جزییات جلسه با وزیر خارجه و رییس تیم مذاکره کننده هسته‌ای گفت: رایزنی هایی با بهره بردن از واسطه‌ها در حال انجام است و باید اجازه دهیم نتیجه این رایزنی‌ها مشخص شود.
جلیل رحیمی جهان آبادی در گفت و گو با ایرنا درباره نشست وزیر امور خارجه با اعضای کمیسیون امنیت ملی وسیاست خارجی مجلس شورای اسلامی گفت: شب گذشته جلسه‌ای با حضور امیرعبداللهیان وزیر امور خارجه و معاونان وی و همچنین علی باقری کنی، مذاکره کننده ارشد ایران در مذاکرات وین انجام شد.
عضو کمیسیون امنیت ملی و سیاست خارجی مجلس افزود: در این جلسه باقری و امیرعبداللهیان مواردی که در مذاکرات وین مورد توافق اجمالی طرفین واقع شده یا موانع و اختلاف نظرهایی که وجود دارد را تشریح کردند و برخی از سوالاتی که نمایندگان داشتند، پاسخ دادند. همچنین معاونان وزیر امورخارجه و کارشناسان ایشان نکاتی را درباره تحولات افغانستان، پاکستان، عراق و یمن به اطلاع اعضای کمیسیون امنیت ملی رساندند.
وی درباره رویکرد وزیر امورخارجه و رییس تیم مذاکره کننده مبنی بر اینکه چه میزان به توافق نزدیک شدیم، گفت: بر اساس آنچه که وزیر امور خارجه و معاونان ایشان و آقای باقری گفتند، ایران همه تلاش خود را صادقانه برای حل این پرونده انجام می‌دهد و در مذاکرات با نیت رسیدن به توافق حضور دارد.
مشکل آمریکا خروج از برجام بدون داشتن دستاورد است
نماینده مردم تربت جام و با خرز تاکید کرد: طرف غربی آنگونه که ادعا می‌کند یا انتظار می‌رفت در بیشتر امور همکاری لازم را ندارد و رفتار آنها غیرصادقانه است که این نشات گرفته از فضای افکاری عمومی این کشورها است.
این نماینده مجلس با اشاره به گزارشات بیان شده در این نشست تاکید کرد: عمده مشکلات آمریکا این است که از برجام خارج شدند. اکنون که به مذاکرات برگشتند و باید به افکار عمومی و رسانه‌های خود و کنگره آمریکا بگویند در این سال‌هایی که از برجام بیرون بودند، چه دستاوردی داشتند. اما واقعیت این است که هیچ دستاوردی نداشتند.
رحیمی تاکید کرد: آمریکا از خروج از برجام نه تنها دستاوردی نداشته بلکه حتی مواضع ایران در این سالها قوی‌تر و منسجم‌تر نسبت به زمان حضور آمریکا در برجام شده است.
عضو کمیسیون امنیت ملی و سیاست خارجی مجلس درباره دیگر دیدگاه‌های بیان شده در این نشست گفت: ایران پس از خروج آمریکا از برجام با اجرای قانون اقدام راهبردی برای رفع تحریم‌ها در تولید سانتریفیوژها، غنی‌سازی اورانیوم و درصد غنی سازی به موفقیت هایی دست یافت و با دست پُر پای میز مذاکره نشست. همین امر سبب شد آمریکایی‌ها که پاسخی برای خروج از برجام ندارشتند، دچار مشکل شوند.
در مذاکرات وین از خطوط قرمز نظام به هیچ وجه عدول نشده است
وی با بیان اینکه یکی از محورهای جلسه در مورد بررسی رعایت خط قرمزهای نظام توسط تیم مذاکره کننده در مذاکرات هسته‌ای بود، تاکید کرد: که بر اساس گزارش‌های که آقای عبداللهیان و آقای باقری ارائه دادند،در مذاکرات وین از خطوط قرمز نظام به هیچ وجه عدول نشده است.
برخی از نمایندگان یادداشت‌ها طرفین مذاکره را به عنوان پیش‌ نویس تلقی کردند
رحیمی جهان آبادی در مورد بررسی ادعاها مبنی بر وجود پیش نویس برای توافق هسته‌ای عنوان کرد: این موضوع در نشست مطرح شد و مفاد و نکاتی که برخی از نمایندگان مجلس مدعی بودند در این نشست بحث شد.به گفته وزیر امورخارجه هنوز هیچ متن نهایی به توافق دو طرف نرسیده است. البته یادداشت‌هایی بین طرفین رد و بدل شده و حتی این یادداشت‌ها ممکن است دیدگاه مشترک طرفین هم باشد. اما برخی از نمایندگان این یادداشت‌ها را به عنوان پیش‌ نویس تلقی کردند.
عضو کمیسیون امنیت ملی و سیاست خارجی مجلس تاکید کرد: تا زمانی که متن پیش نویسی که مورد توافق همه طرفین باشد شکل نگیرد، در حقیقت هیچ متن پیش نویسی وجود ندارد و هرگونه صحبت و قضاوت درباره یادداشت‌ها و متنی که وجود ندارد، سبب ایجاد چالش خواهدشد.
این نماینده مجلس یادآور شد: بر اساس سخنانی که در این نشست مطرح شد، نظارت حق مجلس و مردم است ولی دراین شرایط کشور نیاز به اجماع، همفکری و حمایت از تیم مذاکره کننده دارد تا مقابل قدرت‌های بزرگ غربی منافع کشور حفظ شده و سبب سربلندی تیم مذاکره کننده و کشور شود.
رحیمی جهان آبادی اصلی ترین هدف ایران در مذاکرات را که رییس تیم مذاکره کننده و هم نمایندگان به آن تاکید داشتند، آثار معیشتی و اقتصادی برای مردم بیان کرد و گفت: اگر مذاکره انجام شود و هیچ حاصلی در اقتصاد، معیشت و رفع مشکلات مردم نداشته باشد، مذاکرات اهمیتی نخواهد داشت. زیرا ما پیش از این در شرایط مذاکره نشان دادیم که هم می‌توانیم پیشرفت بیشتری داشته باشیم و هم از پس مدیریت شرایط خود برآییم.
نماینده مردم تربت جام در مجلس شورای اسلامی خاطرنشان کرد: رایزنی هایی با بهره بردن از واسطه‌ها در حال انجام است و باید اجازه دهیم نتیجه این رایزنی‌ها مشخص شود. اما به نظرم طرف غربی بیش از ایران به نتیجه رسیدن مذاکرات نیاز دارد و اگر عاقلانه رفتار کرده و منافع خود را درک کنند، طبیعتا باید این مذاکرات تا خردادماه امسال به نتیجه برسد.                           ",https://www.asriran.com/003VBv
834884,۱۴۰۱/۰۱/۲۴,سیاست خارجی,"""الکسی پیوواروف در تهران"": سفر خبرنگار روسی به ایران برای درک بهتر از زندگی در شرایط تحریم",ویدئوی خبرنگار روسی از تهران بیش از 4 میلیون بازدید کننده در یوتیوب داشته و روس های کنجکاو می خواستند ببینند زندگی در شرایط تحریم چگونه است...,"روس ها پس از تهاجم نظامی به اوکراین تحت تحریم غرب قرار گرفتند و حالا قرار است زیر تحریم های شدید اقتصادی غرب زندگی کنند که ممکن است همه جوانب زندگی شهروندان روس را تحت تاثیر قرار دهد.
به گزارش عصرایران، وب سایت شبکه ""فاکس نیوز"" آمریکا با انتشار گزارشی از سفر اخیر"" الکسی پیوواروف"" (Alexei Pivovarov) به ایران نوشت: روس ها مردمی مغرور هستند، ایرانی ها هم همینطور. اما این خصوصیت تنها وجه مشترک این دو کشور نیست.
وجه مشترک دیگر این دو کشور این است که آنها دو کشوری هستند که تحت تحریم های شدید قرار گرفته اند. روسیه حتی اخیرا به دلیل آغاز جنگ در اوکراین، رکورد ایران را هم پشت سرگذاشت و به مقام نخستین کشور دارای بیشترین تحریم رسید.
هنگامی که روسیه جنگ خود را در اوکراین آغاز کرد، بسیاری از روس ها نگران این بودند که به زودی به صفوف کشورهایی مثل ایران و کره شمالی بپیوندند و حالا با تحریم های شدید آمریکا و اروپا علیه روسیه، این پیش بینی به تحقق رسیده است.
این مساله انگیزه ای شد تا ""الکسی پیوواروف""، روزنامه نگار روس، اخیرا به تهران سفر کند تا ببیند زندگی در یک کشور تحت تحریم چگونه است. ویدئوی گزارش یوتیوبی او از سفرش به تهران بسیار پربازدید شده و 4 میلیون بیننده را پشت سرگذاشته است. شاید به دلیل کنجکاوی شهروندان روس برای دیدن شرایط زندگی در یک کشور تحت تحریم.

او در سکانس آغازین ویدئوی خود از تهران گفت: سلام دوستان. ما در تهران، پایتخت ایران هستیم. فکر می‌کنم بدانید که چرا ما اینجا هستیم.""
 
پیوواروف و گروه فیلمبرداری او در خیابان های تهران چرخیده و از بازارهای بیرونی و بازارهای سرپوشیده پایتخت بازدید کرده و با مردم صحبت کردند.
او گفت آن طور که به نظر می رسد تقریبا می‌توان هر کالایی را در بازار ایران پیدا کرد، اما توضیح داد که احتمالا این کالاها برای رسیدن به ایران، مسیر پرپیچ و خمی را طی کرده باشند.
برای کالاهای لوکسی که در فروشگاه‌ها موجود نیست، ایرانی‌های پولدار راهی سفر خارج می شوند و یا اینکه سفارش خرید آن را به دیگرانی که به خارج می روند، می دهند.
پیوواروف در گزارش خود از تهران تاکید کرد که اگرچه ایران توانست از بازه زمانی کوتاه اجرای برجام پس از سال 2015 هواپیماهای مسافربری جدید را در آن فرصت کوچک لغو تحریم‌ها خریداری کند، اما پس از خروج ترامپ از برجام و بازگشت تحریم های آمریکا، این کشور اکنون نمی‌تواند از خدمات پس از فروش به آن هواپیماهای معدود خریداری شده، بهره مند شود.
پس از خروج ترامپ از برجام دوباره همه چیز به سرجای اول قبل از برجام بازگشت. بنابراین، ایران دوباره به نوعی سیستم ""اهداکننده اعضای"" هوانوردی متوسل شده است: وقتی یک هواپیما از خدمت خارج می‌شود، هر قطعه‌ای که زنده بماند برای هواپیمای مورد نیاز بعدی استفاده می‌شود.
پیوواروف در بخشی از گزارش خود با ""نیکیتا اسمگین""، خبرنگار خبرگزاری ""تاس"" روسیه در تهران، گفت‌وگو کرد.
خبرنگار تاس در تشریح دشواری های تحریم برای ایران مثالی زد و گفت تحریم‌ها باعث شد ایران شروع به پالایش بنزین برای خود کند، کاری که از قضا قبلا انجام نداده بود و ظاهرا به خوبی انجام نمی‌دهد.
 
او به پیوواروف گفت: ""دود بسیار بزرگی بر فراز تهران ظاهر شد. دلیلش این است که بنزین کیفیت بسیار بدی دارد و این یکی از مشکلات بزرگ زیست محیطی ناشی از تحریم ها در ایران است.""
یکی از بارزترین لحظات گزارش سفر پیوواروف به تهران: توقف او در صرافی و تبدیل 150 دلار به ریال بود که معادل 37 میلیون ریال ایرانی بود، او با نگه داشتن پشته عظیم اسکناس ها رو به دوربین گفت: سفیر روسیه در ایران گفته حداقل دو کشور مشتاق گسترش همکاری‌های متقابل در شرایط کنونی هستند، اما احتمالا به دلیل ممنوعیت مشروبات الکلی و دیگر محدودیت ها در ایران، راه نجاتی برای صنعت گردشگری در محاصره ایران نخواهد بود.
روسیه و ایران هر دو نسبت به تحریم‌هایی که با آن روبه‌رو هستند از مواضع خود در برابر غرب عقب نشینی نکرده اند و اغلب استدلال می‌کنند که این تحریم‌ها باعث تقویت تولید داخلی شده و آنها را به کشورهایی به معنای واقعی مستقل تبدیل کرده است. اما حتی خبرنگار تاس در تهران به پیوواروف گفت: اشتباه نکنید. این موضع به معنای استقبال آنها از تحریم نیست، چون هیچ کسی در ایران تحریم ها را نمی خواهد.

""ایرانی ها امیدوارند که تحت تحریم نمانند. در ایران این اتفاق نظر وجود دارد. فرقی نمی‌کند که نیروها محافظه‌کار باشند یا اصلاح‌طلب، همه می‌گویند تحریم‌ها باید برداشته شود و توسعه عادی تحت آن امکان‌پذیر نیست.""
پیوواروف گزارش خود از تهران را با این جملات به پایان رساند: ""همیشه راهی برای دور زدن تحریم‌ها وجود دارد، اما آنچه که برای شهروندان مهم است این است که آیا دلیل پشت تحریم ها چیزی هست که ارزش تحمل این همه فشار و پذیرش این همه هزینه را داشته باشد!""
 
                            ",https://www.asriran.com/003VBs
834885,۱۴۰۱/۰۱/۲۴,ورزشی,خبری بد برای پرسپولیسی‌ها,بدهی به رادوشوویچ و خطراتی که پرسپولیس را تهدید می‌کند فقط به اینجا ختم نمی‌شود چرا که صدور مجوز حرفه‌ای باشگاه پرسپولیس هم دچار مشکل خواهد شد.,"به دلیل بدهی به بازیکن سابق، صدور مجوز حرفه‌ای باشگاه پرسپولیس احتمالا دچار مشکل خواهد شد.
به گزارش خبرآنلاین،‌ چند روز قبل بود که با اعلام فیفا، باشگاه پرسپولیس مبلغ 950 هزار دلار در پرونده رادشوویچ محکوم شد و سرخ‌ها باید این مبلغ را طی 45 روز آینده بپردازند و در صورت دیرکرد در پرداخت این جریمه، باشگاه پرسپولیس با جرائم دیگری هم روبه‌رو خواهد شد.
بدهی به رادوشوویچ و خطراتی که پرسپولیس را تهدید می‌کند فقط به اینجا ختم نمی‌شود چرا که صدور مجوز حرفه‌ای باشگاه پرسپولیس هم دچار مشکل خواهد شد.
اگر باشگاه پرسپولیس نتواند بدهی خود به دروازه‌بان سابقش را بپردازد به احتمال فراوان پروانه مجوز حرفه‌ای برای این باشگاه جهت شرکت در لیگ قهرمانان آسیا صادر نخواهد شد که این مسأله می‌تواند ضربه جبران‌ناپذیری به باشگاه پرسپولیس بزند.
باشگاه پرسپولیس فصل جاری لیگ قهرمانان آسیا را هم به دلیل مشکلاتی که داشت از دست داد و برای از دست ندادن لیگ قهرمانان آسیا در فصل آینده باید تکلیف بدهی به رادوشوویچ مشخص شود.                           ",https://www.asriran.com/003VBt
834876,۱۴۰۱/۰۱/۲۴,بین الملل,پوتین: تا تحقق اهداف روسیه، عملیات نظامی در اوکراین ادامه دارد,"پوتین اوکراین را به ""ملی‌گرایی"" و ""نئونازیسم"" متهم کرد و گفت برای روسیه چاره‌ای نمانده بود تا مردم را از ""نازیسم"" نجات دهد و ""امنیت روسیه را تضمین کند.""","ولادیمیر پوتین، رئیس جمهور روسیه گفته که تا زمان تحقق اهداف ""شرافتمندانه"" روسیه، حمله به اوکراین ادامه خواهد یافت. همزمان جو بایدن رئیس جمهور آمریکا روسیه را به ""نسل کشی"" در اوکراین متهم کرده است.
به گزارش بی بی سی؛ پوتین روز سه شنبه گفت که مذاکرات صلح به بن‌بست رسیده و پافشاری کرد که حمله - که در هفته ششم است - طبق برنامه پیش می‌رود. با این حال یک مقام اوکراینی به خبرگزاری رویترز گفت که مذاکرات سخت پیش می رود اما ادامه دارد.
 پوتین درباره جنگ اوکراین که روسیه آن را ""عملیات ویژه نظامی"" می‌خواند گفت ""هدف"" اصلی آن ""کاملا روشن و شرافتمندانه"" و برای ""کمک به مردم دونباس"" بوده است.
او اوکراین را به ""ملی‌گرایی"" و ""نئونازیسم"" متهم کرد و گفت برای روسیه چاره‌ای نمانده بود تا مردم را از ""نازیسم"" نجات دهد و ""امنیت روسیه را تضمین کند.""
این اولین اظهارات پوتین درباره جنگ اوکراین در بیش از یک هفته گذشته است. او برخلاف روزهای نخست جنگ، اکنون کمتر در این مورد اظهار نظر می کند.
او به مناسبت ""روز فضانوردی"" به پایگاه فضایی وُستوچنی در منتهای شرقی روسیه در منطقه آمور رفته بود و الکساندر لوکاشنکو رئیس‌جمهور بلاروس هم همراه او بود.
 پوتین گفت تحریم غرب نمی‌تواند روسیه را منزوی کند و با تحریم‌هایی که بر روسیه و بلاروس اعمال شده، دو کشور باید ""همبستگی عمیقی"" پیدا کنند.
بخشی از نیروهای روسیه از خاک بلاروس وارد شمال اوکراین شدند از این رو بلاروس هم هدف تحریم‌های غرب قرار گرفته است، هرچند که تحریم‌ها پس از سرکوب معترضان به انتخابات ریاست‌جمهوری دو سال پیش آغاز شده بودند.
رئیس‌جمهور روسیه به کارکنان این پایگاه گفت: ""ما قصد منزوی کردن خود را نداریم و انزوای شدید هیچ کشوری در دنیای امروز ممکن نیست و قطعا برای کشوری بزرگی مثل روسیه غیرممکن است.""
""بنابراین ما با شرکایمان که می‌خواهند با ما همکاری کنند کار می‌کنیم.""
او گفت حال که روسیه و بلاروس هر دو تحریم شده‌اند این فرصتی را برای ""همبستگی عمیق"" دو کشور ایجاد کرده است.
پوتین و لوکاشنکو رئیس جمهور بلاروس/ عکس: EPA
تحریم‌های غرب از زمانی که روسیه کریمه را در سال ٢٠١٤ ضمیمه خود کرد آغاز شد و از جنگ اوکراین این تحریم‌ها هر چه بیشتر و وسیع‌تر شدند.
با اینحال پوتین گفت بخش‌هایی از اقتصاد روسیه از تحریم منتفع شده‌اند و مهارت‌ها و فناوری‌های خود را توسعه داده‌اند: ""ببینید از زمانی که اولین تحریم در سال ٢٠١٤ اعمال شد چه پیشرفت‌هایی در برخی زمینه‌ها کرده‌ایم مثلا در کشاورزی. کشاورزی اکنون صنعتی شده با فناوری پیشرفته.""
رئیس‌جمهور روسیه همچنین با ستایش از دستاوردهای فضایی گفت کشورش نسل جدید سفینه‌های فضایی را تولید خواهد کرد و در سه ماهه سوم سال ٢٠٢٢ کاوشگری به نام لونا-٢٥ به کره ماه می‌فرستد.
بایدن روسیه را به 'نسل‌ کشی' متهم کرد
در تحولی دیگر جو بایدن، رئیس جمهور آمریکا، در جریان رویدادی در ایالت آیووا در مورد بهای انرژی، اعمال روسیه در اوکراین را ""نسل کشی"" خوانده است.
این اولین بار است که یک مقام دولت آمریکا از این اصطلاح که بار سنگینی دارد برای کشتار غیرنظامیان در اوکراین استفاده می‌کند.
 بایدن گفت: ""بودجه خانوادگی شما، توانایی شما در پر کردن باک بنزین، هیچ کدام نباید به این موضوع بستگی داشته باشد که یک دیکتاتور آن طرف دنیا اعلام جنگ می کند و مرتکب نسل کشی می‌شود.""
ولودیمیر زلنسکی رئیس جمهور اوکراین در توییتی به خاطر به کار بردن کلمه ""نسل کشی"" از جو بایدن تمجید کرده است.
او نوشت: ""کلماتی حقیقی. نام‌گذاری دقیق رویدادها برای رویارویی با شرارت ضروری است.""
بایدن/ عکس: REUTERS
 بایدن ساعتی بعد در پاسخ به سوال خبرنگاران درباره اظهاراتش گفت: ""بله، من آن را نسل کشی توصیف کردم. روشن و روشن تر شده که پوتین فقط سعی دارد مفهوم اوکراینی بودن را حذف کند.""
او افزود: ""و میزان شواهد این موضوع هم درحال افزایش است. حتی نسبت به هفته پیش.""
""شواهد بیشتری از کارهای وحشتناکی که روس‌ها در اوکراین کرده‌اند ظاهر می‌شود. و ما بیشتر و بیشتر از این ویرانی با خبر خواهیم شد.""
او گفت نهایتا حقوقدانان دادگاه‌های بین‌المللی هستند که باید تصمیم بگیرد آیا این نسل کشی بوده یا نه اما ""مسلما این طور به نظر می‌رسد.""
 زلنسکی قبلا کشتار غیرنظامیان در شهر بوچا در نزدیکی کی‌یف را یک ""نسل کشی واقعی"" توصیف کرده است. آن کشتار با محکومیت شدید بین‌المللی روبرو شد.
او پیشتر در روز سه شنبه گفت که گورهای جمعی تازه ای ""تقریبا روزانه"" در مناطقی که قبلا تحت اشغال روسیه بوده کشف می‌شود.
در همین حال ژاپن تحریم‌های تازه‌ای برای روسیه در نظر گرفت. به گزارش خبرگزاری کیودو، ژاپن ٣٩٨ روس از جمله دختران ولادیمیر پوتین و همسر سرگی لاوروف وزیر خارجه را تحریم کرده است.
سرمایه‌گذاری جدید شرکت‌ها و شهروندان ژاپنی در روسیه ممنوع و واردات کالاهای روسی از جمله ودکا هم تحریم شده‌اند.
ولودیمیر زلنسکی در نطقی از راه دور در پارلمان لیتوانی از این کشور تشکر کرد که واردات انرژی از روسیه را متوقف کرده و به اوکراین سلاح داده است.
زلنسکی با انتقاد از اتحادیه اروپا گفت این اتحادیه در تحریم انرژی روسیه اکراه زیادی داشته است و اگر به موضوع وارد کردن گاز از روسیه رسیدگی نکند جنگ در اوکراین خاتمه پیدا نمی‌کند.                           ",https://www.asriran.com/003VBk
834883,۱۴۰۱/۰۱/۲۴,اقتصادی,چه کسانی از شفافیت لیست ابربدهکاران بانکی ناراحتند؟,آنقدر لیست بدهکاران قدیمی است که بررسی آن نشان می‌دهد برخی از آنها دارفانی را وداع گفته‌اند و همچنان تعدادی از فوت شدگان درمیان بدهکاران دیده می‌شود.,"در حالیکه عموم مردم از افشای فهرست بدهکاران بانکی خشنود هستند، فقط یک جریان سیاسی است که از این موضوع ابراز نارضایتی کرده است.
روزنامه ایران امروز در تحلیلی درباره برخی واکنش‌های سیاسی به انتشار اسامی بدهکاران بزرگ بانکی نوشت:‌ طی سال‌های گذشته اسامی ابربدهکاران بانکی فقط در جیب مسئولان مربوطه قرارداشت و به غیر از اخبارغیررسمی، مردم با نام این بدهکاران بزرگ که بخش بزرگی از سرمایه‌های این کشور را در اختیار گرفته و به نفع خود مصادره کرده‌اند، آشنا نبودند. درواقع لیست این بدهکاران درطول سالیان گذشته تنها کارکرد تبلیغی برای برخی مسئولان داشت و اقدام جدی برای برخورد با آنها صورت نمی‌گرفت.
اما دولت سیزدهم در قالب نخستین لایحه بودجه خود،‌ بندی را گنجاند که شبکه بانکی را ملزم به افشای اطلاعات تسهیلات و تعهدات کلان خود کرده است و به محض ابلاغ قانون بودجه با پیگیری وزارت اقتصاد و بانک مرکزی برای نخستین بار در طول تاریخ کشور، نام ابربدهکاران بانکی از پستو خارج شد و در یک اتاق شیشه‌ای در مقابل دید همگان قرار گرفت.
بر اساس بند «د» تبصره ۱۶ قانون بودجه ۱۴۰۱ تحت عنوان ‌احکام تنظیمی، ‌بانک مرکزی جمهوری اسلامی ایران موظف است با استفاده از سامانه اطلاعاتی خود و عنداللزوم اطلاعات دریافتی از بانکها و مؤسسات اعتباری غیر بانکی(موضوع جزء(۲) این بند) براساس تعاریف و مصادیق تعیین شده توسط شورای پول و اعتبار، مانده تسهیلات و تعهدات کلان و میزان پرداختی و مانده تسهیلات و تعهدات اشخاص مرتبط و میزان پرداختی هریک از بانک‌ها و مؤسسات اعتباری غیربانکی را به تفکیک هر یک از اشخاص با تعریف شورای پول و اعتبار (مرتبط یا ذی‌نفع واحد)، نرخ سود، مدت بازپرداخت، دوره تنفس، وضعیت بازپرداخت (جاری، سررسید گذشته، معوق یا مشکوک‌الوصول)، نوع و میزان وثیقه دریافت شده، بر تارنمای بانک مرکزی جمهوری اسلامی ایران در دسترس عموم قرار داده و به‌صورت فصلی به‌روزرسانی کند.
همچنین ‌بانک‌ها و مؤسسات اعتباری غیربانکی موظفند اطلاعات مندرج در جزء (۱) این بند را به‌صورت فصلی در اختیار بانک مرکزی قرار دهند. در صورت استنکاف از ارسال تمام یا بخشی از اطلاعات، در موعد مقرر، مؤسسه اعتباری حسب مورد به تشخیص بانک مرکزی، به یکی از جرایم مندرج در ماده (۴۴) قانون پولی و بانکی کشور یا اجزای(۳) یا (۴) بند (الف) ماده (۱۴) قانون برنامه پنجساله ششم توسعه اقتصادی، اجتماعی و فرهنگی جمهوری اسلامی ایران و با رعایت ترتیبات مندرج در مواد مذکور محکوم می‌شود.
از سوی دیگر، بانک مرکزی موظف است گزارش همکاری یا تخلف بانک‌ها و مؤسسات اعتباری غیربانکی را به‌صورت فصلی به کمیسیون اصل نودم (۹۰) قانون اساسی جمهوری اسلامی ایران و دیوان محاسبات کشور ارائه‌ کند.
از شفافیت استقبال کنیم
پس از انتشار فهرست بدهکاران بانکی، برخی منتقدان این اقدام را تبلیغی و برخی دیگر برخلاف مصالح بانک‌ها دانستند. اما واقعیت این است که باید همگان از شفافیت استقبال کنند چرا که منافع بسیاری برای کشور دارد، هرچند ممکن است به زیان عده‌ای ویژه‌خوار تمام شود.
دولت سیزدهم هم برهمین اساس افشای اطلاعات بدهکاران بانکی را در دستور کار قرارداد، اقدامی که همواره با مقاومت شدیدی از سوی برخی بانک‌ها و ذی نفعان مواجه می‌شد. حال اکنون نورافکن شفافیت روی حیات خلوتی که سال‌ها درا ختیار عده‌ای خاص بوده، تابیده است و این جزئیات، مردم را از رمز و راز آسانی دریافت وام‌های کلان و دشواری دریافت وام‌های خرد آگاه می‌کند.
البته قبل از اینکه این تکلیف دربودجه سال‌جاری گنجانده شود، شبکه‌های بانکی براساس آیین نامه‌های مربوطه از نیمه دوم دهه ۱۳۸۰ مکلف به انتشار لیست بدهکاران و جزئیات تسهیلات و تعهدات کلان بوده‌اند، ولی هیچگاه این اتفاق نیفتاد تا اینکه دولت سیزدهم به‌صورت جدی آن را پیگیری و اجرایی کرد.
نکته‌ای که باید به آن توجه کرد این است که تقریباً تمام فهرست بدهکاران طی دولت‌های قبل شکل گرفته و همانند بدهی‌ها و تکالیف بر زمین مانده وظیفه دریافت آن بر دوش دولت سیزدهم گذاشته شده است. آنقدر لیست بدهکاران قدیمی است که بررسی آن نشان می‌دهد برخی از آنها دارفانی را وداع گفته‌اند و همچنان تعدادی از فوت شدگان درمیان بدهکاران دیده می‌شود.
منجمد شدن هزاران میلیارد تومان از منابع بانک‌ها در دست عده‌ای معدود ضمن اینکه باعث شده است تا توان شبکه بانکی برای تسهیلات دهی به بخش‌های حقیقی اقتصاد کاهش یابد، به‌دلیل ورود این تسهیلات به بازارهای سفته بازانه اثر منفی دیگری برای اقتصاد و مردم به همراه داشته است. حال با انتشار این لیست که قرار است در آینده مشمول بانک‌های خصوصی و بدهکاران زیر۱۰۰ میلیارد تومان هم شود، موجب می‌شود تا این سرمایه‌های کلان از حبس ابربدهکاران خارج و درخدمت اقتصاد ملی قرارگیرد.                           ",https://www.asriran.com/003VBr
834882,۱۴۰۱/۰۱/۲۴,اجتماعی ,وزیر علوم: با کمبود خوابگاه در کشور مواجه هستیم,وی با تأکید بر اینکه اقدامات خیّرین علاوه بر رفع نیاز جامعه، یک سنت ارزشمند اسلامی است گفت: مستندسازی این اقدامات برای ترویج به عنوان یک فرهنگ فاخر و همچنین حفظ آن به عنوان یک میراث معنوی، ضروری است.,"وزیر علوم با اشاره به اینکه هنوز هم در کشور با کمبود خوابگاه مواجه هستیم گفت: در برخی دانشگاه‌های شهرستانی، امکانات خوابگاهی وجود ندارد و همه خوابگاه‌ها استیجاری هستند. صندوق رفاه دانشجویان از پروژه‌های خیّرین در این حوزه استقبال و حمایت می‌کند و بسترهای خوبی برای همکاری فراهم کرده است.
به گزارش ایسنا، دکتر محمدعلی زلفی گل وزیر علوم، تحقیقات و فناوری در دیدار جمعی از خیرین آموزش عالی گفت: چه در گذشته و چه زمان معاصر اقدامات زیادی توسط خیّرین برای رشد آموزش عالی صورت گرفته است که ساخت خوابگاه دانشجویی و مجتمع های آموزشی تنها بخشی از این اقدامات است.
وزیر علوم تأکید کرد: در کنار استمرار فعالیت‌های گذشته، خیّرین می‌توانند با ورود به بحث بورسیه کردن دانشجویان مستعد در رشته‌های مورد نیاز جامعه، دانشجویان شاخص علوم پایه و علوم انسانی، تجهیز آزمایشگاه‌ها و به ویژه حمایت از نخبگان شاغل در شرکت‌های دانش‌بنیان شکل جدیدی به اقدامات نیک خود ببخشند.
دکتر زلفی‌گل ادامه داد: گاهی مشاهده می‌کنیم دانشجویان شاخص و المپیادی رشته‌های علوم پایه به خاطر بازار کار از علاقه خود صرف‌نظر کرده و در رشته دیگری غیر از رشته قبلی ادامه تحصیل می‌دهند که بورسیه کردن این دانشجویان کمک بزرگی به رشد علمی این رشته‌ها است.
وی تأکید کرد: با سرمایه‌گذاری خیّرین، نخبگان و مخترعان فعال در حوزه پژوهش و فناوری می‌توانند ایده‌های علمی خود را به یک دانش فنی یا محصول مورد نیاز جامعه تبدیل کنند که در این صورت هم شاهد رشد فناوری در کشور خواهیم بود و هم زمینه فعالیت تعدادی از جوانان کشور فراهم خواهد شد.
دکتر زلفی‌گل با اشاره به اینکه هنوز هم در کشور با کمبود خوابگاه مواجه هستیم گفت: در برخی دانشگاه‌های شهرستانی، امکانات خوابگاهی وجود ندارد و همه خوابگاه‌ها استیجاری هستند. صندوق رفاه دانشجویان از پروژه‌های خیّرین در این حوزه استقبال و حمایت می‌کند و بسترهای خوبی برای همکاری فراهم کرده است.
وی با تأکید بر اینکه اقدامات خیّرین علاوه بر رفع نیاز جامعه، یک سنت ارزشمند اسلامی است گفت: مستندسازی این اقدامات برای ترویج به عنوان یک فرهنگ فاخر و همچنین حفظ آن به عنوان یک میراث معنوی، ضروری است.
وزیر علوم در این نشست از اقدام علیرضا قاسمی فرزاد، استاندار همدان که چند بلوک ساختمانی در اختیار استانداری را با ظرفیت ۴۰۰ دانشجو بابت استفاده خوابگاهی به دانشگاه صنعتی همدان واگذار کرده بود، تجلیل کرد.
دکتر زلفی‌گل با اهدای لوح سپاس که به امضای وی و وزیر کشور رسیده بود از این اقدام ارزشمند استاندار قدردانی کرد.
استاندار همدان نیز در این نشست گفت: بزرگترین سرمایه کشور جوانان است و بزرگترین گنجینه خانوده‌ها نیز فرزندان هستند و برای ما به عنوان دولت خدمتگزار مردم، هرگونه حمایت از جوانان یک تکلیف و در حین حال افتخار است.
وی افزود: موضوع اسکان دانشجویان غیربومی در خوابگاه‌های تحت نظر دانشگاه یک ضرورت است و پراکندگی دانشجویان در سطح شهر و اسکان در فضاهای غیرآموزشی آسیب‌هایی را به دنبال دارد.
طرح صندوق رفاه دانشجویان
دکتر مسعود گنجی در این نشست ضمن اعلام نیاز این صندوق به استمرار فعالیت‌های خیّرین در زمینه خوابگاه‌سازی گفت: طرح ۳۰،۳۰،۴۰ امسال نیز در هیات امنای صندوق مصوب شده و اجرا می شود.
وی افزود: براساس این طرح، ۴۰ درصد هزینه های احداث خوابگاهرا صندوق رفاه دانشجویان، ۳۰ درصد را دانشگاه محل احداث خوابگاه و ۳۰ درصد را خیّرین پرداخت می کنند.
دکتر گنجی اظهار داشت: سامانه ای در صندوق رفاه راه اندازی شده است که خیّرین می توانند از تمام مراحل احداث پروژه اطلاع یابند و از نحوه هزینه کرد سرمایه گذاری خود مطلع شوند.
رویکردهای ستاد خیّرین وزارت علوم
در ادامه این نشست، دکتر مصطفی زمانیان دبیر ستاد خیّرین وزارت علوم با بیان اهمیت کار خیرین و ظرفیت فوق‌العاده‌ای که در این حوزه وجود دارد، گفت: سنت وقف از سنت‌های بسیار دیرین فرهنگ ایرانی است و ظرفیت‌های موجود خیرین بسیار بیشتر از چیزی است که امروز به مرحله اجرا و عمل رسیده است.
وی افزود: در بسیاری از کشورهای دنیا مشارکت دادن خیرین در اداره امور، امری رایج است و بسیاری از دانشگاه‌های مطرح دنیا عمده بودجه خود را از محل وقف و بنیادهای خیِّریه تأمین می‌کنند.
دبیر ستاد خیرین وزارت علوم گفت: در دوره جدید فعالیت این ستاد بنا داریم ضمن استمرار فعالیت‌های سابق، زمینه حضور خیرین در هیأت‌های امنا و اداره دانشگاهّ‌ها را فراهم کنیم.
دکتر زمانیان با بیان اینکه بسیاری از اعضای جامعه خیّرین آموزش عالی از پیشگامان کسب و کار در کشور هستند، گفت: همکاری خیرین با مراکز رشد و شرکت‌های دانش‌بنیان به رشد فعالیت‌های این مؤسسات کمک می‌کند.
دبیر ستاد خیرین آموزش عالی از تدوین تفاهم‌نامه میان وزارت علوم و وزارت اقتصاد خبر داد که در صورت امضای آن، کمک‌های مالی خیرین به بنیادهای خیّرین دانشگاه‌ها به عنوان هزینه قابل قبول مالیاتی محسوب شود.
محورهای سخنان خیّرین
در این نشست تعدادی از خیّرین به بیان نظرات خود پرداختند که شامل برنامه‌ریزی هدفمند وزارت علوم و ستاد خیّرین برای هدایت سرمایه‌گذاری‌ها در آموزش عالی و تسهیل مشارکت خیّرین در پروژه‌ها بود.
به گزارش اداره کل روابط عمومی وزارت علوم، تعدادی از معاونان وزارت علوم و رؤسای دانشگاه‌های کشور نیز در این نشست حضور داشتند.                           ",https://www.asriran.com/003VBq
834879,۱۴۰۱/۰۱/۲۴,اقتصادی,۸ میلیون مستأجر خانه به دوش که غم اجاره دارند,میانگین هر متر مربع مسکن در تهران از سال ۹۲ تا کنون از محدوده ۳ میلیون تومان به محدوده ۳۵ میلیون تومان رسیده‌است، اجاره مسکن نیز به همین شکل در این سال‌ها با رشد مواجه شده‌است و فشار زیادی به قشر اجاره‌نشین وارد می‌آید.,"جوان آنلاین نوشت: قریب به ۸ میلیون مستأجر در کشور خانه به دوشانی به شمار می‌روند که غم اجاره و اسکان دارند، زیرا می‌ترسند از پس سیلاب تورم اجاره بها که سال گذشته بیش از ۵۰ درصد بود، بر نیایند، از این‌رو برخی از مستأجران در همین ماه رمضان جست‌وجو برای یافتن مورد مناسب را آغاز کرده‌اند تا پیش از داغ شدن بازار مسئله اسکان سال ۱۴۰۱ خود و خانواده را حل و فصل کنند، به ویژه اینکه افزایش مهاجرت به ایران امکان دارد حل مسئله اسکان اجاره‌نشینان را پیچیده‌تر کند.
یک زمانی ادعا می‌شد که مستأجران خوش‌نشین هستند و هر کجا که بخواهند سال به سال جا به جا می‌شوند و اسکان پیدا می‌کنند، اما با توجه به تورم‌های تند بازار اجاره‌بها حداقل دیگر همه اجاره‌نشین‌ها خوش‌نشین نیستند و تأمین هزینه‌های اجاره بها به یک مسئله تبدیل شده‌است. تنها در سال گذشته آمارها نشان می‌دهد که به طور متوسط هزینه اجاره‌بها بیش از ۵۰ درصد رشد داشت یعنی بیش از تورم عمومی حال باید دید در سال ۱۴۰۱ چگونه بازار اجاره بهایی برای مستأجران رقم می‌خورد، از این منظر گفته می‌شود جامعه مستأجران که ایران قریب به ۸ میلیون اجاره‌نشین دارد.
افزایش هزینه‌های تولید و همچنین دردسرهای ساخت مسکن و شیرینی دستکاری نرخ مسکن بر پایه خبر یا معاملات مکرر صوری موجب‌شده تا ساخت و ساز مسکن به اندازه کافی انجام نشود، ولی در مقابل سفته بازی درباره افزایش نرخ مسکن همیشه بازارش داغ‌داغ است، به طوری که میانگین هر متر مربع مسکن در تهران از سال ۹۲ تا کنون از محدوده ۳ میلیون تومان به محدوده ۳۵ میلیون تومان رسیده‌است، اجاره مسکن نیز به همین شکل در این سال‌ها با رشد مواجه شده‌است و فشار زیادی به قشر اجاره‌نشین وارد می‌آید.
بالطبع وقتی مسکن به اندازه کافی در کشور ساخته نشود و با سفته‌بازی در این بخش با ابزارهای مالیاتی برخورد نشود، دود این رخداد به چشم اجاره‌نشینانی می‌رود که همیشه غم اجاره‌نشینی و اسکان دارند و می‌ترسند روزی نتوانند از پس سیلاب تورمی این بخش بر بیایند. همانطور که میلیون‌ها تقاضا برای ۱۱ هزار خودروی پیش‌فروشی ایران‌خودرو وجود دارد و صد البته که بخشی از آن‌ها تقاضای مصرفی نیست و صرفاً سرمایه‌ای است، تقاضا برای اجاره مسکن نیز کم نیست و امروز در برابر هشت میلیون ایرانی اجاره‌نشین گفته می‌شود که هشت میلیون افغانستانی در ایران حضور دارند که بخش زیادی از آن‌ها اجاره‌نشین هستند و طبیعتاً رقیب اجاره‌نشینان ایرانی به شمار می‌روند.
اگر در طول دهه‌های گذشته در اقتصاد به شکلی سیاستگذاری می‌شد که امکاناتی، چون نقدینگی، نیروی انسانی، دانش فنی و مهندسی، مواد اولیه در خدمت تولید و ساخت کالاهایی، چون ساختمان با کاربری مسکونی قرار می‌گرفت شاید امروز اقتصاد آنقدر در نبود تعادل عرضه وتقاضا به سر نمی‌برد، اما به هر روی تحریم و سوء‌مدیریت مشکل‌آفرین شده ‌است.
در چنین شرایطی کارشناسان اقتصادی می‌گویند بهتر است نهاد دولت مشکلات مالی خود را صادقانه با مردم و جامعه کارشناسی و نخبگان در میان بگذارد. نهاد دولت طی چندین دهه آنقدر عریض و طویل و پر هزینه شده‌است که تأمین مالی خودش به مثابه شکستن شاخ غول است، چراکه هر ماه باید ۵۰ تا ۱۰۰ هزار میلیارد تومان برای هزینه‌های جاری‌اش تأمین کند، بدین ترتیب باید حل مشکلات مردم به خود مردم سپرده شود و مثلاً در حوزه ساخت و ساز مسکن برای اجاره‌نشین‌ها باید زمین‌های اطراف شهرها سریع آزادسازی شود.
زمین‌های زیادی در کنار شهرها وجود دارد که می‌توان این زمین‌ها را به تولیدکنندگان و انبوه‌سازان مسکن داد تا سریعاً ساخت مسکن را کلید بزنند و در اختیار اجاره‌نشین‌ها و اشخاص بی‌بضاعت قرار دهند.
این امور باید سریعاً انجام گیرد، زیرا در گذشته هزینه ساخت هر متر مربع مسکن یک میلیون تومان بود و با ۳۵ تا ۵۰ میلیون تومان آورده نقدی و تسهیلات بانکی می‌شد مردم را خانه‌دار کرد، اما امروز هزینه ساخت متری ۶ تا ۹ میلیون تومان است و ساختار پولی و مالی اقتصاد ایران نشان می‌دهد که فردا بی‌شک هزینه ساخت از امروز هم بیشتر خواهد بود. شاید تصور می‌شد که برجام به ثمر می‌رسد و همچون سال‌های ابتدایی دهه ۹۰ ده‌ها میلیارد دلار منابع برای فعالیت اقتصادی به دست دولت می‌رسد، اما به هر ترتیب نشد، از این‌رو باید با مدل‌های جدید و ابتکاری کار حل مشکلات آحاد مختلف جامعه را کلید زد و امور را به دست خود مردم سپرد و ملت را درگیر فعالیت کار اقتصاد از جمله ساخت و تولید مسکن کرد.
باید سریعاً کار آزادسازی بخش قابل‌ملاحظه‌ای از زمین‌های موجود را در کشور برای ساخت مسکن کلید زد. با این کار هم تورم بخش مسکن کنترل می‌شود هم اشتغال راه می‌افتد و هم اینکه مردم به خانه‌دار شدن و اسکان اجاره‌ای ارزان‌قیمت امیدوار می‌شوند.                           ",https://www.asriran.com/003VBn
834877,۱۴۰۱/۰۱/۲۴,سیاست خارجی,تحلیل کیهان از حمله به کنسولگری ایران در هرات: پشت صحنه این تعرض گروه‌های غربگرا هستند,اغراض امنیتی توطئه‌های مذکور، اختلاف‌افکنی و تفرقه‌اندازی میان دو ملت همسایه ایران و افغانستان است که پیوندها واشتراکات دیرینه در زمینه‌های گوناگون دارند. هدف اقتصادی این سناریوها و جنایات نیز ضربه‌زدن به پروژه خنثی‌سازی تحریم‌ها است.,"کیهان نوشت: روز دوشنبه عده‌ای به سرکنسولگری ایران در هرات حمله ور شده و اقدام به سنگ پرانی کردند.
منابع در هرات می‌گویند پشت صحنه این تعرض گروه‌های غربگرای «جنبش عدالت و آزادی» و «تیم بانوان عدالت‌جو» هستند که پیش از این توسط غربی‌های حاضر در افغانستان تأمین مالی می‌شدند.
این اقدام سخیف به علاوه شهادت دو طلبه اهل سنت در گنبد کاووس، شهادت دو روحانی در حرم مطهر رضوی و انتشار کلیپ‌های مشکوک و جعلی به مثابه تکه‌های یک پازل با اهداف پلید امنیتی و اقتصادی از سوی دشمن علیه دو ملت ایران و افغانستان طراحی و چیده شده‌اند.
اغراض امنیتی توطئه‌های مذکور، اختلاف‌افکنی و تفرقه‌اندازی میان دو ملت همسایه ایران و افغانستان است که پیوندها واشتراکات دیرینه در زمینه‌های گوناگون دارند. هدف اقتصادی این سناریوها و جنایات نیز ضربه‌زدن به پروژه خنثی‌سازی تحریم‌ها است.
دولت سیزدهم با حرکت درون‌زا و متکی به توانمندی‌های ملی، دیپلماسی اقتصادی و گسترش تجارت خارجی و همکاری‌ها با کشورهای همسایه، معطل مذاکرات معطوف به برجام و گردن‌کشی‌های غرب نمانده است، تضمین مطمئن درباره عدم تکرار عهدشکنی می‌خواهد و در حال خنثی‌سازی تحریم و تعامل پویا و فعال با شرق است. دولت صادرات و شرکای تجاری خود را با اولویت همسایگان تنوع بخشیده و تحریم را زیر پا می‌‎گذارد.
واردات گسترده واکسن، عضویت ایران در پیمان شانگهای، انعقاد قرارداد سوآپ گازی باترکمنستان و آذربایجان، سند همکاری ۲۵ ساله میان ایران و چین، پیگیری همکاری بلندمدت با روسیه، رشد 41 درصدی صادرات، گذر تجارت خارجی کشور از 101 میلیارد دلار در سال 1400، افزایش ۴۰ درصدی صادرات نفت و رشد ۳۵ درصدی متوسط ماهانه صادرات غیرنفتی نسبت به میانگین هشت سال عملکرد دولت روحانی در پنج ماه نخست فعالیت دولت سیزدهم، رساندن رقم صادرات غیرنفتی به بالاترین رقم پس از انقلاب، قراردادهای جدید باترکیه و پاکستان و عراق و سوریه طلیعه‌هایی از رویکرد مبارک دولت سیزدهم و در شرایط تحریم و بدون برجام و FATF است.
از این رو، دولت با سیاست خارجی پویا و فعال، خنثی‌سازی تحریم و افزایش تعامل و تجارت خارجی با همسایگان، نقش مؤثر خود در تکوین «قرن جدید آسیایی» و انتقال محور قدرت از غرب به شرق را ایفا می‌کند و در حال به هم زدن نقشه شوم غرب برای نابودی توانمندی‌های ایران است. افزون بر این، دشمن از محور مقاومت شکست‌های پی‌درپی خورده است و از سر عجز به تکاپو افتاده است.                           ",https://www.asriran.com/003VBl
834875,۱۴۰۱/۰۱/۲۴,اجتماعی ,پرداخت دیه سربازان مقتول و مجروح در محل خدمت برعهده کیست؟,سال ۱۴۰۰ مبلغ ۱۴ میلیارد تومان و سال ۱۳۹۹ مبلغ ۲۳ میلیارد تومان از بودجه تعیینی در قانون به پرونده هایی که از ارتش جمهوری اسلامی ایران، نیروی انتظامی جمهوری اسلامی ایران و سپاه پاسداران انقلاب اسلامی معرفی شد، پرداخت کردیم.,"ایرنا نوشت: معاون حقوقی و امور مجلس وزیر دادگستری گفت: سربازانی که در محل خدمت دچار حادثه یا کشته می‌شوند طبق قانون، مشمول دریافت دیه از بیت المال هستند و وزارت دادگستری در سال ۱۴۰۰، مبلغ ۱۴ میلیارد تومان به مشمولان این قانون پرداخت کرده است.
علی فرهادی اظهار داشت: ۲ سال است که طبق قانون پرداخت دیه مستحقان دریافت دیه شامل مقتولان و مجروحان ناشی از عبور غیرمجاز از مرز که توسط یگان‌های ارتش، سپاه و مرزبانی مورد اصابت گلوله قرار گرفته‌اند و همچنین سربازانی که در محیط پادگان در اثر حوادث مختلف کشته یا مجروح می‌شوند، با معرفی ارتش جمهوری اسلامی ایران، نیروی انتظامی جمهوری اسلامی ایران و سپاه پاسداران انقلاب اسلامی به وزارت دادگستری محول شده است.
وی ادامه داد: بر این اساس، وزارت دادگستری تکلیف دارد از منبع ۵۰۰ میلیارد تومان تا سقف ۲۰ درصد را به این موضوع اختصاص دهد.
فرهادی اظهار داشت: سال ۱۴۰۰ مبلغ ۱۴ میلیارد تومان و سال ۱۳۹۹ مبلغ ۲۳ میلیارد تومان از بودجه تعیینی در قانون به پرونده هایی که از ارتش جمهوری اسلامی ایران، نیروی انتظامی جمهوری اسلامی ایران و سپاه پاسداران انقلاب اسلامی معرفی شد، پرداخت کردیم.
وی اضافه کرد: در پرداخت این پرونده‌ها به روز هستیم حتی پرونده‌های سالیان قبل هم صفر شده است یعنی پرونده‌هایی مربوط به ۴۰ سال قبل هم بود که سربازانی در پادگان‌ها دچار آسیب شده بودند و مشمول دریافت دیه شدند که با معرفی ارتش جمهوری اسلامی ایران، نیروی انتظامی جمهوری اسلامی ایران و سپاه پاسداران انقلاب اسلامی دیه به آنها پرداخت شد.
در تبصره ۱۰ قانون بودجه سال ۱۴۰۱ آمده است: «وزارت دادگستری مکلف است از محل منابع جزء (۳) این بند نسبت به پرداخت دیه مستحقان دریافت دیه شامل مقتولان و مجروحان ناشی از عبور غیرمجاز از مرز که توسط یگانهای ارتش، سپاه و مرزبانی مورد اصابت گلوله قرار گرفته‌اند و همچنین سربازانی که در محیط پادگان در اثر حوادث مختلف کشته یا مجروح می‌شوند، با معرفی ارتش جمهوری اسلامی ایران، نیروی انتظامی جمهوری اسلامی ایران و سپاه پاسداران انقلاب اسلامی تا سقف بیست درصد (۲۰%) از محل اعتبارات ردیف ۶۴ ـ۵۳۰۰۰۰ اقدام نماید.»                           ",https://www.asriran.com/003VBj
834873,۱۴۰۱/۰۱/۲۴,اقتصادی,چرا مجلس اصرار دارد سالی 1.4میلیارد دلار انرژی تلف شود؟,خوب است نمایندگان بگویند که دولت برای ایجاد این زیرساخت‌ها که قرار است توجیه صرفه‌جویی انرژی را به عاملی بی‌اهمیت بدل کند، چقدر باید هزینه کند؟ و آیا اساسا ایجاد چنین زیرساخت‌هایی ممکن است؟,"اعتماد نوشت: رییس‌کمیسیون اجتماعی مجلس گفته طرح تغییر ساعت رسمی کشور که شورای نگهبان ایراداتی را به آن وارد دانسته بود با حضور طحان نظیف عضو حقوقدان شورای نگهبان بررسی شده و ابهام مورد نظر رفع شد، اما اجرای این قانون به آغاز سال ۱۴۰۲ موکول شد.
بر اساس ماده ۸۲ قانون مدیریت خدمات کشوری به دولت این اختیار داده شد که ساعات کاری ادارات را تعیین کند، ساعت رسمی کشور امسال تغییر نمی‌کند اما دولت باید در سال جاری زیرساخت‌های لازم برای اجرای این قانون را آماده کند.
فارغ از اینکه چرا نمایندگان مجلس شورای اسلامی در این وانفسای مشکلات تا این حد بر موضوع تغییر نکردن ساعت رسمی کشور اصرار دارند و این مساله را تا این اندازه مهم می‌دانند، باید گفت که در طرح جدیدی با هدف تامین نظر شورای نگهبان در کمیسیون اجتماعی به تصویب رسیده، ابهاماتی وجود دارد.
نخست اینکه کمیسیون اجتماعی تصویب کرده که دولت باید زیرساخت‌های لازم را برای فراهم شدن اجرای عدم تغییر ساعت رسمی کشور در سال 1402 فراهم کند. مشخص نیست که این زیرساخت‌هایی که نمایندگان از آن سخن به میان می‌آورند، چیست؟
یکی از مهم‌ترین دلایل تغییر ساعت رسمی کشور در هر سال، صرفه‌جویی انرژی است. تغییر ساعت رسمی کشور در ابتدای فروردین ماه حدود ۲ درصد در اوج مصرف و 4 درصد در مصرف انرژی تاثیر دارد. از سوی دیگر بر مبنای بررسی‌های علمی انجام شده روی منحنی بار 24 ساعته کل کشور، طی سال‌های 1393 تا 1400 به‌طور متوسط حدود 4 درصد از مصرف برق در 6 ماه نخست سال از محل اجرای طرح تغییر ساعت صرفه‌جویی شده که معادل 106 میلیارد کیلووات ساعت در طول 7 سال اخیر است. انرژی صرفه‌جویی شده ناشی از این طرح به‌طور متوسط سالانه بالغ بر یک میلیارد و چهارصد میلیون دلار بوده است.
آیا منظور نمایندگان این است که دولت زیرساخت‌هایی ایجاد کند تا نیازی به صرفه‌جویی این یک میلیارد دلار نباشد؟ خوب است نمایندگان بگویند که دولت برای ایجاد این زیرساخت‌ها که قرار است توجیه صرفه‌جویی انرژی را به عاملی بی‌اهمیت بدل کند، چقدر باید هزینه کند؟ و آیا اساسا ایجاد چنین زیرساخت‌هایی ممکن است؟
تنها راهی که می‌توان متصور شد، این است که وزارت نیرو طی یک‌سال آینده آنقدر تراز تولید برق را بالا ببرد تا با تراز مصرف تعادل داشته باشد. اما حتی این اقدام هم عامل صرفه‌جویی را از تغییر ساعت رسمی کشور حذف نمی‌کند. خوب است نمایندگان به این موضوع فکر کنند که با یک میلیارد و چهارصد میلیون دلار چند صد هزار شغل می‌توان ایجاد کرد. چرا دولت باید اجرای طرحی که صرفه‌جویی انرژی را منتفی می‌کند، از خودش هزینه کند و زیرساخت آماده کند؟ کجای این اقدام منطقی است؟ چرا مجلس از داستان مشابهی که در دولت محمود احمدی‌نژاد در خصوص تغییر ساعت رسمی کشور به راه افتاد، درس نمی‌گیرد.                           ",https://www.asriran.com/003VBh
834872,۱۴۰۱/۰۱/۲۴,اجتماعی ,جریمه کرونایی ۲۹۹ هزار خودور در نوروز به دلیل عدم تزریق واکسن مالکان,وزارت بهداشت براساس کد ملی افراد به ما اعلام کرده است که چه کسانی واکسن تزریق نکرده اند و ما هم برهمین اساس در ایام عید ۲۹۹ هزار خودرو را به دلیل عدم واکسیناسیون مالکان آنها اعمال قانون کرده‌ایم.,"رئیس پلیس راهور انتظامی کشور از جریمه ۲۹۹ هزار خودرو به دلیل عدم تزریق واکسن توسط مالکانشان خبر داد.
سردار کمال هادیانفر، رییس پلیس راهور انتظامی کشور در گفت‌وگو با ایلنا درباره جریمه خودروهایی که مالکان آنها واکسن نزده در ایام نوروز به سفر رفته بودند، گفت: در بحث جریمه های کرونایی وزارت بهداشت براساس کد ملی افراد به ما اعلام کرده است که چه کسانی واکسن تزریق نکرده اند و ما هم برهمین اساس در ایام عید ۲۹۹ هزار خودرو را به دلیل عدم واکسیناسیون مالکان آنها اعمال قانون کرده‌ایم.
وی ادامه داد: اگر کسی واکسن زده اما جریمه شده است به هیات های ۵ نفره ما مراجعه کند و نامه واکسن خود را ارائه دهد تا تغییرات اعمال شود.
رئیس پلیس راهور انتظامی کشور در بخش دیگری از صحبت‌هایش درباره استفاده از دست افزار و دوربین البسه برای ماموران راهور گفت: در خصوص دست افزارها تقریبا همه ماموران ما دست افزار دریافت کرده اند و در این زمینه تکمیل شده ایم. یک هزار و ۵۰۰ عدد دست افزار نیز در همین شب عید بین همکارانمان توزیع کردیم.
سردار هادیانفر خاطرنشان کرد: صدور قبض های کاغذی دیگر برای ما کارایی ندارد و اقدامات ما در روی دست افزار انجام می شود.
وی ادامه داد: در خصوص دوربین های البسه نیز عددی که برای ما در نظر گرفته اند هنوز کافی نیست اما پرسنل ما استفاده می کنند.
رئیس پلیس راهور انتظامی کشور تصریح کرد: اساسا یکی از اهداف ما تحول سیستمی در راستای هوشمندسازی است و تلاش می کنیم تا جایی که امکان دارد از سامانه ها و سیستم ها استفاده کنیم و تنش و برخوردمان با مردم به حداقل ممکن برسد.
وی همچنین در پاسخ به این سوال که آیا شرکت های خودروسازی برای خودروهای خود تست انجام می دهند، گفت: براساس قانون سازمان استاندارد این مسئولیت را برعهده دارد و از آنجا که سازمان استاندارد نیروی لازم برای این کار را ندارد از 4 یا 5 شرکت پیمانکار برای این کار استفاده می کند.
وی ادامه داد: وزارت صمت و محیط زیست نیز برای این آزمایشات، بیشتر از شرکت های خصوصی استفاده می کنند.
رییس پلیس راهور انتظامی کشور گفت: اما ما به عنوان پلیس از یک منظر در خط تولید باید بازدید داشته باشیم و از شماره شاسی شماره موتور و درست بودن ارکان وسیله بازدید می‌کنیم.
سردار هادیانفر خاطرنشان کرد: اما براساس قانون اگر سازمان استاندارد، وزارت صمت و محیط زیست تاییدیه برای خودرو صادر کنند ما باید این خودرو را پلاک کنیم. ما امیدواریم دستگاه‌های متولی روی کیفی سازی و ایمنی کار کنند و اگر این کار نکنند ما از طریق همان بازدیدی که از خط تولید داریم و باید انجام دهیم این موارد را نیز کنترل می کنیم.
رییس پلیس راهور انتظامی کشور تاکید کرد: ما امیدواریم در سال ۱۴۰۱ همه دستگاه‌های مسئول را برای ایمنی در تردد و کاهش تصادفات پای کار بیاوریم.                           ",https://www.asriran.com/003VBg
834869,۱۴۰۱/۰۱/۲۴,فناوری و IT,متاورس به زبان ساده؛ قسمت اول (فیلم),در متاورس چه می‌گذرد؟ با چه چهره و لباسی در متاورس ظاهر می‌شوید؟ قرارها و کسب و کار و خرید در متاورس چطوری است؟ ببینید.../ راوی,کد ویدیو  دانلود    فیلم اصلی                                     ,https://www.asriran.com/003VBd
834871,۱۴۰۱/۰۱/۲۴,اخبار سلامت,افزایش پوسیدگی‌های دندانی در پساکرونا,عمده امکانات و یونیت‌های ما داخلی است اما متاسفانه طی دو سال گذشته به شدت بودجه‌های حوزه ما ضعیف شد و افت داشتیم که این می‌تواند یکی از عوامل تاثیر پذیر از نبود بودجه در بخش بهداشت باشد.,"کارشناس اداره سلامت دهان و دندان وزارت بهداشت با اشاره به اینکه کاهش مراجعات دندانپزشکی در دوران کرونا، گفت: با شیوع کرونا خدمات دندانپزشکی تحت تاثیر قرار گرفت و فقط بیشتر خدمات اورژانسی انجام می‌شد. انتظار داریم با عادی شدن وضعیت کرونا ارائه خدمات مجددا از سر گرفته شود. به طور کلی این شرایط سبب می‌شود در آینده شاهد افزایش مشکل پوسیدگی دندانی باشیم.
دکتر محمدحسین کریمی در گفت‌وگو با ایسنا، گفت: از سال ۱۳۹۳ با آغاز صحبت‌ها برای طرح پزشک خانواده زیرساخت‌ها در بحث دندانپزشکی نیز بهبود یافت و ناوگان و تجهیزات بروز شدند. از سال ۱۳۹۴ نیز حدود ۱۵۰۰ دندانپزشک با قرارداد بیمه روستایی و سپس شهری به کار گرفته شدند و با استفاده از نیروهای رسمی خود و بیمه روستایی تقریبا اکثر مراکز مجهز شده و ارائه خدمات به خوبی انجام می‌شد.
وی با اشاره به آسیب‌های کرونا در زمینه دندانپزشکی، اظهار کرد: با شیوع کرونا خدمات دندانپزشکی تحت تاثیر قرار گرفت و بیشتر خدمات اورژانسی انجام شد و انتظار داریم با عادی شدن وضعیت کرونا، ارائه خدمات دندانپزشکی مجددا از سر گرفته شود. از طرفی با تعطیلی مدارس خیلی از برنامه‌های پیشگیرانه در مدارس نیز تحت تاثیر قرار گرفت و به طور کلی این شرایط سبب می‌شود در آینده شاهد افزایش مشکل پوسیدگی دندانی باشیم.
او درباره شاخص پوسیدگی دندان در کشور بیان کرد: پایش جدیدی در این زمینه صورت نگرفته است و آخرین پایش انجام شده مربوط به سال ۹۵ است که عدد ۱.۸۴ را به ما نشان داد. شاخص پوسیدگی دندان در سال ۱۳۷۷ عدد ۱.۵، در سال ۱۳۸۳ عدد ۱.۶۲ و در سال ۱۳۹۱ عدد ۲.۰۹ را نشان می‌دهد. همچنین DMFT (شاخص پوسیدگی دندان) دندان‌های دائمی کودکان ۱۲ ساله کشور در سال ۱۳۷۴ عدد ۲.۰۲ بوده است.
کریمی تاکید کرد: بحث‌های زیادی بر شاخص‌های بهداشتی حوزه بهداشت دهان و دندان وجود دارد. از سال‌ها پیش طرح بسیار خوب استفاده از دهانشویه سدیم فلوراید را دنبال می‌کردیم اما مشکل حوزه بهداشت این است که کارشناسی‌های غلطی بر برنامه‌ها انجام می‌شود و برخی چنین طرحی را موفق نمی‌دانند. این درحالی است که استفاده از دهانشویه سدیم فلوراید در زمان خود یکی از بهترین‌ طرح‌ها بود. به عنوان مثال در شهری که بنده مشغول به کار بودم در آغاز این طرح در سال ۷۱ حدود ۷۰ نفر در روز مراجعه می‌کردند تا دندان خود را بکشند و این عدد در سال ۱۳۸۵ بین ۱۰ تا ۱۵ نفر در روز شده بود. در واقع شاید شاخص‌های پوسیدگی آن اندازه که میخواستیم بهبود نیافته است اما این طرح بعد از چند سال آثار مثبت خود را نشان داد. پوسیدگی دندان موضوعی نیست که تمام شود و کل جمعیتی که می‌توانیم تحت پوشش قرار دهیم شاید ۱۰ میلیون نفر باشد اما بازهم اقدامات ما اثرگذار بوده است.
وی درباره برنامه کاهش شاخص پوسیدگی دندانی در گروه سنی ۱۲ ساله‌ها تا سال ۱۴۰۰ و تحقق آن، تصریح کرد: به نظر بنده تمام برنامه‌های سلامت دهان و دندان تاثیرگذار بوده است ولی در این زمینه پایشی نداشتیم که ببینیم آیا این هدف محقق شده است یا خیر.
او درباه وضعیت تجهیز مراکز دندانپزشکی، گفت: عمده امکانات و یونیت‌های ما داخلی است اما متاسفانه طی دو سال گذشته به شدت بودجه‌های حوزه ما ضعیف شد و افت داشتیم که این می‌تواند یکی از عوامل تاثیر پذیر از نبود بودجه در بخش بهداشت باشد. این درحالی است که هزینه تجهیزات و امکانات هم افزایش چشمگیری داشته است. قطعا با کمبودهایی هم مواجه هستیم اما اخیر بخصوص طی مدت کرونا بازخوردی در این زمینه نداشتیم.
وی درباره پایگاه‌های سیار دندانپزشکی نیز گفت: این موضوع یکی از بهترین‌ طرح‌های ادوار قبل بود. اولین جایی که جرقه این اتفاق خورد دانشگاه علوم پزشکی کرمان بود که بین مراکز بهداشت و دانشکده‌ها قرارداد بستیم که ۲۰ دانشجوی دندانپزشکی را دانشگاه‌ها به ما بدهند و یونیت سیار و تجهیزات را هم ما تامین می‌کردیم تا ارائه خدمت صورت گیرد و به جرات یکی از بروزترین طرح‌هایی بود که انجام شد که به مرور اجرای آن ضعیف شد. البته این طرح با مشکلات زیرساختی هم همراه بود اما در کل آن را بسیار راهگشا می‌دانم.
کارشناس اداره سلامت دهان و دندان وزارت بهداشت در پایان، بیان کرد: ارائه خدمات دندانپزشکی در حوزه بهداشت در گروه‌های هدف شامل سنین زیر 6 سال، 6 تا 12 سال، زنان باردار تا یک سال پس از زایمان و سالمندان رایگان است. سایر گروه‌ها نیز با نرخ دولتی می‌توانند از حوزه بهداشت خدمت دریافت کنند.                           ",https://www.asriran.com/003VBf
834868,۱۴۰۱/۰۱/۲۴,اجتماعی ,اعتماد: همه می بینند دارو گران شده، اما وزارت بهداشت گرانی را نمی بیند/ دولت سیزدهم بعد از 6ماه، هنوز هم مشکلات را به گردن قبلی ها می اندازد,وزیر محترم بهداشت، دو روز قبل اعلام کرد که مجلس، سه میلیارد دلار ارز برای دارو در سال جاری در نظر گرفته و دیروز بانک مرکزی اعلام کرد که ارز منظور شده برای واردات دارو در سال 1401، یک میلیارد دلار است .,"اعتماد نوشت: مسوولان وزارت بهداشت باید به این نکته توجه کنند که نقد سیاست‌های هر دولت پیشین، یک زمان طلایی دارد که به‌زعم کارشناسان مورد وثوق جناح‌های سیاسی در ایران، این زمان طلایی معمولا حدود 6 ماه است و پس از گذشت 6 ماه، دولتی که بر مسند فعالیت است باید پاسخگوی عملکرد خود باشد.
نادیده گرفتن گرانی روزانه قیمت دارو در داروخانه‌های سطح شهر و کشور و همچنین کمبود قابل توجه اقلام دارویی تولید شده در داخل کشور (با ذکر مصداق و قیمت) طی سه هفته گذشته تقریبا هر روز سوژه رسانه‌های مکتوب و پایگاه‌های خبری و خبرگزاری‌ها بوده و البته نمایندگان مجلس هم در این مدت، بارها نسبت به گرانی و کمبود دارو در کشور اعتراض کرده و خواستار پاسخگویی وزیر بهداشت شده‌اند .
نکته دیگر، تناقض روزانه اظهارات مسوولان حوزه سلامت و اقتصاد است که مشکل مردم را دوچندان می‌کند .
وزیر محترم بهداشت، دو روز قبل اعلام کرد که مجلس، سه میلیارد دلار ارز برای دارو در سال جاری در نظر گرفته و دیروز بانک مرکزی اعلام کرد که ارز منظور شده برای واردات دارو در سال 1401، یک میلیارد دلار است .
مسوولان وزارت بهداشت می‌گویند کمبودهای دارویی بسیار اندک است و سیاست‌هایی در دست است تا از کمبود گسترده جلوگیری شود در حالی که صاحبان داروخانه‌ها، حتی همین دیروز و هفته قبل، حرف‌های متفاوتی دارند چون گواه ادعای‌شان، فاکتورهایی است که از قیمت قدیم و جدید دارو در اختیار دارند و قفسه‌هایی است که دیگر جای قوطی و بسته دارو در آنها خالی است .
مسوولان سازمان‌های بیمه‌گر هم (سازمان بیمه سلامت) هم در همین روزهای اخیر گفته‌اند که منابعی برای قیمت‌گذاری‌های جدید دارو در اختیار ندارند و اذعان دارند که قیمت دارو نسبت به ایام مشابه سال گذشته گران‌تر شده است.
پرهیز از تشویش اذهان عمومی قطعا هدف مشترک تولیت سلامت و اصحاب رسانه است، اما توسل به انحراف واقعیت در ایامی که مردم به عنوان جمعیت عمومی جامعه، با واقعیت‌هایی متفاوت از اظهارات دولت در سفره‌های‌شان مواجه هستند، تاثیری به مراتب بدتر از تشویش اذهان عمومی دارد .
از دست رفتن سرمایه اجتماعی به واسطه اظهارات متناقض مسوولان دولتی، امروز به آفت غیر قابل انکار کشور تبدیل شده است . تولیت سلامت کاش به جای تلاش برای توجیه نحوه سیاستگذاری و عملکرد خود و قوه مجریه، سری به داروخانه‌های سطح شهرها بزند و حرف‌های بیماران به عنوان شاهدان عینی را بشنود تا متوجه شود که آنچه بازرسان و ناظران، به گوش وزیر بهداشت می‌رسانند چه فاصله فاحشی با واقعیت‌های کف جامعه دارد.                           ",https://www.asriran.com/003VBc
834864,۱۴۰۱/۰۱/۲۴,ورزشی,شوخی با گروه ایران در جام جهانی؛ گروه «مرگ بر ...» (فیلم),برنامه «ممیزی» در جدیدترین برنامه خود به سراغ گروه ایران در جام حهانی رفته است.,کد ویدیو  دانلود    فیلم اصلی                                     ,https://www.asriran.com/003VBY
834850,۱۴۰۱/۰۱/۲۴,ورزشی,نگاه مخاطبان/ خودکفایی شرط پیشرفت نیست,مگر کشورهایی نظیر سنگاپور، هنگ هنگ، امارات، قطر، دانمارک، سوئد، نروژ، فنلاند، ایسلند و ... تولید کنندگان بزرگ دنیا و خودکفا می باشند؟ (عکس: ورزشگاه میزبان فینال جام باشگاه های جهان در قطر),مخاطبان عصر ایران؛محسن عزیزی-(محقق و پژوهشگر اقتصاد سياسي)بارها از گزارشگران فوتبال در صداو سیما شنیده ایم که کشورهای حاشیه خلیج فارس، به لطف دلار های نفتی در ورزش و بخصوص فوتبال و ساخت ورزشگاه های استاندارد جهانی پیشرفت کرده اند.این گونه تحلیل های خاص را دقیقا در خصوص دوران پهلوی هم به وفور شنیده ایم که رژیم پهلوی به لطف دلارهای نفتی رشد و توسعه اقتصادی داشته، اما این رشد و توسعه ظاهری بوده و ما بسیاری از کالاها و خدمات را وارد می کردیم و تولید کننده خیلی از اقلام نبوده ایم.باری!گویی در توسعه اقتصادی و پیشرفت و رفاه و معیشت جامعه قانونی نانوشته وجود دارد که :فقط وقتی یک کشور همه چیزش را خودش تولید کند رشد و پیشرفتش درست و صحیح است.مگر کشورهایی نظیر سنگاپور، هنگ هنگ، امارات، قطر، دانمارک، سوئد، نروژ، فنلاند، ایسلند و ... تولید کنندگان بزرگ دنیا و خودکفا می باشند؟مگر یکی از آرمان های بشر در طول تاریخ، رفاه و برخورداری همه جامعه از حداقل معیشت زندگی نبوده؟در این کشورها رفاه و معیشت نسبی برای آحاد جامعه فراهم شده و هیچ فردی نه شب گرسنه می‌خوابد، نه فقر مطلق دارد؛ هزینه های تحصیل و بهداشت و درمان و حتی سفر و گردش و ... برای همه جامعه حتی افراد ناتوان فراهم است.حال همه این نکات مثبت را نبینیم و صرفا بگوییم که چرا همه چیز را خودشان تولید نمی‌کنند؟ چرا خودکفا نیستند؟ و .... آیا سرنا را از سر گشاد زدن نیست؟!                           ,https://www.asriran.com/003VBK
834866,۱۴۰۱/۰۱/۲۴,بین الملل,جریمه نخست وزیر انگلیس برای برگزاری میهمانی در شرایط کرونا,در این ماجرا که خشم بسیاری از مردم بریتانیا را برانگیخته، پای ده‌ها سیاستمدار و مقام دولتی به دلیل وجود ادعاهایی علیه آنها مبنی بر نقض قرنطینه و محدودیت‌های کرونایی در میان است.,"دفتر بوریس جانسون، نخست‌وزیر بریتانیا اعلام کرد که او و ریشی سوناک، رئیس خزانه‌داری دولت به دلیل برگزاری مهمانی در ادارات دولتی و در نتیجه نقض مقررات کرونا به دست پلیس جریمه می‌شوند.
به گزارش یورونیوز، این خبر روز سه‌شنبه ۱۲ آوریل (۲۳ فروردین) پس از آن منتشر شد که پلیس متروپولیتن لندن اعلام کرد در حال صدور ۳۰ ​​برگه جریمه دیگر در پیوند با رسوایی مهمانی‌های دولتی یا «پارتی‌گیت» است.
در این ماجرا که خشم بسیاری از مردم بریتانیا را برانگیخته، پای ده‌ها سیاستمدار و مقام دولتی به دلیل وجود ادعاهایی علیه آنها مبنی بر نقض قرنطینه و محدودیت‌های کرونایی در میان است.
سخنگوی دفتر جانسون گفت: «نخست وزیر و وزیر خزانه‌داری امروز اطلاعیه‌ای دریافت کردند که بر پایه آن پلیس متروپولیتن قصد دارد برگه‌های جریمه‌ تعیین شده را برای آنها صادر کند، اما جزئیات بیشتری در این زمینه نداریم.»
هنوز مشخص نیست که جانسون و سوناک چقدر جریمه شده‌اند.
جانسون هر گونه تخلفی را رد کرده است، اما گفته می‌شود که او در نیمی از ده‌ها رویداد جشن برگزار شده در دفتر خود واقع در شماره ۱۰ داونینگ استریت و سایر ساختمان‌های دولتی که پلیس در حال بررسی آنهاست، شرکت داشته است.

دولت جانسون به دلیل خشم عمومی از افشاگری‌ها مبنی بر اینکه مدیرانش در سال‌های ۲۰۲۰ و ۲۰۲۱ چندین مهمانی اداری، جشن تولد و برنامه «جمعه‌های شراب‌خواری» برگزار کرده‌ در حالی که میلیون‌ها بریتانیایی به دلیل شیوع کووید از دیدار دوستان و خانواده منع شده بودند، به شدت هدف انتقاد قرار گرفته است.
در دوران محدودیت‌های دولتی برای مهار کووید ۱۹ در سال‌‌های اخیر، هزاران نفر از مردم بریتانیا به دلیل تجمعات ناقض قوانین بین ۶۰ تا ۱۰ هزار پوند توسط پلیس جریمه شدند.
مخالفان دولت و حتی برخی از اعضای حزب محافظه‌کار حاکم، از ماه‌ها پیش گفته‌اند که جانسون به دلیل نقض قوانینی که خود در دوران همه‌گیری کرونا وضع کرده بود، باید استعفا دهد.
کی‌یر استارمر، رهبر حزب کارگر از جناح مخالف دولت گفت: «بوریس جانسون و ریشی سوناک قانون را زیر پا گذاشته و مکررا به مردم بریتانیا دروغ گفته‌اند.»
اد دیوی، رهبر لیبرال دموکرات‌ها هم خواستار فراخوان پارلمانی برای رأی عدم اعتماد به جانسون شد.
انجمن عدالت برای خانواده‌های داغدار کرونا نیز اعلام کرد: «خیلی ساده است، هیچ راهی وجود ندارد که جانسون یا سوناک بتوانند در مشاغل خود باقی بمانند.»
لابی آکینولا، سخنگوی این گروه گفت: «بی‌صداقتی آنها صدمات بی حد و حصری را به افراد داغدار کرونا وارد کرده است.»
پلیس بریتانیا می‌گوید که در مجموع نزدیک به ۵۰ مورد جریمه برای تخلفات مسئولان صادر کرده، اما دریافت‌کنندگان این جریمه‌ها را مشخص نکرده است. پلیس همچنین می‌گوید که در چهارچوب تحقیقات خود برای بیش از ۱۰۰ نفر از جمله نخست وزیر پرسشنامه فرستاده و با شاهدان مصاحبه کرده است.
در ماه ژانویه، یکی از کارکنان دولت به نام سو گری، گزارشی درباره برخی از گردهمایی‌ها و تجمعاتی منتشر کرد که مورد تحقیقات پلیس قرار نگرفته بود. او گفته بود که «نبود مدیریت و بصیرت» در دولت جانسون باعث شد تا اتفاقاتی که نباید، رخ دهد.                           ",https://www.asriran.com/003VBa
834863,۱۴۰۱/۰۱/۲۴,بین الملل,تصویر مردی که قرار بود جای زلنسکی در اوکراین حکومت کند,قبل از حمله روسیه به اوکراین وی به اتهام خیانت در بازداشت خانگی به سر می‌برد اما هنگام جنگ ناپدید شده و خبری از وی در دست نبود.,"ارتش اوکراین اعلام کرد در عملیات ویژه «ویکتور مدودچوک» را دستگیر کرده است. او قرار بود بعد از سقوط دولت اوکراین، به جای زلنسکی در کی یف حکومت کند.
به گزارش خبرآنلاین و به نقل از سی ان ان، زلنسکی با انتشار عکسی از مدودچوک با دستبند و ظاهر ژولیده اعلام کرد در یک عملیات ویژه توسط سرویس امنیتی اوکراین، سیاستمدار طرفدار روسیه را بازداشت کرده‌اند.
رئیس جمهور اوکراین در پیامی اعلام کرد حاضر است به عنوان مبادله اسرا وی را در قبال آزادی دختران و پسران دربند اوکراینی به مسکو دهد.
الیگارش و سیاستمدار اوکراینی، که از وی به عنوان خائن نام برده می‌شود، قرار بود توسط کرملین و بعد از سقوط دولت زلنسکی، جای وی در کی یف بنشیند.
قبل از حمله روسیه به اوکراین وی به اتهام خیانت در بازداشت خانگی به سر می‌برد اما هنگام جنگ ناپدید شده و خبری از وی در دست نبود.
مدودچوک در سال 2014 به اتهام تهدید علیه صلح، امنیت و ثبات و حاکمیت ارضی اوکراین و تضعیف نهادهای دموکراتیک اوکراین توسط آمریکا تحریم شد.
این تاجر ثروتمند پس از آغاز درگیری‌ها در دونباس در سال 2014 با اعمال نفوذ شخصی با پوتبن، به عنوان واسطه میان مسکو و کی یف عمل کرد.
پوتین در سال 2019 در مصاحبه با الیور استون، فیلمساز اذعان کرد پدرخوانده دختر مدودچوک بوده است.
رئیس جمهور روسیه گفت:""نمی‌توانم بگویم چقدر بهم نزدیک هستیم. اما به خوبی یکدیگر را می‌شناسیم. او رئیس دفتر کوچما، رئیس جمهور سابق اوکراین بود و از من خواست در مراسم تعمید دخترش شرکت کنم. طبق سنت ارتدوکس روسی، شما نمی‌توانید چنین درخواستی را رد کنید.""
سابق بر این مدودچوک زمانی مشهور شد که در نقش وکیل مدافع واسیل استوس، شاعر مخالف اوکراینی، در اتحاد جماهیر شوروی وارد عمل شد.
استوس در سال 1985 در اردوگاه کار اجباری شوروی درگذشت.
ایوان باکانوف رئیس SBU {سرویس امنیتی اوکراین} در بیانیه‌ای به طعنه گفت:""ممکن است سیاستمدار طرفدار روس باشید و سال‌ها برای دولت متجاوز کار کنید. ممکن است از چنگال عدالت فرار کرده و پنهان شده باشید. ممکن است با هدف استتار لباس نظامی اوکراین به تن کنید. اما هیچ کدام از اینها به شما کمک نکرد تا از مجازات فرار کنید. غل و زنجیر در انتظار شماست.""
باکانوف به خائنان و طرفداران روسیه و نیروهای اطلاعاتی آنها هشدار داد که هیچ مخفیگاهی برایشان وجود ندارد.

رسانه‌های اوکراینی با انتشار این عکس به طعنه نوشتند رئیس «نووروسیه»
                           ",https://www.asriran.com/003VBX
834858,۱۴۰۱/۰۱/۲۴,ورزشی,فوتبالیست زن در حمایت از برادر سرطانی اش موهای خود را تراشید (فیلم),آیوی لوییک بازیکن تیم فوتبال زنان استرالیا، پس از برد تیمش برابر تیم ملی نیوزلند، تصمیم گرفت تا مو‌های خود را وسط زمین مسابقه و در حمایت از برادرش که مبتلا به سرطان مغز است بتراشد.,"کد ویدیو  دانلود    فیلم اصلی          
ربکا اسکات بازیکن تیم نیوزلند که خود قبلا از بیماری سرطان نجات پیدا کرده بود، وظیفه کوتاه کردن مو‌های آیوی لوییک را بر عهده گرفت.                           ",https://www.asriran.com/003VBS
834862,۱۴۰۱/۰۱/۲۴,اجتماعی ,همشهری: پارک ویژه مادر و کودک در شهرهای انگلیس و امریکا هم وجود دارد,در جست‌وجوی اینترنتی به‌طور حتم تصاویری از این نوع بوستان‌ها را خواهید دید؛ به‌طور مثال در آمستردام بخش بزرگی از یک‌بوستان را در راستای شهر دوستدار کودک به مادران و کودکان اختصاص داده‌اند.,"روزنامه همشهری نوشت: کافی است عبارتی مثل «Special park for mother and child» را در گوگل جست‌وجو کنید تا با تعداد فراوانی از نمونه پارک‌هایی در شهرهای مختلف دنیا آشنا شوید که مخصوص حضور مادران و کودکان هستند.
در این‌گونه پارک‌ها تجهیزات خاصی و وسایل بازی بیشتری برای حضور کودکان همراه با خانواده وجود دارد. البته که در این پارک‌ها آقایان نیز مانند بانوان اجازه حضور دارند، اما آنچه در این میان مهم است اینکه برخی از پارک‌ها عنوان بوستان مخصوص مادر و کودک را دارند.
در جست‌وجوی اینترنتی به‌طور حتم تصاویری از این نوع بوستان‌ها را خواهید دید؛ به‌طور مثال در آمستردام بخش بزرگی از یک‌بوستان را در راستای شهر دوستدار کودک به مادران و کودکان اختصاص داده‌اند.
در شهرهای ایالت یوتای آمریکا نیز 5پارک اینچنینی وجود دارد. سیتی‌کریک، موری پارک و پارک دوستی اوگدن جنوبی ازجمله این بوستان‌ها هستند. در لندن نیز شهرداری برای افزایش امنیت مادران حین گردش و تفریح به‌دنبال ایجاد فضاهای امن به‌ویژه در بوستان‌هاست.
جالب اینکه بسیاری از شهرهای دنیا برای راحتی و امنیت مادران و کودکان، از این موضوع هم فراتر رفته‌اند و در بسیاری از فضاهای همگانی، امکانات ویژه‌ای را برای مادران فراهم کرده‌اند؛ به‌طور نمونه در فضاهای پارک حاشیه‌ای مراکز خرید، خط‌کشی‌های ویژه‌ای انجام شده تا دارای علائم ویژه برای پارک خودروی مادر و کودک باشند.                           ",https://www.asriran.com/003VBW
834856,۱۴۰۱/۰۱/۲۴,اقتصادی,آغاز ساخت واحد‌های مسکن حمایتی در ۴ نقطه تهران,در ۴ نقطه شهر تهران هم اکنون واحد‌های طرح نهضت ملی مسکن در حال ساخت است، این مناطق عبارتند از بومهن، دماوند، نصیر شهر و رباط کریم.,"دبیر انجمن انبوه سازان مسکن استان تهران گفت: در ۴ نقطه شهر تهران هم اکنون واحد‌های طرح نهضت ملی مسکن در حال ساخت است.
آقای ایرج رهبر گفت: دوره بازپرداخت تسهیلات نهضت ملی مسکن ۲۰ ساله و میزان اقساط تسهیلات ۴۵۰ میلیون تومانی مسکن بین ۳ تا ۴ میلیون تومان است که به طور قطع برای تسهیلات ۴۰۰ تا ۳۵۰ میلیون تومانی این میزان اقساط زیر ۳ میلیون تومان خواهد بود.
به گفته دبیر انجمن انبوه سازان مسکن استان تهران هر سه ماه فهرست بهای نرخ‌های مصالح ساختمانی توسط سازمان برنامه و بودجه ارائه شده و براساس همین فهرست بهای قیمت پایه ساخت واحد‌های مسکونی تعیین می‌شود.
ساخت واحد‌های نهضت ملی مسکن در ۴ نقطه استان تهران و شهر‌های جدید از خرداد سال ۱۴۰۰ در قالب واحد‌های مسکن ملی آغاز شده و پیشرفت‌های فیزیکی مناسبی داشته به طوری که برخی از آن‌ها به مرحله فنداسیون رسیده است.
در ۴ نقطه شهر تهران هم اکنون واحد‌های طرح نهضت ملی مسکن در حال ساخت است، این مناطق عبارتند از بومهن، دماوند، نصیر شهر و رباط کریم.
نرخ هر متر مربع واحد‌های مسکونی نهضت ملی مسکن بین ۴ تا ۶ میلیون تومان اعلام شده که به گفته برخی از مسئولان وزارت راه و شهرسازی این نرخ‌ها علی الحساب است و متناسب با هر شهر و تراکم واحد‌ها افزایش و یا کاهش خواهد یافت.                           ",https://www.asriran.com/003VBQ
834853,۱۴۰۱/۰۱/۲۴,اقتصادی,یارانه ویژه ماه رمضان، جمعه ۲۶ فروردین پرداخت می‌شود,همچنین، یارانه کمک معیشتی ماه مبارک رمضان به حساب سرپرستانی که به هر دلیلی از سهام عدالت جا افتاده‌اند، نیز واریز خواهد شد.,"با دستور رئیس‌جمهور، روز جمعه مبلغ ۱۵۰ هزار تومان به ازای هر نفر به عنوان یارانه کمک معیشتی ماه مبارک رمضان به حساب سرپرستان خانوارهای شناسایی‌شده واریز خواهد شد.
افراد مشمول دریافت این یارانه بیش از ۱۱ میلیون سرپرست خانوار عنوان شده و طبق اطلاعات دریافتی مبلغ مذکور قرار است ساعت ۲۴ جمعه ۲۶ فروردین به حساب آنها واریز شود.
طبق اعلام مرکز اطلاع‌رسانی و امور بین‌الملل سازمان برنامه و بودجه کشور، افرادی که ۲۲ بهمن گذشته و نوروز امسال مشمول دریافت یارانه بودند، یارانه ویژه ماه رمضان را دریافت خواهند کرد.
همچنین، یارانه کمک معیشتی ماه مبارک رمضان به حساب سرپرستانی که به هر دلیلی از سهام عدالت جا افتاده‌اند، نیز واریز خواهد شد.
با توجه به مبلغ این یارانه، یک خانواده سه نفره معادل ۴۵۰ هزار تومان یارانه معیشتی ویژه ماه مبارک رمضان دریافت می‌کند.
یارانه کمک معیشتی به اقشار آسیب‌پذیر و با درآمد کم از ابتدای دولت سیزدهم تاکنون در دو مرحله و در مناسبت‌های سالروز پیروزی انقلاب اسلامی و عید نوروز به دهک‌های اول تا چهارم به انضمام افراد تحت پوشش و مستمری بگیران سازمان‌های حمایتی نظیر کمیته امداد امام خمینی (ره) و بهزیستی کشور پرداخت شده است.                           ",https://www.asriran.com/003VBN
834851,۱۴۰۱/۰۱/۲۴,فرهنگی/هنری,"ماجرای رفتار متفاوت هنرمندان با علی مشهدی در ""جوکر"" چه بود؟",علی مشهدی یک شب قبل از ضبط به گروه اضافه شده و هیچ تمرین و آگاهی درباره برنامه «جوکر» نداشته است.,"شرکت کنندگان فصل جدید «جوکر» که رفتار متفاوتشان با علی مسعودی برای مخاطبان سوال شده بود، پیوستن دقیقه ۹۰ این نویسنده به برنامه «جوکر» به جای سیدجواد رضویان را دلیل این ناهماهنگی عنوان کردند.
به گزارش ایسنا، فصل جدیدی از برنامه «جوکر» با حضور محمدرضا علیمردانی، امیرحسین صدیق، حامد آهنگی، سیروس میمنت، علی اوجی، مجید واشقانی، علی مشهدی و مهران غفوریان، در حالی پخش شد که رفتار متفاوت سایر اعضای گروه با علی مشهدی و واکنش های سرد و گیج کننده‌ی او، سبب شد که مخاطبان احساس کنند مشکلی میان او و سایر اعضای گروه وجود دارد.
اما حامد آهنگی، محمدرضا علیمردانی، علی اوجی و مجید واشقانی در لایو مشترکی، توضیح دادند که دلیل این رفتار و واکنش‌های متفاوت، به این خاطر بوده که همگی آنها از یک هفته قبل، هماهنگ بودند و برای برنامه تمرین کرده بودند اما علی مشهدی یک شب قبل از ضبط به گروه اضافه شده و هیچ تمرین و آگاهی درباره برنامه «جوکر» نداشته است.
حامد آهنگی درباره این موضوع توضیح داد: ما از چند وقت قبل هماهنگ شدیم و برای ضبط آماده شدیم قرار بود عزیز دیگری با ما باشد که یک روز قبل از ضبط به دلیل دندان درد و جراحی دندان انصراف داد و چون پروژه سنگینی است، احسان علیخانی کار را تعطیل نکرد و یک شب قبل از ضبط به دوستان دیگری زنگ زد. علی مشهدی دقیقه نود بدون هماهنگی به ما اضافه شد و باعث شد کار تعطیل نشود. اگر دیدید که کمی سردرگم بود به این خاطر است که شب قبلش متوجه شد و آماده «جوکر» نبود.
علی اوجی، بازیگر و تهیه‌کننده نیز درباره‌ی واکنشش به اظهارات علی مشهدی، گفت: من نه تنها ناراحت نشدم بلکه از وجودش لذت بردم. علی مشهدی همکار عزیز ما و نویسنده و کارگردان قدیمی در حوزه طنز و آدم بسیار خوبی است. چون دیر به ما پیوسته بود و نمی‌دانست باید چکار کند واکنش‌های ما هم متفاوت بود.
محمدرضا علیمردانی، مجری و بازیگر هم توضیح داد: مردم عزیز ما وقایع پشت ماجرا را نمی‌بینند و بر اساس آنچه جلوی دوربین می‌بینند ممکن است برداشت اشتباهی داشته باشند. علی دوست عزیز ماست و با نوشته‌های طنزش مردم و خود ما کلی خندیده‌ایم. خیلی هم آدم خاکی و بامرامی است که دقیقه نود چنین ریسکی را قبول کرد و به ما پیوست. ما از قبل رفتیم و با نویسنده‌ها جلسه گذاشتیم و فهمیدیم که چه کارهایی را انجام دهیم بد از آب درمی‌آید اما بنده خدا علی در حال گریم شدن هنوز داشت می‌پرسید که چه کار کند. وقتی وارد ضبط شدیم دیگر زمانی نبود که برایش توضیح داده شود قوانین بازی چیست. با وجود این ناآگاهی اجازه داد که بچه‌ها به او بتازند و با اجازه خودش سر به سرش گذاشتیم تا اینطوری قوانین بازی را هم بداند. از او ممنونیم که در این زمان قبول کرد به ما بپیوند و کار انجام شود و مردم نتیجه را دوست داشته باشند.

قرار بود جواد رضویان باشد که نیامد
علیرضا مسعودی (علی مشهدی) ـ استندآپ کمدین و نویسنده ـ نیز در ویدیویی از خود که در حرم امام رضا (ع) منتشر کرد، در تکمیل صحبت همکارانش، گفت: برای سلامتی همه دوستانم در اینجا دعا می‌کنم. همه آن‌ها دوستان خوب من هستند. من دقیقه نود به گروه اضافه شدم و احسان علیخانی ۱۲ شب به من زنگ زد. هر چیزی آنجا عنوان شد شوخی بود. من آمادگی‌اش را نداشتم اما برای اینکه برنامه را بتوانند ضبط کنند و لبخندی روی لب شما بیاید، رفتم. اما آن روز، روزِ من نبود.
او افزود: همه بچه‌ها دوستان من هستند همه ما جمع می‌شویم که در این شرایط لبخندی روی لب شما بیاوریم. بچه‌ها از یک هفته قبل با هم هماهنگ بودند. قرار بود سیدجواد رضویان در آن گروه باشد اما مشکلی برایش به وجود آمد و نتوانست بیاید و من به جایش رفتم. اگر باعث دلخوری کسی شدم عذرخواهی می‌کنم. قصد ما توهین به کسی نیست و همه چیز شوخی بود. ما بلد نیستیم توهین کنیم.
مجید واشقانی، بازیگر هم در لایو مشترکی که با علی مشهدی داشت، گفت: آنجا همه چیز قرار بود شوخی باشد. علی رفیق بزرگ من است و می‌دانم در دلش هیچ بغض و کینه‌ای نیست، به جز اینکه بخواهد بخندد و شوخی کند. به هر حال جلوی دوربین احتمال دارد آدم چیزی بگوید که به یکسری برخورد و یکسری دوست نداشته باشند. در نهایت همه‌اش شوخی است و آن جمع یک جمع دوستی خیلی قدیمی است. هیچ وقت یادم نمی‌آید علی با من شوخی کرده باشد که به من بربخورد. علی دقیقه نود آمد. خیلی‌ها بودند که هفته‌ها به آن‌ها گفته می‌شد به «جوکر» بیایند اما جرأتش را نداشتند. جلوی دوربین رفتن در این شرایط کار خیلی سختی است. علی دو و نیم صبح از دفتر رفته بود و شش و نیم صبح آمد برای ضبط و ما تازه او را دیدیم، بدون تمرین و اینکه بداند چه خبر است.
علی مشهدی در ادامه گفت: به من گفتند فقط برو بنشین و نخند! بعد از یک جایی به بعد فهمیدم من هم باید یک حرفی بزنم. دو شب هم نخوابیده بودم و هنگ کرده بودم.
برنامه «جوکر» کاری از احسان علیخانی هر هفته در شبکه نمایش خانگی منتشر می‌شود. در هر فصل از این برنامه هشت هنرمند شرکت کرده و سعی می‌کنند یکدیگر را بخندانند. برنده این مسابقه کمدی صد میلیون تومان وجه نقد با خود به خانه می‌برد.                           ",https://www.asriran.com/003VBL
834852,۱۴۰۱/۰۱/۲۴,حوادث,آذربایجان شرقی/ مصدومیت  ۳ دانش‌آموز بر اثر ریزش دیوار,خوشبختانه دانش آموزان خراش سطحی داشته و آسیب جدی ندیده‌اند و تحویل خانواده‌های خود داده شدند.,"سه نفر از دانش آموزان در هادیشهر جلفا که قصد عزیمت به منزل را داشتند، بر اثر تند باد شدید و ریزش دیوار سست مصدوم شدند.
به گزارش ایسنا، به نقل از روابط عمومی اداره کل آموزش و پرورش آذربایجان شرقی، حوالی ظهر روز سه‌شنبه، ۲۳ فروردین ماه، در نزدیکی ورودی شهرک گل‌ها در جنوب هادیشهر که دانش آموزان دبستان نور شهرک گل ها پایه ششم در حال عزیمت به منزل بودند، براثر تندباد و ریزش دیوار سه نفر از آنها مصدوم و فوراً توسط شهروندان و اورژانس به بیمارستان دکتر ساجدی هادیشهر منتقل شدند.
خوشبختانه دانش آموزان خراش سطحی داشته و آسیب جدی ندیده‌اند و تحویل خانواده‌های خود داده شدند.
این حادثه در خارج از مدرسه و در مسیر رویداد بازگشت به منزل اتفاق افتاده است.                           ",https://www.asriran.com/003VBM
834849,۱۴۰۱/۰۱/۲۴,سیاسی,عباس عبدی: دولت رئیسی نتوانسته از یکدستی حاکمیت بهره ببرد؛ نه در اقتصاد نه در دیپلماسی نه در سیاست داخلی,اصولاً رسیدن به درک روشنی از برنامه اقتصادی زمان‌بر است و نیازمند مقدماتی است که ظاهراً وجود ندارد. تازه می‌خواهند کارشناسان اقتصاد اسلامی!! را برای رسیدن به یک برنامه واحد بسیج کنند.,"عباس عبدی در روزنامه اعتماد نوشت: گفته می‌شود که چند وزیر از کشورهای منطقه عازم تهران هستند. یکی از مواردش حل مسأله ذخایر بلوکه شده ایران در کره جنوبی است، بنابراین خبر را مثبت و خوشحال‌کننده توصیف می‌کنند. این یادداشت در مقام توضیح این نکته است که حل پول‌های بلوکه شده ایران به شرطی مفید است که در ذیل یک برنامه اجرایی مهم‌تر یعنی حرکت به سوی کم شدن تنش‌ها در روابط خارجی کشور باشد.
البته در همین ابتدا توضیح دهم که تنش‌های روابط خارجی کشورهای منطقه رو به تزاید است، و این وضعیت، اثرات زیان باری بر توسعه کشورهای منطقه دارد. به علاوه دست‌های فرامنطقه‌ای نیز در تشدید این تنش‌ها فعال هستند، ضمن آنکه تنش موجود میان غرب و روسیه و تا حدی با چین به اندازه کافی بر روابط خارجی کشورها اثرات منفی دارد. بنابراین قصدم نادیده گرفتن این حقایق نیست، ولی وظیفه هر دولتی است که فارغ از این مسایل کوشش کند، آثار و عوارض منفی این شرایط را در کشور خود به حداقل برساند. زیرا ناپایداری در روابط خارجی نقش مهمی در توقف رشد اقتصادی دارد و به لحاظ روحی و روانی نیز اثرات منفی بر مردم دارد.
ایران اکنون همچنان درگیر مناقشات گوناگونی است. تحریم‌ها و برجام، مسایل خاورمیانه و سوریه و لبنان، جنگ یمن، مسایل عراق و کردستان عراق، بحران افغانستان و مهاجران، احتمالاً مشکلات پاکستان، هم‌چنین تا حدودی غیرمستقیم درگیر منازعه اوکراین نیز هست. به علاوه هر لحظه ممکن است میان باکو و ارمنستان نیز مشکلاتی پیش آید و ایران را متاثر کند. روابط با کشورهای جنوبی خلیج فارس بجز عمان و قطر در شرایط پایدار نیست، با ترکیه هم مشکلات خاص خود را داریم. صادرات نفت و مبادلات اقتصادی نیز می‌تواند در روی دریا و نفتکش‌ها مشکل‌آفرین باشد.
خلاصه این است که مجموعه این شرایط موجب افزایش شاخص ریسک کشوری می‌شود و با پرداخت ۴۷۰ میلیون دلار بدهی بریتانیا یا هفت میلیارد دلار کره‌جنوبی و... در ازای آزادی چند زندانی، مشکل این ریسک حل نمی‌شود. ریسکی که زیان‌هایش در برگه‌های حسابداری مالی دولت‌ها نوشته نمی‌شود، ولی آن ۴۷۰ میلیون دلار فوری ثبت و درج می‌شود.
پس از انتخابات خرداد ۱۴۰۰ و با یک دست شدن کامل قوا یکی از مهم‌ترین موانع برای اتخاذ سیاست‌های خارجی و داخلی، فراتر از اختلافات جناحی برداشته شد. آثار این فرآیند در سیاست خارجی تا حدودی مشهود است، از جمله سکوت نسبی نظامیان در مسایل خارجی است. اگر برخی از سخنان وزیر خارجه فعلی را ظریف می‌زد، توپخانه‌های رسمی و غیر رسمی علیه او آتش بپا می‌کردند، ولی اکنون همگان یا سکوت می‌کنند یا حمایت. با این حال به نظر می‌رسد که این همسویی کامل قوا هنوز نتوانسته است به مراحل ثمربخش برسد و نمونه‌اش برجام و اوضاع منطقه است.
البته آنچه که امید ما را به نتایج این یک دستی کاهش می‌دهد، مشاهده تفرق نیروهای حکومت در حوزه‌های داخلی است از جمله در ماجرای ورود زنان به ورزشگاه مشهود بود. در این ماجرا انتظار می‌رفت که دولتِ یک دست، تصمیم شفاف و روشنی بگیرد و آن را قاطعانه اجرا کند و اجازه ندهد برخی افراد غیرمسئول این وضعیت تأسف‌بار را ایجاد کنند. شاید این رویداد درسی باشد تا پس از این شاهد موارد مشابه نباشیم.
در سیاست‌های اقتصادی احتمال کمی وجود دارد که در کوتاه مدت چنین رویکرد هماهنگی را اتخاذ کنند. برای اینکه اصولاً رسیدن به درک روشنی از برنامه اقتصادی زمان‌بر است و نیازمند مقدماتی است که ظاهراً وجود ندارد. تازه می‌خواهند کارشناسان اقتصاد اسلامی!! را برای رسیدن به یک برنامه واحد بسیج کنند.
اگر چه یک دستی حکومت بیش‌ترین اثر مثبت خود را در سیاست خارجی گذاشته، ولی حتی در این زمینه هم هنوز به نتایج ملموسی نرسیده است. انتظار می‌رفت که یک دستی قوا در ایران از تنش‌های درون قدرت کم کند و اجازه ندهد که واقعیت مشکلات در پس پرده رقابت‌های جناحی پنهان شود.
مجموعه ساختار قدرت خوب می‌دانند که فرافکنی ظرفیت محدودی برای توجیه ضعف‌ها دارد. ظرفیتی که تمام شده است. باید هر چه زودتر سیاست روشنی را در روابط خارجی، اقتصادی، داخلی و فرهنگی به نمایش بگذارد و آماده پذیرش هزینه‌ها و منافع این سیاست‌ها باشد.                           ",https://www.asriran.com/003VBJ
834846,۱۴۰۱/۰۱/۲۴,ورزشی,گل های دیدار تماشایی چلسی و رئال مادرید (فیلم),در دور برگشت یک‌چهارم نهایی لیگ قهرمانان اروپا رئال مادرید به مصاف چلسی رفت و ۳ بر ۲ شکست خورد، اما با توجه به پیروزی ۳ بر یک در بازی رفت و در مجموع با نتیجه ۵ بر ۴ توانست راهی مرحله نیمه‌نهایی شود.,کد ویدیو  دانلود    فیلم اصلی                                     ,https://www.asriran.com/003VBG
834847,۱۴۰۱/۰۱/۲۴,فرهنگی/هنری,ارائه سریع بتمن در شبکه آنلاین ؛ سیاست جدید برادران وارنر,استریم کردن سریع فیلم‌ها پس از اکران در سینماها بخشی از برنامه کمپانی برادران وارنر برای فروش بیشتر فیلم‌ها در دوران کروناست.,"کمپانی برادران وارنر بیش از این منتظر نمی‌ماند و قصد دارد «بتمن» را به زودی از طریق آنلاین در اختیار تماشاگران بگذارد.
به گزارش خبرگزاری مهر به نقل از ورایتی، جدیدترین فیلم از مجموعه فیلم‌های ابرقهرمانی دی‌سی از ۱۸ آوریل از طریق پخش در شبکه اچ‌بی‌او مکس در دسترس مردم قرار می‌گیرد.
این فیلم پرستاره با حضور رابرت پتینسون در نقش ابرقهرمان اصلی، زویی کراویتس در نقش زن گربه‌ای و پل دانو در نقش رادلر ۴ مارس با اولین اکرانش در سینماها توانست ۱۳۴ میلیون دلار بلیت بفروشد و موفقیتی بیش از آنچه برادران وارنر انتظار داشت به دست بیاورد.
این فیلم که موفق‌ترین افتتاحیه یک فیلم در سال ۲۰۲۲ را تا به اینجا به خود اختصاص داده به کارگردانی مت ریوز ساخته شده و سال‌های اولیه زندگی بتمن را روایت می‌کند. او شروع به کشف فساد در شهر گاتهام کرده و در جست‌وجوی عدالت با ردیلر به طرز دیوانه‌واری مبارزه می‌کند. در این فیلم اندی سرکیس در نقش پیشخدمت بتمن بازی کرده و کالین فارل نیز در نقش شخصیت شرور مشهور فیلم‌های بتمن یعنی پنگوئن ظاهر شده است.
انتظار می‌رود این فیلم پس از اکران در سینماها با مخاطبان بیشتری در شبکه‌های آنلاین روبه‌رو شود زیرا زمان طولانی ۳ ساعته فیلم می‌تواند شمار افرادی را که می‌خواهند فیلم را ببینند در سینماها کاهش دهد.
استریم کردن سریع فیلم‌ها پس از اکران در سینماها بخشی از برنامه کمپانی برادران وارنر برای فروش بیشتر فیلم‌ها در دوران کروناست. این کمپانی ۴۵ روز پس از اکران در سینما، فیلم‌هایش را به شبکه آنلاین نمایش می‌برد.
شبکه اچی‌بی‌او مکس با هزینه ۹.۹۹ دلار مخاطبانش را برای یک ماه مشترک برنامه‌هایش می‌کند.
کمپانی برادران وارنر سال پیش با انتشار فهرستی اعلام کرد ۱۷ فیلم سال ۲۰۲۱ را هم‌زمان به صورت آنلاین در کنار اکران سینمایی پیش می‌برد. «ماتریکس»، «جوخه خودکشی» و «گودزیلا در برابر کونگ» از فیلم‌های این فهرست بودند. این شیوه نمایش با اندکی فاصله بین زمان اکران سینمایی و آنلاین برای امسال نیز ادامه یافته است.                           ",https://www.asriran.com/003VBH
834848,۱۴۰۱/۰۱/۲۴,حوادث,شمار مجروحان تیراندازی مترو نیویورک به ۲۹ نفر رسید/تعیین جایزه برای دستگیری مظنون (+عکس),به گفته مقامات شهر نیویورک، این فرد یک خودروی ون متعلق به شرکت یو هال را که با تیراندازی ارتباط داشته و در بروکلین پیدا شده اجاره کرده است.,"در پی تیراندازی صبح سه‌شنبه در متروی بروکلین شهر نیویورک آمریکا، تعداد مجروحان این حادثه مسلحانه به ۲۹ نفر رسید و مقامات شهر نیویورک بدلیل ناتوانی در یافتن عاملان این خشونت مرگبار، جایزه ۵۰ هزار دلاری برای دستگیری مظنون تعیین کرده اند.
مقامات بیمارستانی نیویورک سه شنبه شب به وقت محلی اعلام کردند که تعداد مجروحان تیراندازی در متروی بروکلین نیویورک به ۲۹ رسیده است که در سه بیمارستان محلی بستری شده اند و حال هیچ یک از مجروحان وخیم نیست.
بر اساس گزارش ها، ۱۰ نفر به دلیل اصابت مستقیم گلوله مجروح شده اند و بقیه نیز بر اثر استنشاق دود، برخورد با اجسام تیز و همچنین وحشت و ترس از تیراندازی مجروح شده اند.

پلیس نیویورک به دنبال مظنونی به نام ""فرانک جیمز""
پلیس نیویورک اعلام کرد که به دنبال دستگیری فردی به نام ""فرانک جیمز"" به عنوان مظنون اول این تیراندازی است.
به گفته مقامات شهر نیویورک، این فرد یک خودروی ون متعلق به شرکت یو هال را که با تیراندازی ارتباط داشته و در بروکلین پیدا شده اجاره کرده است.
به گفته آنها، جیمز یک روز قبل از تیراندازی این خودرو را در فیلادلفیا اجاره کرده بود.
مقامات توانسته اند کارت اعتباری جیمز را در محل تیراندازی کشف کنند. او با کارت اعتباری کشف شده اقدام به اجاره این ون کرده بود.

انفجار نارنجک های دود زاد و ۳۳ مرتبه شلیک
جیمز اسیگ رئیس کارآگاهان پلیس نیویورک اعلام کرد فرد مظنون اقدام به انفجار نارنجک های دودزا در قطار کرده و ۳۳ مرتبه با اسلحه خود شلیک کرده است. در این تیراندازی حداقل ۱۰ نفر مورد اصابت مستقیم گلوله قرار گرفته اند.
جایزه ۵۰ هزار دلاری برای دستگیری مظنون
بر اساس بیانیه اداره حمل و نقل نیویورک، مقامات این شهر برای هرگونه اطلاعاتی که منجر به دستگیری مظنون تیراندازی روز سه شنبه در ایستگاه مترو در سان ست پارک در بروکلین شود، جایزه ۵۰ هزار دلاری تعیین کرده اند.

واکنش بایدن به تیراندازی بروکلین
در همین حال جو بایدن رئیس جمهویر آمریکا روز سه شنبه گفت که دولتش تا زمانی که مظنون تیراندازی صبح روز سه شنبه در متروی بروکلین پیدا نشود به تلاش ها ادامه خواهد داد.
رئیس جمهوری آمریکا گفت که تیم او با شهردار شهر نیویورک و کمیسر پلیس این شهر در تماس است.
بایدن افزود که وزارت دادگستری و اف بی آی از نزدیک با پلیس نیویورک در محل حادثه همکاری می کنند.

درپی تیراندازی صبح سه شنبه در متروی بروکلین در شهر نیویورک، سیستم حمل و نقل عمومی در آمریکا به حالت آماده باش درآمده است و مقامات آمریکایی از مردم می‌خواهند هر امر غیرعادی را گزارش کنند.
بر اساس گزارش ها، سیستم های حمل و نقل عمومی در بوستون، فیلادفیا، سان فرانسیکو، آتلانتا و واشنگتن دی سی به حالت آماده باش درآمده اند و چهره پلیسی به خود گرفته اند.

شهردار نیویورک: آنچه رخ داد ترور بود
""اریک آدامز"" شهردار نیویورک در پی این تیراندازی مرگبار گفت که هنوز برای نام‌گذاری تیراندازی در متروی بروکیلن که منجر به زخمی شدن ۱۶ نفر شد، زود است، اما آنچه اتفاق افتاد ""ترور"" بود.
شهردار جدید نیویورک حاضر به تروریستی خواندن این تیراندازی نشد اما آن را ترور و یک اقدام خشونت‌آمیز بی‌معنا خواند و به خبرنگاران گفت: هنوز تحقیقات در مراحل اولیه خود قرار دارند.
وی در عین حال گفت: این ترور است. شخصی سعی کرد سیستم ما را به وحشت بیندازد. به نظر می رسد وی نوعی بمب دودزا را وارد قطار کرده است.
آدامز تصریح کرد با اسلحه شلیک کردند و بنابراین نمی خواهم زودتر از تحقیقات نتیجه گیری کنم. فکر می‌کنم در این زمان، بازرسان درحال انجام تلاش‌های لازم هستند تا به درستی اتفاقات را شناسایی کنند.
شهردار نیویورک ادامه داد بنابراین فکر می کنم هنوز برای نتیجه گیری زود است. ما هنوز در حال انجام تحقیقات هستیم، اما به ریشه منبع حادثه دست خواهیم یافت و فرد مسئول را دستگیر خواهیم کرد.
آدامز در ادامه از مسافران و امدادگران اولیه که به مجروحان در محل حادثه کمک کردند، تقدیر کرد.
مایکل دریسکول، دستیار مدیر دفتر میدانی اف‌بی‌آی نیویورک، بعدازظهر سه‌شنبه گفت اف‌بی‌آی با پلیس نیویورک در مورد تحقیقات تیراندازی در متروی بروکلین همکاری می‌کند و آنها همه سرنخ‌های عملی را دنبال می‌کنند.                           ",https://www.asriran.com/003VBI
834845,۱۴۰۱/۰۱/۲۴,سلامت,ارتباط آسم با فشار خون و بیماری قلبی,بیماری سرخرگ کرونری نوعی بیماری شایع قلبی است. در بیماران کرونری قلبی، سرخرگ کرونر تنگ و باریک می‌شوند(استنوزیس) و عضلات قلب از رسیدن خون و اکسیژن کافی محروم می‌گردند.,"محققان دانشگاه پکن چین در مطالعه اخیرشان اظهار کرده‌اند بیماری آسم خطر ابتلا به فشار خون بالا و بیماری قلبی را افزایش می‌دهد.
به گزارش ایسنا و به نقل از اس تی دی، داده‌های حاصل از ""نظرسنجی مصاحبه ملی سلامت""(National Health Interview Survey) نشان می‌دهد که بزرگسالان با سابقه اختلالات آلرژیک در معرض خطر افزایش فشار خون و بیماری سرخرگ کرونری هستند و بالاترین خطر نیز در مردان بزرگسال سیاه‌پوست دیده می‌شود.
بیماری سرخرگ کرونری نوعی بیماری شایع قلبی است. در بیماران کرونری قلبی، سرخرگ کرونر تنگ و باریک می‌شوند(استنوزیس) و عضلات قلب از رسیدن خون و اکسیژن کافی محروم می‌گردند.
دکتر ""یانگ گو""(Yang Guo) از دانشگاه پکن گفت: برای بیماران مبتلا به اختلالات آلرژیک، ارزیابی روتین فشار خون و معاینه معمول برای احتمال ابتلای آنها به بیماری سرخرگ کرونری قلب امری الزامی است و باید توسط پزشکان انجام شود.
گو افزود که محققان طی مطالعات قبلی ارتباط بین اختلالات آلرژیک و بیماری قلبی عروقی را نشان داده‌اند. مطالعه حاضر با هدف تعیین اینکه آیا بزرگسالان مبتلا به اختلالات آلرژیک خطر ابتلا به بیماری قلبی عروقی را افزایش می‌دهند یا خیر انجام شده است.
محققان در این مطالعه از داده‌های مطالعه سال ۲۰۱۲ نظرسنجی مصاحبه ملی سلامت(NHIS) که یک نظرسنجی مقطعی از جمعیت ایالات متحده است، استفاده کردند.
گروه آلرژیک شامل بزرگسالان مبتلا به حداقل یک اختلال آلرژیک از جمله آسم، آلرژی تنفسی، آلرژی گوارشی، حساسیت پوستی و سایر آلرژی‌ها بودند. به طور کلی، محققان طی این مطالعه ۳۴ هزار و ۴۱۷ بزرگسال که بیش از نیمی از آنها زن و میانگین سنی ۴۸.۵ سال داشتند را مورد بررسی قرار دادند. گروه آلرژیک شامل ۱۰ هزار و ۴۵ فرد بزرگسال بود. محققان در ادامه سن، جنس، نژاد، استعمال دخانیات، نوشیدن الکل و شاخص توده بدن افراد را بررسی کردند. آنها همچنین زیر گروه‌های طبقه‌بندی شده توسط عوامل جمعیت شناختی را بررسی کردند.
محققان دریافتند سابقه اختلالات آلرژیک با افزایش خطر ابتلا به فشار خون بالا و بیماری سرخرگ کرونری قلب مرتبط است. در تجزیه و تحلیل‌های بیشتر، افراد با سابقه اختلالات آلرژیک بین سنین ۱۸ تا ۵۷ در معرض خطر بیشتری برای ابتلا به فشار خون بالا قرار داشتند. خطر ابتلا به بیماری سرخرگ کرونری قلب در شرکت کنندگان مطالعه که بین ۳۹ تا ۵۷ سال سن داشتند و مردان سیاهپوست/آفریقایی آمریکایی بیشتر بود. آسم بیشترین نقش را در خطر ابتلا به فشار خون بالا و بیماری سرخرگ کرونری قلب دارد.                           ",https://www.asriran.com/003VBF
834844,۱۴۰۱/۰۱/۲۴,اقتصادی,کمک ۱.۵ میلیارد دلاری بانک جهانی به اوکراین,این بانک همچنین برای ارائه کمک به کارکنان بیمارستان و افراد مسن در اوکراین و حمایت از پناهندگان این کشور اعلام آمادگی کرده است.,"دیوید مالپاس رئیس بانک جهانی سه‌شنبه گفت که این بانک در حال آماده‌سازی کمک ۱.۵ میلیارد دلاری به اوکراین برای کمک به حفظ عملکرد دولت این کشور در میان تهاجم روسیه است.
به گزارش ایرنا از نیویورک تایمز، این کمک مالی هفته جاری توسط انجمن توسعه بین‌المللی، یک سازمان وابسته به بانک جهانی که به فقیرترین کشورهای جهان کمک مالی و وام می‌دهد، تصویب شد.
این بانک همچنین برای ارائه کمک به کارکنان بیمارستان و افراد مسن در اوکراین و حمایت از پناهندگان این کشور اعلام آمادگی کرده است.
بانک جهانی اعلام کرده است که پس از جنگ در روند بازسازی این کشور شرکت خواهد کرد.
به گزارش ایرنا، بانک جهانی پیش‌بینی کرد که بر اثر جنگ در اوکراین، اقتصاد این کشور در سال ۲۰۲۲ تقریبا نصف شده و ۴۵.۱درصد کوچک‌تر خواهد شد.
براساس گزارش این بانک در سال جاری اقتصاد روسیه نیز ۱۱ درصد کوچک‌تر خواهد شد.
این بانک در جدیدترین گزارش خود در خصوص رشد اقتصادی در جهان تصریح کرد، انتظار می‌رود بازارهای نوظهور و اقتصادهای درحال توسعه در اروپا و آسیای میانه نیز در سال جاری با رکود ۴.۱ درصدی مواجه شوند.
«آنا بجرد» معاون منطقه‌ای بانک جهانی در یک کنفرانس مجازی گفت: این دومین شوک بزرگ به اقتصاد منطقه در ۲ سال اخیر است و در زمان بسیار مخاطره آمیزی برای منطقه رخ می‌دهد، زیرا بسیاری از کشورها هنوز در تلاشند تا از همه‌گیری کرونا عبور کرده و روند احیای اقتصاد خود را آغاز کنند.
بر اساس این گزارش، علاوه بر روسیه و اوکراین، اقتصاد کشورهایی چون بلاروس، قرقیزستان، تاجیکستان و مولداوی نیز در سال ۲۰۲۲ کوچک‌تر خواهد شد و سایر کشورهای منطقه با ""سرعت کمتری"" رشد خواهند کرد.
تحقیقات جدید نشان می‌دهد تاثیر همه‌گیری ویروس کرونا و جنگ در اوکراین به عنوان عوامل اصلی افزایش بدهی دولتی در سال ۲۰۲۲ شناخته شده‌اند که با ۹.۵ درصد افزایش به رکورد ۷۱.۶ تریلیون دلار می‌رسد.
این در حالی است که بدهی‌های جهانی در سال ۲۰۲۱ با ۷.۸درصد افزایش به ۶۵.۴ تریلیون دلار رسیده بود.
گزارش‌ها حاکی است که همه‌گیری ویروس کرونا تاثیر زیادی بر استقراض دولت‌ها داشته و پیامدهای آن همچنان ادامه دارد.
ولادیمیر پوتین رئیس جمهور روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. درگیری‌ها در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003VBE
834843,۱۴۰۱/۰۱/۲۴,سیاست خارجی,حج گران‌تری در پیش است,رییس کمیسیون حج نیجریه با اشاره به سفر اخیر خود به عربستان و گفت‌وگو با مسؤولان حج سعودی اظهار کرد: به نظر می‌رسد هزینه‌های حج پیش‌ رو از حج سال‌های گذشته گران‌تر خواهد بود.,"رییس کمیسیون حج نیجریه در ارتباطی تصویری با نماینده ولی فقیه در امور حج و زیارت، با اشاره به آخرین گفت‌وگوهایی که با مقامات عربستان داشته است، خبر داد: هزینه‌های حج پیش‌ رو از سال‌های گذشته گران‌تر است.
به گزارش ایسنا به نقل از پایگاه اطلاع‌رسانی حج، مسؤولان حج جمهوری اسلامی ایران و نیجریه در ارتباطی تصویری ضمن تبادل نظر درباره حج پیش‌ رو، از توسعه روابط و همکاری‌های دو کشور در این حوزه استقبال کردند.
حجت‌الاسلام والمسلمین سیدعبدالفتاح نواب ـ نماینده ولی فقیه در امور حج و زیارت ـ با اشاره به مشترکات فرهنگی و مذهبی دو کشور، بهره‌برداری از این اشتراکات در راستای منافع دو ملت را خواستار شد.
او با اشاره به حضور مسلمانان در حج پس از تعطیلی دوساله، بیان کرد: برگزاری این نشست‌ها می‌تواند به استفاده بهینه از تجربیات کشورهای اسلامی در مسیر هم‌افزایی در برنامه‌های دینی منجر شود.
نواب همچنین یادآور شد: جمهوری اسلامی ایران در حوزه حج و زیات فعالیت‌های مختلفی از شکل‌دهی کاروان‌ها تا تدوین حدود دوهزار جلد کتاب، آموزش‌های جدید و روش‌مند و استفاده از روحانیون داشته که می‌تواند با نیجریه همکاری کند.
نماینده ولی فقیه در امور حج و زیارت گفت: امیدواریم همکاری و هماهنگی بعثه‌های حج ایران و نیجریه در زمینه‌های مختلف امور حج و عمره به‌ویژه حوزه‌های اجرایی و فرهنگی هرچه بیشتر و به امضاء یادداشت تفاهم منجر شود.
ذکرالله کونله حسن ـ رییس کمیسیون حج جمهوری فدرال نیجریه ـ نیز برگزاری این نشست را فرصتی برای گفت‌وگو درباره حج پیش ‌رو دانست و گفت: ما آماده همکاری در مسیر توسعه وحدت میان مسلمانان، برگزاری بهتر حج و تبادل اطلاعات در این حوزه هستیم.
رییس کمیسیون حج نیجریه با اشاره به سفر اخیر خود به عربستان و گفت‌وگو با مسؤولان حج سعودی اظهار کرد: به نظر می‌رسد هزینه‌های حج پیش‌ رو از حج سال‌های گذشته گران‌تر خواهد بود.
عربستان پس از دو سال محدودیت، امسال با برگزاری عمومی حج با حضور حدود یک میلیون زائر از داخل و خارج این کشور موافقت کرده است. بنابر اعلام وزارت حج عربستان از این یک میلیون نفر حدود ۱۵۰ هزار نفر از داخل عربستان خواهند بود و باقی این سهمیه بین کشورهای اسلامی توزیع خواهد شد. عربستان برای زائران شرط سنی زیر ۶۵ سال تعیین کرده و حضور آن‌ها را نیز به تزریق دو دُز واکسن کرونا و همراه داشتن گواهی منفی تست کرونا منوط کرده است.                           ",https://www.asriran.com/003VBD
834842,۱۴۰۱/۰۱/۲۴,بین الملل,پوتین: مذاکرات با اوکراین به بن بست رسیده است,پوتین اوکراین را به عدم پایبندی به امتیازات قبلی متهم کرد و گفت موضع کی‌یف تغییری نکرده است.,"رئیس جمهوری روسیه با بیان این که مذاکرات صلح با اوکراین به بن بست رسیده، ادعاهای غرب درباره رخدادهای بوچا را ""جعلی"" خواند.
به گزارش ایسنا، به نقل از تاس، ولادیمیر پوتین، رئیس جمهور روسیه گفت که مذاکرات صلح با اوکراین به بن بست رسیده است و متعهد شد جنگ را ادامه دهد.
وی گفت: طرف اوکراینی از اجرای توافقات در مذاکرات استانبول سر باز می‌زند. عملیات ما طبق نقشه پیش می‌رود و تا تحقق اهداف اصلی ادامه دارد.
پوتین اوکراین را به عدم پایبندی به امتیازات قبلی متهم کرد و گفت موضع کی‌یف تغییری نکرده است.
وی به ادعای غرب درباره این که نیروهای روسیه مرتکب ""کشتار غیرنظامیان غیرمسلح"" در بوچا و دیگر شهرهای شمال اوکراین شده‌اند، اشاره و آن را با حملات آمریکا به شهرهایی مانند رقه در سوریه مقایسه کرد و گفت این اتهامات ""جعلی"" است.                           ",https://www.asriran.com/003VBC
834841,۱۴۰۱/۰۱/۲۴,اجتماعی ,اعلام مبلغ «مستمری» مددجویان بهزیستی در سال ۱۴۰۱,یک میلیون و ۱۰۰ هزار خانوار ( معادل ۲ میلیون و ۱۰۰ هزار نفر) مستمری معیشتی دریافت می‌کنند اما یک بخشی از مددجویان در دهک‌های پایین و ضعیف جامعه وجود دارند که مستمری معیشتی دریافت نمی‌کنند,"معاون توسعه مدیریت و منابع سازمان بهزیستی کشور ضمن ارائه توضیحاتی درخصوص افزایش ۲۰ درصدی «مستمری» معیشتی مددجویان در سال جاری، اعلام کرد که میزان افزایش مستمری مراکز شبانه‌روزی منوط به مصوبه هیات وزیران است که سازمان طی هفته آینده پیشنهادات خود را در این راستا آماده و به هیات وزیران اعلام خواهد کرد.
سیدمرتضی حسینی در گفت‌وگو با ایسنا، با اشاره به افزایش ۲۰ درصدی مستمری معیشتی مددجویان تحت پوشش اظهار کرد: امید است در سال جاری بتوان بخشی از پشت نوبتی‌ها را وارد این چرخه کرد.
به گفته وی، مبالغ مستمری معیشتی مددجویان تحت پوشش برای خانواده یک نفره ماهانه به ۴۲۰ هزارتومان، خانواده دو نفره به ۶۰۰ هزار تومان، سه نفره به ۸۴۰ هزار تومان، چهار نفره به یک میلیون و ۸۰ هزار تومان و پنج نفره به یک میلیون و ۳۲۰ هزار تومان افزایش یافته است.
معاون توسعه مدیریت و منابع سازمان بهزیستی کشور با بیان اینکه حدود ۲ میلیون و ۸۰ هزار خانوار مددجو تحت پوشش سازمان بهزیستی هستند که حدود ۷ میلیون نفر را شامل می‌شود، افزود: از این جمعیت در حال حاضر یک میلیون و ۱۰۰ هزار خانوار ( معادل ۲ میلیون و ۱۰۰ هزار نفر) مستمری معیشتی دریافت می‌کنند اما یک بخشی از مددجویان در دهک‌های پایین و ضعیف جامعه وجود دارند که مستمری معیشتی دریافت نمی‌کنند و امید است بتوانیم در سال جاری بخشی از این افراد را وارد چرخه کرده و به آنها مستمری پرداخت کنیم.
حسینی با بیان اینکه یک میلیون و ۷۰۰ هزار خانوار پشت نوبت برای دریافت مستمری هستند، گفت: سازمان بهزیستی در نظر داشت سال گذشته ۵۰۰ هزار خانوار را وارد چرخه کند که متاسفانه اعتبارات لازم ارائه نشد. در سال جاری با ابلاغ بودجه و تخصیص بر مبنای صد درصد تعداد پشت نوبتی‌هایی که می‌توان وارد چرخه کرد را اعلام می‌کنیم البته باتوجه به بودجه اعلامی و رشدی که در میزان مستمری‌ها وجود دارد، می‌توان بخشی از پشت نوبتی‌ها را وارد چرخه کرد.
معاون توسعه مدیریت و منابع سازمان بهزیستی کشور با بیان اینکه برای اجرای قانون جامع حمایت از حقوق معلولان به ۶۳ هزار میلیارد تومان بودجه نیاز است، ادامه داد: این درحالیست که تنها در بودجه سال جاری حدود ۲۸۷۰ میلیارد تومان تامین شده است. در واقع ما فاصله زیادی با رقم موردنظر داریم که در صورتی که دولت اعتبارات آن را پرداخت کند، قانون بطور کامل اجرا خواهد شد.
وی در پاسخ به این سوال که در سال جاری میزان افزایش مستمری مراکز شبانه‌روزی چقدر خواهد بود؟ بیان کرد: رشد افزایش مستمری مراکز منوط به مصوبه هیات وزیران است که سازمان بهزیستی با هماهنگی سازمان برنامه طی هفته آینده پیشنهادات خود را در این راستا آماده و برای تصویب هیات وزیران اعلام خواهد کرد.                           ",https://www.asriran.com/003VBB
834840,۱۴۰۱/۰۱/۲۴,سلامت,آرتریت روماتوئید چیست؟,این بیماری باعث تورم و تخریب تدریجی مفاصل حرکتی شده و روز به روز محدودیت حرکتی را افزایش می‌دهد.,"یک متخصص ارتوپد گفت: آرتریت روماتوئید یک بیماری التهابی ناشی از اختلالات خود ایمنی بوده که باعث تورم و تخریب تدریجی مفاصل حرکتی شده و روز به روز محدودیت حرکتی را افزایش می‌دهد.
بابک صابری در گفت‌وگو با ایسنا اظهار کرد: آرتریت روماتوئید یک بیماری التهابی ناشی از اختلالات خود ایمنی بوده و زنان دو برابر مردان به این بیماری مبتلا می‌شوند.
وی ادامه داد: این بیماری باعث تورم و تخریب تدریجی مفاصل حرکتی شده و روز به روز محدودیت حرکتی را افزایش می‌دهد.
صابری با اشاره به این‌که علت اصلی بروز این بیماری به طور دقیق مشخص نیست، عنوان کرد: بررسی‌ها نشان می‌دهد عوامل ارثی، استعمال دخانیات، اضافه وزن و چاقی، نوع مواد خوراکی و عادات غذایی از عوامل زمینه‌ساز و شیوع آرتریت روماتوئید است.
این متخصص ارتوپد تصریح کرد: افرادی که زمینه ارثی و ژنتیکی این بیماری را دارند، به طور دائم فعل و انفعالاتی را در سیستم سوخت و ساز خود هدایت می‌کنند و مواد تولید شده باعث آسیب، تخریب غضروف‌ها و تغییر بافت استخوانی و مفاصل می‌شوند.
وی تأکید کرد: نوع تغذیه، میزان انرژی دریافتی از طریق خوراک روزانه، حذف بعضی مواد غذایی در پیشگیری از چاقی در تسکین و کاهش التهابات مفاصل، به خصوص مفاصل حرکتی، تأثیرگذار بوده و در کنار درمان‌های دارویی یا جراحی و فیزیوتراپی، اجرای یک برنامه غذایی متناسب با نوع التهاب، فرسودگی و تخریب مفاصل، طول مدت بهبودی را کوتاه‌تر می‌کند.
صابری افزود: ازجمله مواد غذایی مستعد کننده بیماری آرتریت روماتوئید گوشت قرمز و مصرف زیاد مواد پروتئینی و قهوه است و در عین حال مصرف ماهی، روغن زیتون، سبزیجات و میوه باعث کاهش عوارض این بیماری می‌شود.
این متخصص ارتوپد تصریح کرد: استفاده از ماهی، به خصوص ماهی‌های پر چرب، منبع خوبی برای تأمین اسیدهای چرب امگا ۳ محسوب می‌شود و به موازات استفاده از برنامه غذایی متناسب و متعادل، گنجاندن دو وعده در طول هفته بسیار تأثیرگذار است.
وی عنوان کرد: مشکلات حرکتی و درد مفاصل ممکن است اولین تظاهرات آرتریت، آرتروز و نقرس باشد که باعث تحلیل رفتن مفصل یا غضروف شده ولی ما اغلب توجه چندانی به این عوارض نمی‌کنیم و علائم و دردهای هشداردهنده را نادیده گرفته و به خود درمانی می‌پردازیم.
صابری بیان کرد: از بین رفتن فرصت‌های طلایی برای درمان آرتریت روماتوئید، باعث از بین رفتن تدریجی غضروف و وارد شدن آسیب به مفاصل شده و فرد مبتلا را زمین‌گیر می‌کند، در حالیکه با اقدام و مراجعه به موقع به متخصص مربوطه، کنترل وزن زیر نظر یک کارشناس و یا متخصص تغذیه، نه تنها از تورم مفاصل و گسترش بیماری جلوگیری می‌شود، بلکه صرفه جویی بسیاری نیز از نظر هزینه‌های درمان بیماری در حالت‌های پیشرفته یا از کارافتادگی خواهد شد.                           ",https://www.asriran.com/003VBA
834839,۱۴۰۱/۰۱/۲۴,اجتماعی ,خوزستان/ با هر تنگی نفس و علائم قلبی در گرد و غبار، به مرکز درمانی مراجعه کنید,وی با تاکید بر پرهیز از خرید مواد غذایی روباز در شرایط گرد و غبار و آلودگی هوا بیان کرد: روزه‌داران حتما پس از افطار، آب و میوه و سبزیجات بیشتری مصرف کنند.,"مدیر گروه سلامت محیط و کار مرکز بهداشت خوزستان توصیه کرد که شهروندان در صورت مواجهه با عارضه تنگی نفس و علائم هرگونه بیماری قلبی و عروقی در شرایط گرد و غبار سریعا به نزدیک‌ترین مرکز درمانی مراجعه کنند.
مهران معلم با اشاره به وقوع گرد و غبار در خوزستان اظهار کرد: توصیه می‌شود شهروندان به ویژه سالمندان، کودکان و افراد مبتلا به بیماری‌های زمینه‌ای حتی‌المقدور از تردد غیرضروری در خارج از منزل خودداری کنند و در و پنجره‌ها را نیز بسته نگهدارند.
به گزارش ایسنا، وی افزود: در طول بروز پدیده گرد و غبار از فعالیت‌های بدنی شدید خودداری شود. استفاده نکردن از دخانیات نیز به ویژه در این روزها بیشتر توصیه می‌شود زیرا مصرف دخانیات در شرایط آلودگی هوا می‌تواند تشدیدکننده آثار سوء گرد و غبار بر سلامت باشد.
مدیر گروه سلامت محیط و کار مرکز بهداشت خوزستان گفت: در صورت مواجهه با عارضه تنگی نفس و علائم هرگونه بیماری قلبی و عروقی باید سریعا به نزدیک‌ترین مرکز درمانی مراجعه شود.
وی با تاکید بر پرهیز از خرید مواد غذایی روباز در شرایط گرد و غبار و آلودگی هوا بیان کرد: روزه‌داران حتما پس از افطار، آب و میوه و سبزیجات بیشتری مصرف کنند.
معلم که در یک برنامه تلویزیونی صحبت می‌کرد، گفت: هنگام تردد در سطح شهر حتما باید از ماسک استفاده شود تا آثار سوء گرد و خاک بر بدن کاهش یابد.                           ",https://www.asriran.com/003VB9
834838,۱۴۰۱/۰۱/۲۴,سیاست خارجی,خدمت سربازی در سپاه؛ مانع ورود ایرانیان به آمریکا,زمانی که اسمش را صدا زدند به سوی میز رفت تا با مامور صحبت کند. پس از آنکه طغرایی اسم و پاره‌ای دیگر از اطلاعات را تأیید کرد، مامور به سراغ اصل مطلب رفت: سربازی‌ات را کجا گذراندی؟,"پایگاه اینترسپت در گزارشی نوشت که ماموران مرزی آمریکا با بازجویی از ایرانی‌تبارها درباره خدمت نظام وظیفه‌شان، تاکنون از ورود ده‌ها تن به ایالات متحده جلوگیری کرده‌اند.
به گزارش ایسنا، به نقل از اینترسپت، مو طغرایی، یک مهندس امور فاضلاب است که اکتبر سال گذشته برای دیدار با همسر و فرزندانش که در کانادا اقامت دارند، به مدت چند هفته به این کشور سفر کرده بود. وی قصد داشت برای کار به ایالت ویسکانسین واقع در آمریکا بازگردد.
مسافرانی که قصد سفر به آمریکا از طریق فرودگاه کالگری را دارند، باید پیش از پرواز برای کنترل شدن گذرنامه‌هایشان از یک ایستگاه اداره گمرک و محافظت مرکزی آمریکا عبور کنند. طغرایی ۵۳ ساله که یک شهروند کانادایی با اصالت ایرانی است بارها بدون بروز مشکل این روند را پشت سر گذاشته بود.
طغرایی در کنار عده‌ دیگری از مسافران که قرار بود از آن‌ها بازرسی ثانویه انجام بگیرد، در اتاق بازجویی نشسته بود. وی تصور می‌کرد که این اتفاق احتمالا به دلیل نقص کامپیوتری به افتاده و یا این‌که عده‌ای به صورت تصادفی برای پرسیدن سئوالات بیشتر انتخاب شده باشند.
طغرایی زمانی که اسمش را صدا زدند به سوی میز رفت تا با مامور صحبت کند. پس از آنکه طغرایی اسم و پاره‌ای دیگر از اطلاعات را تأیید کرد، مامور به سراغ اصل مطلب رفت: سربازی‌ات را کجا گذراندی؟
طغرایی در گفت‌وگو با اینترسپت گفت: تا پیش از این، هیچ‌گاه به هنگام از مرز گذشتن از من چنین سوالی پرسیده نشده بود. وقتی این سوال را از من پرسیدند متوجه شدم که یک جای کار ایراد جدی دارد.
طغرایی مانند دیگر جوانان ایرانی پیش از مهاجرت به کانادا می‌بایست خدمت سربازی دوساله خود را در ایران بگذراند. وی سربازی‌ خود را در حدود ۲۰ سالگی در سپاه پاسداران گذرانده بود. وی در سپاه یک کار دفتری داشت و اسناد مربوط به مدیریت آب را ترجمه می‌کرد. حال یک مامور آمریکایی از وی درخصوص کار چند دهه گذشته‌اش سوال می‌پرسید.
طغرایی ادامه داد: زمانی که از من پرسیدند در کدام بخش از ارتش خدمتم را گذرانده‌ام به آن‌ها گفتم که در سپاه بوده‌ام.
دولت ترامپ در سال ۲۰۱۹ در پی تلاش‌ها برای افزایش فشار علیه ایران، سپاه پاسداران انقلاب اسلامی را یک سازمان تروریستی اعلام کرد. احتمالا همین موضوع علت بازجویی ناگهانی از طغرایی بوده است.
گروه دیگری از ماموران اداره گمرک آمریکا وی را برای دریافت جزئیات بیشتر تحت فشار گذاشتند. آن‌ها از وی پرسیندند که چه لباس یونیفورمی می‌پوشیده، با چه کسانی کار می‌کرده و تحت چه آموزش‌هایی قرار گرفته است. طغرایی بیان کرد که با صداقت به همه این سوالات پاسخ داده و گفته که کارش ترجمه اسناد بوده و یونیفورم نمی‌پوشیده است.
وی در پاسخ به این سوال که آیا در سپاه از اسلحه استفاده می‌کرده؟ گفت که در روزهای ابتدایی خدمت تنها برای آموزش‌های پایه‌ای سلاح به دست گرفته است.
طغرایی در این‌باره گفت: وی حتی از من پرسید که اسم رئیسم در ایران چه بوده و دفترم در کجا واقع شده بود. من به آن‌ها گفتم که این چیزها را به یاد نمی‌آورم. این اتفاقات مربوط به چند دهه پیش هستند. من جزئیات را فراموش کرده‌ام.
ماموران از این جواب‌ها به ستوه آمدند و کمی بعد رفتار آن‌ها خصمانه شد. طغرایی در نهایت به پروازش نرسید.
وی عنوان کرد: من فقط دوره خدمتم را گذرانده بودم و انتخابی در این زمینه نداشتم. به آن‌ها گفتم که بارها به آمریکا سفر کرده‌ام و تا به حال مشکلی نداشته بودم. حالا ۵۳ سالم شده است؛ ناگهانی چه مشکلی پیش آمده است؟
چهار ساعت پس از آنکه بازرسی‌های ثانویه از طغرایی انجام شد، یک مأمور به طغرایی اطلاع داد که حق ورود به ایالات متحده را ندارد. بر روی روادید موقت او مهر ""باطل شد"" زده شده بود. این در حالی است که تنها هفت ماه از تایید شدن همان روادید می‌گذشت. طغرایی اطلاعات بیشتری دریافت نکرد و از وی خواسته شد که آنجا را ترک کند.
سفر کوتاه طغرایی به کانادا برای دیدن خانواده‌اش با ممنوعیت ورودش به آمریکا همراه شده بود. وی نمی‌دانست برای رئیسش در مدیسون درباره این‌که که چرا به کارش بازنمی‌گردد چه توضیحی ارائه دهد. وی حتی نمی‌دانست که با آپارتمان، خودرو و دیگر اموالش در آمریکا چه باید بکند. طغرایی هیچ وقت در دوران عمرش با مشکلات قانونی مواجه نشده بود، اکنون در میانسالی به او گفته شده بود که ورودش به آمریکا از طریق مرزهای بین‌المللی بیش از حد خطرناک است.
طغرایی تنها یکی از ایرانی‌های دوتابعیتی است که از زمانی که ترامپ سپاه پاسداران را در لیست سازمان‌های تروریستی قرار داد مورد بازجویی و بازداشت قرار گرفته و از ورود به آمریکا، مکزیک و انگلیس منع شده‌ بودند. بیش از ۲۴ تن از کسانی که خدمت سربازی‌شان را در سپاه پاسداران گذرانده‌اند تجربیات مشابه‌شان با آقای طغرایی را با پایگاه اینترسپت در میان گذاشته‌اند. این مردان اکثرا ایرانیر- کانادایی هستند اما برخی از آن‌ها نیز زاده‌ی استرالیا و یا اتحادیه اروپا بوده‌اند.
زندگی طغرایی و دیگر کسانی که تحت تاثیر این سیاست قرار گرفته‌اند، گروگان سیاست‌های بومی آمریکا و روابط خصمانه آمریکا است.                           ",https://www.asriran.com/003VB8
834837,۱۴۰۱/۰۱/۲۴,اقتصادی,توقف تولید دو کارخانه بوش در چین به خاطر کرونا,چین محدودیت‌های شدیدی را برای مهار شیوع نوع بسیار مسری اُمیکرون در بسیاری از مناطق از جمله استان جیلین و شانگهای اعمال کرده است.,"شرکت بوش تولید در دو کارخانه چین را به دلیل محدودیت‌های کووید متوقف کرد.
به گزارش ایسنا، شرکت آلمانی تامین‌کننده قطعات خودرو بوش اعلام کرد که تولید در دو کارخانه شهرهای شانگهای و چانگچون چین را به دلیل پیروی از سیاست‌های دولت برای مهار افزایش موارد ابتلا به بیماری کووید-۱۹ متوقف کرده است.
بوش در بیانیه‌ای گفت: ما در حال حاضر شاهد اثرات موقتی بر منابع لجستیک و زنجیره تامین هستیم. در این شرایط ما تمام تلاش خود را می‌کنیم تا زنجیره تامین را تا حد امکان حفظ کنیم و به تقاضاها پاسخ دهیم. چین محدودیت‌های شدیدی را برای مهار شیوع نوع بسیار مسری اُمیکرون در بسیاری از مناطق از جمله استان جیلین و شانگهای اعمال کرده است.
به نقل از رویترز، فروش خودرو در ماه مارس با توجه به محدودیت‌های کووید کاهش یافت البته تسلا، فولکس واگن و تویوتا از جمله خودروسازانی بودند که تاثیر محدودیت‌ها را بر تولید احساس کردند.                           ",https://www.asriran.com/003VB7
834836,۱۴۰۱/۰۱/۲۴,اجتماعی ,فارس/ ارائه خدمات به ۱۸۰۰ معتاد متجاهر,نگهداری، درمان، برگزاری کلاسهای آموزشی و فنی حرفه‌ای و انجام مشاوره‌های روانشناختی و مددکاری از خدمات ارائه شده به این افراد است,"سرپرست اداره کل بهزیستی فارس اعلام کرد که ۱۸۰۰ معتاد متجاهر در مرکز ماده ۱۶ و ۱۴ کمپ ماده ۱۵ بهزیستی استان خدمات دریافت می‌کنند.
به گزارش ایسنا، محمدرضا هوشیار سه‌شنبه ۲۳ فروردین در اولین جلسه ستاد هماهنگی مبارزه با مواد مخدر در استانداری فارس، ضمن ارائه گزارشی از وضعیت معتادان متجاهر و کمپهای ماده ۱۶ بیان کرد: در حال حاضر یک مرکز ماده ۱۶ مختص بیماران معتاد متجاهر داریم و ۱۴ کمپ ماده ۱۵ برای نگهداری معتادان متجاهر با بهزیستی فارس همکاری می‌کنند.
او افزود: تاکنون ۱۸۰۰ بیمار در این مراکز بستری شده‌اند که از این تعداد ۱۰۲ نفر معتادان زن و مابقی مرد هستند.
سرپرست اداره کل بهزیستی فارس در تشریح خدمات کمپ‌های تحت نظارت برای این افراد گفت: نگهداری، درمان، برگزاری کلاسهای آموزشی و فنی حرفه‌ای و انجام مشاوره‌های روانشناختی و مددکاری از خدمات ارائه شده به این افراد است ضمن اینکه ۱۳۲ نفر از معتادانی که در شیراز بستری بودند بعد از غربال و تعیین منطقه بومی به کمپ‌های بهزیستی در شهرستان‌های داراب،فیروز آباد،آباده،فسا و مرودشت اعزام شدند.
هوشیار در خصوص پرداخت هزینه نگهداری این افراد خاطرنشان کرد: ۵۰ درصد هزینه با شهرداری و ۵۰ درصد با ستاد مبارزه با مواد مخدر است و بهزیستی متولی نگهداری این افراد است.                           ",https://www.asriran.com/003VB6
834835,۱۴۰۱/۰۱/۲۴,اجتماعی ,اعلام هشدار نارنجی هواشناسی در تهران/ فعالیت ورزشی دانش‌آموزان ممنوع,توصیه می شود بیماران قلبی، ریوی، سالخوردگان و کودکان حتی الامکان از قرارگیری در فضای باز و مواجهه با هوای ناسالم پرهیز کنند.,"معاون عمرانی استاندار تهران گفت: فعالیت های ورزشی و حضور کودکان و نوجوانان و دانش آموزان در حیاط و فضای باز در روز چهارشنبه ممنوع است.
به گزارش ایرنا از استانداری تهران، عابد ملکی در این باره گفت: مطابق اعلام وضعیت هشدار نارنجی از سوی سازمان هواشناسی مبنی بر وضعیت باد شدید در سطح استان تهران برای غروب سه شنبه و روز چهار شنبه و احتمال پدیده گرد و غبار و بالا رفتن شاخص آلودگی هوا، کمیته اضطرار آلودگی هوای استان تهران با حضور همه اعضاء بعد از ظهر روز سه شنبه ۲۳ فروردین تشکیل جلسه داد.
وی ادامه داد: در این جلسه پس از بررسی تصاویر ماهواره ای و گزارش سازمان هواشناسی در روز چهارشنبه، وضعیت ناسالم برای گروه های حساس پیش بینی شد، بنابراین ضمن اعلام هشدار نارنجی به هم استانی های عزیز مقرر شد که فعالیت های ورزشی و حضور کودکان، نوجوانان و دانش آموزان در فضای باز و فعالیت بدنی آن ها ممنوع باشد.
خودداری بیماران قلبی، ریوی و سالخوردگان از حضور در فضای باز
ملکی با اشاره به توصیه های انجام شده به شهروندان در این جلسه اظهار داشت: توصیه می شود بیماران قلبی، ریوی، سالخوردگان و کودکان حتی الامکان از قرارگیری در فضای باز و مواجهه با هوای ناسالم پرهیز کنند.
معاون هماهنگی امور عمرانی استانداری تهران افزود: ضمنا با توجه به وزش باد شدید از شهروندان تقاضا دارم که حداکثر مراقبت لازم را انجام دهند.                           ",https://www.asriran.com/003VB5
834834,۱۴۰۱/۰۱/۲۴,حوادث,فرودگاه اضطراری پرواز کیش- تهران در اصفهان به دلیل نقض فنی,مدیرکل بحران استانداری اصفهان با اشاره به اینکه فرودگاه اصفهان، جانشین فرودگاه تهران در حوادث و سوانح تعیین شده است افزود: خوشبختانه این حادثه مصدومی نداشت.,"مدیر کل بحران استانداری اصفهان از فرود اضطراری پرواز کیش به مقصد تهران در فرودگاه اصفهان به علت نقض فنی در یکی از موتورها خبر داد.
منصور شیشه فروش شبانگاه چهارشنبه در گفت و گو با ایرنا گفت: هواپیمای آتا، بوئینگ ۸۳ پرواز کیش به مقصد تهران با ۱۷۴ مسافر به علت نقص فنی یکی از موتور ها، وضعیت اظطرار اعلام کرد که در ساعت ساعت۲۳ و ۵۵ دقیقه در فرودگاه اصفهان سالم به زمین نشست.
وی ادامه داد: پس از اطلاع از این خبر، عوامل امدادی اورژانس و آتش‌نشانی آماده باش و به فرودگاه اعزام شدند.
مدیرکل بحران استانداری اصفهان با اشاره به اینکه فرودگاه اصفهان، جانشین فرودگاه تهران در حوادث و سوانح تعیین شده است افزود: خوشبختانه این حادثه مصدومی نداشت.
همچنین سخنگوی سازمان آتش نشانی و خدمات ایمنی شهرداری اصفهان درباره این حادثه گفت: ساعت ۲۳ و ۳۴ دقیقه سه‌شنبه شب پس از اعلام درخواست همکاری برج مراقبت فرودگاه شهید بهشتی از ستاد فرماندهی آتش‌نشانی اصفهان درخصوص اعلام وضعیت اضطراری پرواز تهران- کیش و فرود اضطراری در فرودگاه اصفهان، ۴ تیم کامل با تجهیزات و امکانات لازم از ایستگاه‌های شماره ۶ ، ۷ ، ۱۵ و ۱۹ به فرودگاه اصفهان اعزام شدند.
فرهاد کاوه آهنگران افزود: این پرواز با بیش از ۱۷۰ مسافر خود سالم به زمین نشست و مشکل خاصی به وجود نیامد.
وی تصریح کرد: توضیحات کامل در این خصوص به عهده کارشناسان فنی فرودگاه شهید بهشتی اصفهان است.                           ",https://www.asriran.com/003VB4
834833,۱۴۰۱/۰۱/۲۴,بین الملل,"بایدن، پوتین را به ""نسل‌کشی"" متهم کرد","بایدن گفت: بودجه خانواده های آمریکایی و توانایی آنها برای تامین سوخت خودروهایشان نباید به اعلام جنگ از سوی یک ""دیکتاتور"" که در آن سوی جهان ""نسل کشی"" می کند، وابسته باشد.","جو بایدن رئیس جمهوری آمریکا در تداوم حملات لفظی اش به ولادیمیر پوتین رئیس جمهوری روسیه برای نخستین بار او را به ""نسل کشی"" متهم کرد و گفت که حمله پوتین به اوکراین ""نسل کشی"" است.
به گزارش ایرنا، رئیس جمهوری آمریکا که عصر سه شنبه به وقت محلی در ایالت آیووا سخن می گفت، این مطلب را بیان کرد و اقدامات دولتش برای رسیدگی به هزینه های رو به افزایش در آمریکا را در میان جنگ در اوکراین برشمرد.
بایدن گفت: بودجه خانواده های آمریکایی و توانایی آنها برای تامین سوخت خودروهایشان نباید به اعلام جنگ از سوی یک ""دیکتاتور"" که در آن سوی جهان ""نسل کشی"" می کند، وابسته باشد.
بایدن که این اظهارات‌ را هنگام توضیح در مورد تلاش ها برای رسیدگی به قیمت بالای سوخت در آمریکا در نتیجه جنگ اوکراین بیان می کرد، مدعی شد همه تلاش ها تحت اختیارات خود را از طریق فرمان های اجرایی انجام می دهم تا قیمت ها را کاهش دهم و به افزایش هزینه ناشی از اقدامات پوتین رسیدگی کنم.
رئیس جمهوری آمریکا ادامه داد برای کمک به مقابله با افزایش قیمت ها، اجازه آزادسازی یک میلیون بشکه در روز از ذخایر راهبردی نفت را صادر کرده ام.
وزارت کار ایالات متحده آمریکا روز سه شنبه به وقت محلی اعلام کرد که نرخ تورم در این کشور در یک سال گذشته ۸.۵ درصد افزایش یافت که این بالاترین افزایش تورم در امریکا در ۴۰ سال گذشته است.
در یک سال گذشته هزینه غذا، سوخت، مسکن و سایر نیازهای ضروری در آمریکا بر مصرف کنندگان آمریکایی فشار آورده و افزایش درآمدها را خنثی کرده است.
گزارش دولت آمریکا همچنین نشان می دهد که تورم در ماه های فوریه تا مارس ۱.۲ درصد افزایش یافته است در حالی که این تورم در ماه های ژانویه تا فوریه ۰.۸ درصد افزایش داشته است.
برای اولین بار نرخ تورم در آمریکا شامل افزایش قیمت بنزین در این کشور می شود که پس از وقوع جنگ اوکراین در ۲۴ فوریه روندی افزایشی را از خود نشان داده است.
بر اساس گزارش انجمن خودرو آمریکا، میانگین قیمت هر گالن(حدود ۳.۸ لیتر) بنزین در آمریکا ۴.۱۰ دلار است که نسبت به سال گذشته ۴۳ درصد افزایش یافته است. اگرچه قیمت سوخت در آمریکا در چند هفته گذشته کاهش یافته است.
افزایش قیمت انرژی منجر به افزایش هزینه های حمل و نقل کالاها و قطعات در سراسر آمریکا شده که به نوبه خود به رشد قیمت ها برای مصرف کنندگان کمک کرده است.
رکود بزرگ در آمریکا و جنگ جهانی اول و دوم
آمریکا از ماه اوت ۱۹۲۹ تا مارس ۱۹۳۳ میلادی شاهد رشد منفی ۲۶.۷ درصدی تولید ناخالص داخلی خود بود و پس از آن از ماه مه ۱۹۳۷تا ژوئن ۱۹۳۸ میلادی نیز باردیگر شاهد رشد منفی ۱۸.۲ درصدی در تولید ناخالص داخی خود شد.
به گفته تحلیلگران، درهر دو مورد رکورد بزرگ اقتصادی آمریکا در دهه سی میلادی قرن گذشته، وقوع جنگ جهانی دوم طی سال های ۱۹۳۹ تا ۱۹۴۵ و ورود آمریکا به این جنگ موجب برون رفت واشنگتن از این تقلای اقتصادی شد.
هزینه تحمیلی ۸ تریلیون دلاری دو جنگ عراق و افغانستان بر مردم آمریکا
خبرگزاری آسوشیتدپرس در ۱۷ بهمن ۱۳۹۸ گزارش داد که هزینه جنگ آمریکا در عراق بالغ بر دو تریلیون دلار شده است، این خبرگزاری آمریکایی در مرداد ۱۴۰۰ که شبکه خبری «سی بی اس نیوز» آمریکا نیز آنرا منعکس کرد، هزینه جنگ ۲۰ ساله در افغانستان که آمریکا به بهانه سرنگونی طالبان و سپس با قدرت گرفتن این گروه به این کشور، از آنجا گریخت؛ ۶.۵ تریلیون دلار اعلام کرد، هزینه ای که از محل مالیات دهندگان آمریکایی توسط کاخ سفید در دو جنگ هزینه شد.
تارنمای «هیپوتزس» ۲۹ اسفند ۱۳۹۵ در تحلیلی نوشته بود: آمریکایی که ۲۳۹ سال از بوجود آمدن آن می گذرد، ۲۲۲ سال آن را در جنگ گذرانده است (اعلام استقلال آمریکا ۴ژوئیه ۱۷۷۶برابر با ۱۴تیر ۱۱۵۵هجری شمسی است).
به گزارش ایرنا، ولادیمیر پوتین رئیس جمهوری روسیه ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت. پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. جنگ در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003VB3
834832,۱۴۰۱/۰۱/۲۴,اقتصادی,ردپای مشکوک بدهکاران بزرگ بانکی در پرونده‌های خصوصی‌سازی/ خانواده صرافان چگونه خریدار «رفاه» شدند؟!,طبق بررسی‌ها، نام احمد صرافان ۷ بار در فهرست مدیونین کلان بانک صادرات که اخیراً منتشر شده، وجود دارد و نشان می‌دهد وی و برخی دیگر از نزدیکانش، بدهکاری فراوانی به بیت‌المال و نظام بانکی دارند,"خانواده صرافان که جزو ابربدهکاران بانک صادرات هستند، در دولت قبل در یک خصوصی‌صازی صوری، با قیمت پایین فروشگاه رفاه را از آن خود کردند.
به گزارش ایرنا، پس از ابلاغ دستورات و پیگیری‌های مسئولان وزارت اقتصاد و بانک مرکزی، تعدادی از بانک‌های مهم کشور اقدام به انتشار فهرست بدهکاران بزرگ خود کردند تا مشخص شود عزم و اراده دولت برای مقابله با این پدیده شوم در نظام اقتصادی و پولی کشور، بسیار جدی‌تر از دولت‌های گذشته است.
با انتشار این فهرست، بهتر از قبل مشخص شد در سال‌های گذشته برخی اشخاص حقیقی و حقوقی با سوء استفاده از خلأهای قانونی و نظارتی و نبود شفافیت اطلاعاتی به‌ویژه عدم اعتبارسنجی مناسب، نسبت به اخذ تسهیلات کلان اقدام و علیرغم مساعدت‌ها و فرصت‌های اعطایی، در بازپرداخت تسهیلات کوتاهی کرده‌اند.
آنچه در بررسی اولیه این فهرست منتشره توسط بانک‌های دولتی قابل مشاهده است، وجود اعضای برخی خانواده‌های مشهور است که در سال‌های گذشته، توانسته‌اند به لطف تسهیلات کلان بانکی و عدم پرداخت معوقات خود، صاحب مجموعه‌های مختلف اقتصادی و صنعتی شده و ثروت خود را صد چندان کنند.
به عنوان مثال، یکی از این خانواده‌ها که جزو بدهکاران کلان بانک صادرات محسوب می‌شوند، برادران صرافان هستند که در قالب بیش از ۱۰ شرکت، اقدام به دریافت تسهیلات بانکی نموده اما اراده و اقدام موثری در بازپرداخت این مبالغ نداشته‌اند.

خانواده صرافان چهارسوقی که با نام «صرافان برادرز» نیز شناخته می‌شوند از جمله خانواده‌های شهیر در بازار برنج ایران هستند. پیش از آن نیز هنگامی که در سال ۹۶، فهرست ۲۰ بدهکار بزرگ بانک سرمایه منتشر شد، نام صرافان در این میان دیده می‌شد و گروه صرافان با دریافت ۴ فقره وام بانکی ۱۷۳ میلیارد و ۲۶۶ میلیون تومانی از بانک سرمایه، در ردیف بدهکاران بزرگ بانکی در این مجموعه قرار داشت.
این موضوع از آنجا اهمیت دوچندان پیدا می‌کند که نام این خانواده در زمان خصوصی‌سازی و واگذاری سهام یکی از مجموعه‌های بزرگ اقتصادی یعنی فروشگاه رفاه نیز مطرح شد. طبق بررسی‌ها شرکت آتیه فروز سبحان، یکی از سهامداران و از اعضای هیات مدیره فروشگاه رفاه (در ادوار پس از واگذاری سهام مجموعه‌های دولتی) محسوب می‌شود که در سال‌های گذشته، یکی از اعضای خانواده صرافان یعنی احمد صرافان چهارسوقی به عنوان رئیس هیات مدیره آن فعالیت می‌کرده است.
البته پس از آن نیز، نام برخی دیگر از اعضای خانواده صرافان را می‌توان در برخی اسناد مالی و اداری فروشگاه‌های زنجیره‌ای رفاه مشاهده کرد.
طبق بررسی‌ها، نام احمد صرافان ۷ بار در فهرست مدیونین کلان بانک صادرات که اخیراً منتشر شده، وجود دارد و نشان می‌دهد وی و برخی دیگر از نزدیکانش، بدهکاری فراوانی به بیت‌المال و نظام بانکی دارند اما با این وجود، توانسته‌اند با ابهاماتی که هم‌اکنون توسط دستگاه‌های نظارتی و عدلیه در حال پیگیری است، خریدار سهام ارزشمند فروشگاه رفاه شوند.
این در حالی است که تا سال ۱۳۹۳ که نام یک عضو خانواده صرافان به عنوان رئیس هیات مدیره شرکت آتیه فروز سبحان وجود داشته، وی دارای پرونده سنگین مالیاتی بوده و اداره کل مالیاتی اصفهان در سال‌های بعد، اخطارهای متعددی را برای احضار وی منتشر کرده است.

اما خانواده صرافان با همکاری خانواده ابوترابیان، موفق می‌شوند در دولت گذشته ضمن تصاحب بخش قابل توجهی از سهام یک مجموعه بزرگ اقتصادی که صدها ملک ارزشمند و دارایی‌های فراوان دیگر داشته، این فروشگاه زنجیره‌ای را به اموال خود اضافه کنند بدون آنکه اقدام موثری در زمینه پرداخت بدهی‌های کلان خود انجام دهند.
با این اوصاف، به نظر می‌رسد در گام‌های بعد و پس از وصول تسهیلات معوق و بدهی‌های صدها میلیاردی افراد موجود در فهرست بدهکاران بانک‌های دولتی، سراغ اموال و سهامی رفت که با این تسهیلات معوق خریداری و تصاحب شده‌اند.
خبرگزاری ایرنا در روزهای آینده، وضعیت و اقدامات مبهم دیگر اسامی موجود در فهرست بدهکاران بزرگ بانکی را نیز بررسی و منتشر خواهد کرد.                           ",https://www.asriran.com/003VB2
834830,۱۴۰۱/۰۱/۲۴,اقتصادی,سايپا: ضخامت لايه هاي رنگ محصولات كاملا استاندارد و بين 100 تا 120 ميكرون است,ضخامت قابل قبول رنگ خودروها مطابق با استانداردهاي روز دنيا بين 80 تا 140 ميكرون است كه اين ضخامت از بخش هاي رنگ ED، آستر، رويه و كلر تشكيل شده است,"ضخامت لايه هاي رنگ محصولات گروه خودروسازي سايپا كاملا استاندارد و حتي بالاتر از اعداد مصوب و تكليف شده است.
به گزارش سايپانيوز، گروه خودروسازي سايپا همواره در بخش رنگ خودرو پيشتاز بوده و در رنگ آميزي بدنه هاي توليد از ربات هاي پيشرفته و رنگ هاي پايه آب و حلال مطابق با آخرين تكنولوژي روز صنعت خودروسازي استفاده می کند.
گروه خودروسازي سايپا سعي و تلاش كرده كه با هدف ارتقاي كيفيت، تمام استانداردهاي مربوط به توليد خودرو را رعايت كند و حتي فراتر از استانداردهاي محول شده، حركت كند. حوزه رنگ نيز از اين قاعده استثناء نيست به گونه اي كه اين مجموعه ضمن استفاده از بهترين نوع رنگ، ضخامت لايه هاي رنگي را به طور كامل رعايت كرده است.
ضخامت رنگ خودرو در محصولات سايپا به صورت روزانه و مستمر در هر شيفت كنترل مي شود و گزارش ها، به صورت مستند وجود دارد. از اين رو تمام اقدام هاي كه در اين خصوص انجام مي شود بر اساس اصول و قواعدي است كه تمام خودروسازان جهاني دنبال مي كنند.
با توجه به اطمينان از وضعيت رنگ محصولات سايپا، اين مهم (رنگ خودروها) در محصولات سايپا بين 3 تا 5 سال گارانتي دارد، لذا تمام مشتريان اين مجموعه مي توانند به رنگ خودروهاي خود اطمينان كامل داشته باشند.
تاكيد مي شود ضخامت قابل قبول رنگ خودروها مطابق با استانداردهاي روز دنيا بين 80 تا 140 ميكرون است كه اين ضخامت از بخش هاي رنگ ED، آستر، رويه و كلر تشكيل شده است، از آنجا كه گروه خودروسازي سايپا در اين حوزه سرمايه گذاري مناسبي انجام داده است، در تمام محصولات ضخامت رنگ بين 100 تا 120 ميكرون است.
شايان ذكر است فيلمي در فضاي مجازي منتشر شده كه در آن، ضخامت لايه هاي رنگ محصولات گروه خودروسازي سايپا، زير سوال رفته است. توضيحات ياد شده گواه آن است كه ادعاها نسبت به پايين بودن ضخامت رنگ محصولات سایپا به هيچ عنوان صحت ندارد.                           ",https://www.asriran.com/003VB0
834829,۱۴۰۱/۰۱/۲۴,اقتصادی,ایران خودرو اعلام کرد :شاسی بلند جدید در سبد محصولات اضافه شد/  هایما 8S امسال به تولید می‌رسد (+عکس),امسال، علاوه بر افزوده شدن هایما 8S، تیراژ تولید هایما S5 و S7 پلاس افزایش خواهد یافت.,"مدیرعامل ایران خودرو خراسان از افزایش ظرفیت تولید خودروهای شاسی بلند خبر داد و گفت: با بهره‌برداری از پروژه توسعه خط مونتاژ در اواسط امسال، علاوه بر افزوده شدن هایما 8S، تیراژ تولید هایما S5 و S7 پلاس افزایش خواهد یافت.
بیژن زاهدی فرد افزود: خط جدید تولید که توسط شرکت تام و ایران‌خودرو خراسان در حال تجهیز است، امکان تولید همزمان چهار مدل خودروی شاسی بلند را دارد.


وی با بیان این‌که بیش از ۴۹ هزار دستگاه خودروی هایما از سال ۱۳۹۴ در ایران خودرو خراسان تولید شده است، ادامه داد: تعهدات خودروهای هایما به روز شده و هیچ گونه تعهد معوقی وجود ندارد. در سال گذشته نیز برنامه تولید محصولات هایما، ۱۰ هزار دستگاه خودرو بوده که حدود ۹۰ درصد آن محقق شده است.
زاهدی فرد بر افزایش سطح داخلی‌سازی قطعات محصولات هایما و ضرورت آموزش‌های لازم به نمایندگی‌های خدمات پس از فروش تاکید کرد و گفت: این برنامه ها در دستور کار ساپکو و ایساکو قرار گرفته است.
وی همچنین در خصوص تولید محصول جدید گفت: برنامه تولید هایما 8S در دستور کار ایران‌خودرو‌ خراسان قرار دارد که طبق هدف‌گذاری، امسال به بازار عرضه خواهد شد.                           ",https://www.asriran.com/003VAz
834831,۱۴۰۱/۰۱/۲۴,اقتصادی,فرانسه ۲۵ میلیارد دلار از دارایی‌های روسیه را مسدود کرد,این دارایی‌ها همچنین شامل ۳۳ ملک با ارزش ۵۷۳.۶ میلیون یورو به همراه سه کشتی به ارزش بیش از ۱۲ میلیارد یورو، ۶ بالگرد به ارزش بیش از ۶۰ میلیون یورو و سه اثر هنری به ارزش ۷ میلیون یورو می‌شوند.,"وزارت دارایی فرانسه روز سه شنبه اعلام کرد که از زمان آغاز تهاجم روسیه به اوکراین در ۲۴ فوریه، دارایی‌های مسکو به ارزش ۲۳.۷ میلیارد یورو یا ۲۵.۶ میلیارد دلار را مسدود کرده است.
به گزارش ایرنا از ""سی ان ان""، بر اساس اعلام وزارت دارایی فرانسه، بیشترین دارایی‌های مسدود شده در این کشور متعلق به بانک مرکزی روسیه به ارزش ۲۲.۸ میلیارد یورو است.
این دارایی‌ها همچنین شامل ۳۳ ملک با ارزش ۵۷۳.۶ میلیون یورو به همراه سه کشتی به ارزش بیش از ۱۲ میلیارد یورو، ۶ بالگرد به ارزش بیش از ۶۰ میلیون یورو و سه اثر هنری به ارزش ۷ میلیون یورو می‌شوند.
اقدامات مالی فرانسه علیه دارایی‌ میلیاردرهای روس به این معنی است که مالکان قادر به فروش یا کسب درآمد از دارایی‌های خود نیستند.
وزارت دارایی فرانسه اعلام کرد که مسدود کردن اموال به این معنا نیست که دولت مالک آن‌ها است و می‌تواند آن‌ها را بفروشد، برای توقیف اموال باید یک جرم کیفری وجود داشته باشد.
فرانسه همچنین به بهانه جاسوسی اقدام به اخراج ۶ دیپلمات روسیه کرده است.
از آغاز جنگ در اوکراین در ۲۴ فوریه ( پنج اسفند سال گذشته) تا کنون کشورهای غربی با بسته‌های گسترده‌ای از تحریم‌های مالی سخت به این اقدام مسکو پاسخ داده‌اند.
بسیاری از کشورهای اروپایی و همچنین آمریکا و متحدان آن اقدام به مسدودسازی دارایی‌های دولتی و خصوصی روس‌ها در کشورهای خود کرده‌اند.
به گزارش ایرنا، ولادیمیر پوتین رئیس‌جمهور روسیه دوشنبه ۲۱ فوریه (۲ اسفندماه) با انتقاد از بی‌توجهی غرب به نگرانی‌های امنیتی مسکو اعلام کرد که کشورش استقلال جمهوری‌های خلق دونتسک و لوگانتسک را به رسمیت شناخته و در کاخ کرملین قراردادهای همکاری و دوستی را با سران این جمهوری‌ها امضا کرد.
پوتین بامداد پنجشنبه ۲۴ فوریه (۵ اسفند ماه) نیز در یک سخنرانی در تلویزیون ملی روسیه، از اقدام نظامی در دونباس خبر داد و از نیروهای اوکراینی خواست سلاح‌های خود را زمین بگذارند و به خانه‌های خود بروند.
همزمان با ادامه آتش جنگ در اوکراین، سیل واکنش‌های جهانی به این رویداد همچنان ادامه دارد و فشارهای دیپلماتیک و تهدیدها و تحریم‌های بین‌المللی علیه روسیه در حال افزایش است.                           ",https://www.asriran.com/003VB1
834828,۱۴۰۱/۰۱/۲۴,محیط زیست,کمدی حیوانات (2): خدا مرگم نده!,شما هم می توانید تیتر یا توضیح طنزی برای این عکس بفرستید تا منتشر شود :),"اگر به دنیای حیوانات علاقه دارید، پیشنهاد می کنیم این مطلب جالب درباره هوش حیوانات را هم ببینید:  حیوانات چقدر باهوش هستند؟ 
                            ",https://www.asriran.com/003VAy
834827,۱۴۰۱/۰۱/۲۴,عمومی,زنبور کجاست؟ (تست سنجش سرعت چشم),,"سرعت عملکرد چشم تان را به طور مستمر بسنجید. اگر صفحه برایتان تار و محو می شود یا در تشخیص رنگ ها دچار مشکل هستید، حتماً به چشم پزشک مراجعه کنید.حالا ببینید در چند ثانیه می توانید زنبور را در این تصویر بیابید؟
توجه: در این تست و نظایرش، از دست و موس استفاده نکنید و فقط با چرخش چشمان، سوژه مورد نظر را جست و جو کنید.
.
.
.
.
.
.
.
.
.
.
.
.
.
.
.
.
.
.
.زنبور را در چند ثانیه پیدا کردید؟حالا مورد عجیب در مراسم عروسی (تست دقت)  را بیابید                           ",https://www.asriran.com/003VAx
834826,۱۴۰۱/۰۱/۲۴,اجتماعی ,غروب زیبای بین الحرمین (عکس),,,https://www.asriran.com/003VAw
834825,۱۴۰۱/۰۱/۲۴,عمومی,زیباترین تلفن همگانی ایران (عکس),باجه‌ تلفن عمومی از کار افتاده که به آکواریوم ماهی‌های قرمز تبدیل شده است.,این عکس ها هم بسیار زیبا و دیدنی اند: تصاویر زیبا و بی نظیر غیر فتوشاپی!                           ,https://www.asriran.com/003VAv
834824,۱۴۰۱/۰۱/۲۴,سلامت,"چند علامت کمبود ""روی"" در بدن",“روی” یک ماده مغذی ضروری است که به تقویت سیستم ایمنی و کاهش خطر ابتلا به بیماری‌های مزمن کمک می‌کند.,"بدن ما به انواع مختلفی از مواد معدنی و ویتامین برای حفظ عملکرد داخلی نیاز دارد. هنگامی که بدن از هر ماده غذایی به مقدار لازم دریافت نکند عملکرد اندامها تحت تاثیر قرار می گیرد و علائم آن در قسمت های مختلف بدن قابل مشاهده است.
به گزارش بهداشت‌نیوز، ، روی (زینک) یکی از مواد معدنی مورد نیاز بدن برای فعال کردن بیش از ۳۰۰ آنزیم است که در ایمنی بخشی، تقسیم سلولی، رشد سلولی و پروتئین ها نقش دارند. مقدار “روی” موجود در مواد غذایی مصرفی محدود است و بدن نمی تواند این ماده مغذی را ذخیره کند و باید به طور مرتب مصرف شود.
مردان بالای ۱۴ سال باید روزانه ۱۱ میلی گرم روی مصرف کنند در حالیکه زنان بالای ۱۴ سال به هشت میلی گرم روی نیاز دارند. همچنین میزان روی مورد نیاز برای زنان باردار ۱۱ میلی گرم و برای زنان شیرده ۱۲ میلی گرم در روز است.
علائمی که نشان می دهد باید مصرف روی را افزایش داد:
روند کند ترمیم زخم
یکی از نقش های حیاتی روی، حفظ سلامت پوست و بهبود روند قطع شدن خونریزی است. اما زمانی که بدن به مقدار کافی “روی” دریافت نکند، بهبود زخم دشوار می شود. بروز آکنه نیز ناشی از کمبود “روی” است.
کاهش وزن
مصرف کم روی می تواند منجر به تغییر اشتها و کاهش وزن شود. کاهش وزن در افرادی که دچار اضافه وزن هستند مطلوب است، اما کاهش وزن غیر طبیعی باعث ایجاد سایر مشکلات سلامتی می شود. حتی زمانیکه فرد به دنبال کاهش وزن است، باید از انواع ریزمغذی ها مصرف کند تا عملکرد اندامهای داخلی حفظ شود.
ریزش مو
استرس، عدم رعایت بهداشت پوست سر و دریافت ناکافی مواد مغذی سالم همگی می‌توانند منجر به ریزش مو شوند. شکستگی مو، ریزش و نازک شدن مو می‌تواند در نتیجه کمبود “روی” باشد. افزایش مصرف این ماده مغذی می‌تواند به جلوگیری از ریزش مو و بهبود کیفیت مو کمک کند.
احساس سرما
“روی” یک ماده مغذی ضروری است که به تقویت سیستم ایمنی و کاهش خطر ابتلا به بیماری‌های مزمن کمک می‌کند. مصرف کم “روی” می‌تواند بدن را مستعد ابتلا به عفونت‌ها و بیماری‌ها کند. اگر نسبت به سایر افراد بیشتر احساس سرما دارید و اغلب بیمار می شوید، می تواند نشانه کمبود “روی” باشد. همچنین افزایش مصرف “روی” می‌تواند به بهبود سریعتر علائم سرماخوردگی کمک کند.
تاری دید
این ماده معدنی نیز برای برخورداری از قدرت کافی بینایی مورد نیاز است. وقتی بدن به طور منظم مقدار کافی از “روی” دریافت نکند، وضعیت بینایی تحت تاثیر قرار گرفته که منجر به تاری دید و کم بینایی می شود. “روی” و ویتامین A دو ماده مغذی مورد نیاز برای حفظ سلامت چشم‌ها هستند.
مه مغزی
احساس گیجی یا عدم تمرکز می‌تواند نشانه‌ای از کمبود “روی” باشد. مواد غذایی حاوی میزان پایینی از “روی” می تواند منجر به مه مغزی شود و تمرکز روی کارها را دشوار کند. همچنین می‌تواند مشکلات مربوط به حافظه را به همراه داشته باشد.* اگر می خواهید بدانید ""مه مغزی"" چیست، اینجا را بخوانید.                           ",https://www.asriran.com/003VAu
834822,۱۴۰۱/۰۱/۲۴,سیاسی,دولتِ آماتور | سعید حجاریان,حال  مسئله این است که در ایران، با وجود احزاب نیمه‌جان و فقدان کادر حزبی از یک‌سو و کادرستیزی و اختلال مسئولیت‌ها از سوی دیگر، مقوله توسعه و شاید در سطحی پایین‌تر ثبات، چگونه پیش خواهد رفت؟,"مواجهه با شکست‌های سیستماتیک، تصمیمات نابهنگام و نادرست و بعضاً مبتنی بر وهم و نیز افراد و تفکرات ناکارآمد در نظامات سیاسی ضرورت آسیب‌شناسی به‌ویژه با رویکرد سیستمی را دوچندان می‌کند. در این چارچوب مسئله «کادر»ها واجد اهمیت است و من در این نوشتار تلاش می‌کنم درباره مفهوم و کارکرد کادر و البته وضعیت کنونی‌ ایران توضیحاتی ارائه کنم. 
«دوام و قوام هر سیستم و سازمانی به کادرهای باکیفیت آن وابسته است.»
اگر بر سر این گزاره توافق کنیم، ضرورت دارد درباره مفهوم کادر و مسائل مرتبط با آن تأمل کنیم. نخست ضرورت دارد تعریفی از مفهوم کادر به‌دست دهیم. کادر به نیرویی اطلاق می‌شود که دارای خصال زیر باشند:
اول. قدرت مدیریت بر مجموعه‌ای را دارا باشد و بتواند از پس مشکلات و پیچیدگی‌های آن برآید،
دوم. در مواقع بحران بتواند مجموعه‌ تحت امرش را مدیریت کند، از تنش‌های درون و برون سیستم‌اش بکاهد و نهایتاً آن‌ها را به صفر برساند،
سوم. قدرت حل مسئله داشته باشد. بدین معنا که عناصر مسئله‌دار سازمان‌اش را مجاب کند تا دلبستگی‌شان افزوده شود و در مسیر گره‌گشایی هم‌داستان و هم‌‌راستا شوند،
چهارم. مدت‌ها در سازمان‌های گوناگون با افراد مختلف چانه‌زنی کرده و قادر باشد با انواع سلیقه‌ها مطابق روحیه آن‌ها کار کند. به عبارتی روحیه کار دسته‌جمعی داشته باشد،
پنجم. ارتباطات گسترده‌ای با بخش‌های مختلف جامعه اعم از جنسیت‌ها، قومیت‌ها، مشاغل مختلف و… داشته باشد. به‌طوری که به وقت ضرورت بتواند از طریق نمایندگان گروه‌ها، گرهی را از سازمان بگشاید.
این مقوله را ذیل مفهوم «اعتبار اجتماعی» هم می‌توان توضیح داد. به‌عنوان مثال بارها مشاهده کرده‌ایم در مواقع ضرورت اعم از بلایای طبیعی و دیگر بحران‌ها، یا حتی مسائل خردتر اعم از دریافت اعانه و یا تلاش برای آزادی زندانیان صرفاً افراد معتمد قادر به میدان‌داری می‌شوند،
ششم. در یک یا چند زمینه علمی عمیقاً متخصص و در کنار آن در سایر زمینه‌ها کمابیش اطلاعاتی داشته باشد. در گذشته، نیروهایی چریکی در توضیح این ضرورت از اصطلاح «کادر همه‌جانبه» استفاده می‌کردند و می‌گفتند، کادر همه‌جانبه باید بتواند در یک موقعیت جدید (ناشناخته) اولاً خود را به‌لحاظ اقتصادی تامین کند، ثانیاً محل سکونت پیدا کند، ثالثاً عملیات کند و رابعاً به وقت ضرورت بگریزد،
هفتم. دارای «حمیت قسمتی» باشد. این اصطلاح عموماً در میان نظامی‌ها رایج است و بدین معناست که افراد باید با کار تیمی توان جمعی را افزایش دهند به‌نحوی که از سایرین پیشی بگیرند.
البته از این اصطلاح ممکن است برداشت‌های نادرستی شود تا جایی که گفته‌ شود، باید «خاکروبه خانه‌ات را جمع کنی و به خانه کناری بریزی!» در حالی که دلالت عمومی اصطلاح مزبور این است که هر فرد نسبت به ظرف بزرگ جامعه وفادار و مسئول است،
هشتم. آینده‌نگری داشته باشد، بر سر رسوبات ذهنی توقف نکند و در این مسیر گریزی از نوآوری نداشته باشد،
نهم. ضمن کوشش برای ارتقاء کیفی خود، نسبت به کادرسازی و تربیت نیرو برای آینده اهتمام داشته باشد.
این‌ موارد ۹گانه و البته مجموعه خصال دیگر، شاکله‌ کادر را به‌وجود می‌آورند. بنابراین به‌سادگی نمی‌توان عنوان کادر را به عموم افراد اطلاق کرد زیرا کادرها معمولاً مراتب اداری را از پایین‌ترین نقطه آغاز می‌کنند و عموماً در سنین میانی، خصال موصوف را در خود جمع کنند.
تغییر دولت‌ها در نظام‌هایِ اداریِ حزب‌محورِ غرب اهمیت کادرها را مشخص می‌سازد.
مثلاً زمانی‌که در ایالات متحده رئیس‌جمهوری بر سر کار می‌آید، تعدادی از کادرهای حزبی را وارد دولت می‌کند؛ کادرهایی که لزوماً ویژگی‌های مذکور را ندارند اما به برنامه دولت وفادارند. این نیروها را «اورکادر» می‌نامند و چون در سازمان‌های اداری پیشرفته «سیاست» از «اداره» جداست، اورکادرها به‌عنوان عناصر سیاسی ناچار هستند با کادرهای مجرب که سال‌هاست در سازمان‌ها کار کرده‌اند، تعامل کنند.
مثلاً بسیاری از اوقات وزرایی به ایران می‌آمدند (یا می‌آیند) و ما متعجب می‌شویم که چرا یک یا چند عنصر را همواره کنار وزیر می‌بینیم؛ آن‌ها در واقع کادرهایی هستند که می‌مانند، رشد می‌کنند و ارتقاء می‌یابند، حال آنکه اورکادرها در گذر هستند.
به همین سبب، سازمان اداری ثابت باقی می‌ماند و دخالتی در سیاست نمی‌کند و چنانچه کادری با سیاست و نگرش حزب در قدرت مخالف باشد، از شغل خود استعفا کرده و به بخش خصوصی می‌رود.
در یک تقسیم‌بندی کلی می‌توان از چهار دسته کادر شامل «کادر نظامی»، «کادر اداری»، «کادر اقتصادی» و «کادر حزبی» سخن گفت.
اصلی‌ترین تمایز و یا به‌عبارتی کادر جمع‌ناشدنی با کادرهای دیگر، ‌کادر نظامی است و همواره تأکید مضاعفی بر عدم جابجایی کادرهای نظامی و سایر کادرها وجود داشته است. حتی، به ادبیات کهن ما نیز چنین مضمونی ورود کرده است.
چنانکه فردوسی می‌گوید:
سپاهی نباید که به پیشه‌ور
به یک روی جویند هر دو هنر
یکی کارورز و یکی گرزدار
سزاوار هر کس پدیدست کار
چو این کار آن جوید آن کار این
پرآشوب گردد سراسر زمین
اما، می‌خواهم کمی از گزاره رایج و پرتکرار «حضور نظامیان در بوروکراسی» فاصله بگیرم و بگویم، مسئله امروز ایران آن است که دولت از کادر تهی شده است و همزمان ضد کادر و کادرپروری عمل می‌کند.
به‌طور دقیق‌تر از زمان دولت مهرورز تا امروز، روند بی‌بازگشت کادرزدایی آغاز شده است. اکنون، تصویر کابینه مستقر در دولت سیزدهم تجسم چنین وضعیتی است و زمانی‌که به تحولات درون وزارتخانه‌ها و دستگاه‌های اداری نظری بیفکنیم، وضعیتی به‌مراتب وخیم‌تر را فهم می‌کنیم؛ وضعیتی برخلاف انباشت عقل و تجربه.
حال آن‌که در غرب همه تلاش‌ها معطوف به تربیت و حفظ کادر است تا اولاً کارآمدی سیستم حفظ شود، ثانیاً از زوال آن جلوگیری شود، و از آن‌ها مهم‌تر سیستم به عقب بازنگردد.
آن‌ها در این چارچوب فکری، حداکثر بهره‌وری را به‌عنوان هدف قرار داده‌اند، و ذیل این هدف بزرگ از برآورده کردن رفاهیات و پرداخت دستمزد بالا ابایی ندارند. زیرا در یک فرآیند طولانیِ خردورزانه دریافته‌اند یک فرد قادر است سود میلیاردی نصیب سیستم کند، از یک ضرر هنگفت جلوگیری کند و یا دست‌کم قدرت پیش‌بینی نسبی داشته باشد.
اما، در ایران با مفهومی برساخته و غیرکارشناسی به‌نام «اشرافیت بوروکراتیک» مواجه هستیم؛ مفهومی برآمده از تفکری ایدئولوژیک که واضعان آن تصویر زهد و فقر را مناسب‌ترین تصویر بشری تلقی می‌کنند و حاملان آن قلع و قمع کادرها یا همان اشراف بوروکراسی را مهم‌ترین اقدام می‌دانند و رویه حذف کادرها –بخوانید بانیان وضع موجود!- را با هدف جایگزینی دُردانه‌های خودمانی یا همان حقوق‌بگیرانِ غیرمتخصص و ناکارآمد به پیش می‌رانند تا نیروهایی با «حقوق اندک و درآمد بالا» تحولات انقلابی سیستم را پیش ببرند؛ تحولاتی ضد توسعه، نظارت‌ناپذیر و نهایتاً ایران‌ستیز.
برای استشمام رایحه این سنخ تحولات و در قالب نمونه پژوهشی نگاه کنیم به دگردیسی «مرکز مطالعات مدیریت» به «دانشگاه امام صادق»، بازدهی شاخه تحصیلی «کار و دانش» و همچنین اقدامات نمادین متأخر نظیر تأسیس «دانشکده حکمرانی» که هیچ‌کدام به تربیت کادر حرفه‌ای نینجامیده و در آینده نیز نمی‌انجامند.
البته، منظور آن نیست که کادر فقط با آموختن تربیت می‌شود بلکه غرض گذر زمان، تجربه‌اندوزی، ممارست و داشتن درجه‌ای از افق دید است.
چنانکه سنایی می‌گوید:
سال‌ها باید که تا یک سنگ اصلی ز آفتاب
لعل گردد در بدخشان یا عقیق اندر یمن
ماه‌ها باید که تا یک پنبه‌دانه ز آب و خاک
شاهدی را حِلّه گردد یا شهیدی را کفن
حتی در مهارت‌های متعارف روزمره تا فردی تحت نظر استادی تجربه نیندوزد، به پیش نمی‌رود. به تعبیری:
هیچ قنادی نشد استاد کار
تا که شاگرد شکرریزی نشد
علاوه بر تغییرات نهادی و اقدامات تأسیسی نابهنجار که ذکر آن رفت، می‌توان به برخی رویکردهای حذفی با بن‌مایه‌های مشترک استشهاد کرد؛ به‌عنوان مثال دولت مهرورز سازمان برنامه و بودجه را منحل کرد و دولت انقلابی، باسابقه‌ترین کارشناس این سازمان را خانه‌نشین کرد.
مضاف بر این مشاهده کردیم در مقطعی، طی روندی نسبتاً سریع و پرجنجال بر اجرای قانون منع به‌کارگیری بازنشستگان تأکید شد تا جایی‌که این امر که می‌توانست نمودی از تحول سیستماتیک و ورود خونی تازه به بوروکراسی باشد به ابزار تصفیه تبدیل شد.
بعد از آن بود که به‌طور موردی و حسب دستور مقامات عالی، و یا به‌صورت حجمی نیروهای خودمانی و همچنین نیروهای تازه‌نفس انقلابی به سیستم ورود کردند و متأسفانه با این‌کار گذشته از ضررهای بوروکراتیک، صدمه سنگینی به صندوق‌های بازنشستگی وارد آمد.
تقاطع دو معضل کادرستیزی و اختلال مسئولیت‌ها طی سالیان دولت ایران را به نقطه بحران رسانده بود و اکنون کادرستیزی دولت مستقر تصویری هولناک را پیش‌روی کشور قرار داده است.
اهتمام و عدم اهتمام به کادر و تربیت نیرو را می‌توان در وضعیت دو کشور مشاهده کرد. نسخه تحول‌یافته‌ی‌ حزب کمونیست چین دارای کادرهای بسیار مجربی است و توسعه و پیشرفت این کشور کاملاً مشروط به وجود چنین کادرهایی شده است در مقابل روسیه اهتمامی به این موضوع نداشته است و پوتین بیشتر تلاش کرده و می‌کند تحولات و اداره امور را به ید با کفایت افراد مطیع یا همان مافیای روسی بسپارد. لذا سیستم اقتصادی روسیه به مراتب از چین عقب مانده است.
حال مسئله این است که در ایران با وجود احزاب نیمه‌جان و فقدان کادر حزبی از یک‌سو و کادرستیزی و اختلال مسئولیت‌ها از سوی دیگر، مقوله توسعه و شاید در سطحی پایین‌تر ثبات چگونه پیش خواهد رفت؟*منبع: مشق نو                           ",https://www.asriran.com/003VAs
834794,۱۴۰۱/۰۱/۲۴,اقتصادی,آئودی اس8 مدل 2022؛ بمب افکن خیابانی/ خودرویی بسیار ارزشمند در میدان رقابت پرچمدارها(+عکس),آنقدر جزئیات اسپرت همراه خود دارد و چنان در نهایت زیبایی و کیفیت آماده شده که نام سدان برای آن مناسب به نظر نمی رسد! شاید بهتر باشد بگوئیم با یک بمب افکن خیابانی سر و کار داریم...,"عصر ایران- یکی از مهمترین ویژگی های محصولات آئودی به روح اسپرت آنها مربوط می شود. حتی تولیدات میان رده این برند نیز در نوع خود یک اسپرت قابل محسوب می شوند و همین ویژگی به امتیازی برای برتری آئودی برابر دیگر رقبای قدرتمند خود مبدل شده است.
اما در مطلب امروز سراغ یک سدان پرچمدار از آئودی می رویم که آنقدر جزئیات اسپرت همراه خود دارد و چنان در نهایت زیبایی و کیفیت آماده شده که نام سدان برای آن مناسب به نظر نمی رسد! شاید بهتر باشد بگوئیم با یک بمب افکن خیابانی سر و کار داریم...
آئودی اس8 مدل 2022 با قیمت پایه 116900 دلار در لیست فروش کمپانی آلمانی قرار دارد که حقیقتا تک تک دلارهایی که برای آن پرداخت می شود ارزش خود را هنگام استفاده از خودرو به نمایش می گذارد.
طراحی
انتخاب رنگ مشکی برای تمامی قسمت ها البته به جز کالیپرهای قرمز رنگ سیستم ترمز و جزئیات چراغ های اصلی موجب شده تا این اس8 بیشتر به بمب افکن های رادارگریز شباهت داشته باشد تا یک خودروی متعارف خیابانی!
جلوپنجره بزرگ با لوگوی تیره ارباب حلقه ها، چراغ های اصلی با نگاهی مرموز و شیب فوق العاده زیبای هودلاین ها(چین های روی درپوش موتور) زمانی که با سپر چندبخشی اسپرت ترکیب می شوند، منظره ای بسیار جذاب را ایجاد می کنند.
در نمای جانبی نیز رینگ های آلیاژی مشکی پره ای در اندازه 21 اینچی خودنمایی می کنند.
زمانی که به قسمت پشت خودرو می رسیم، با کلاسی از طراحی چراغ های اصلی این قسمت روبرو می شویم که برای سال ها آئودی همواره نمونه هایی ناب و غیر تکراری را معرفی کرده تا باقی خودروسازان از آن الهام بگیرند. اینجا هم شرایط مشابهی وجود دارد و جزئیات این چراغ ها حقیقتا در نوع خود عالی هستند.
                                                                        
کابین و فناورانه ها
داخل کابین نیز هماهنگ با بدنه کاملا تیره کار شده اما در قسمت های مختلف کنسول اصلی جلو و میانی جزئیات براق مشکی و عناصر کرومی نیز حضور دارند. از فناورانه ها باید به نمایگشر 10.1 اینچی تنظیمات سیستم سرگرمی و یک نمایشگر 8.6 اینچی دیگر دقیقا زیر آن اشاره کرد که دسترسی لازم برای تنظیمات سیستم تهویه را ایجاد می کند. در برابر راننده نیز یک نمایشگر دیجیتال باکیفیت قرار گرفته است.
اینجا انبوهی از آخرین فناوری های روز صنعت خودرو نیز حضور دارند. مواردی مانند: پشتیبانی از دستیار صوتی آمازون(الکسا)، آخرین نسخه از نرم افزار هوشمند اختصاصی آئودی با نام هی آئودی، سیستم صوتی از برند فوق حرفه ایی بنگ اند اولافسن، پشیتبانی بی سیم از اپل کارپلی و اندروید اوتو، شارژر بی سیم و مجموعه کاملی از دستیارهای ایمنی.
                                                                                  
پیشرانه
اما جذاب ترین بخش کار یعنی پیشرانه که باید به حضور نمونه 8 سیلندر 4 لیتری توربودوقلو اشاره کنیم. این مشخصات بدین صورت رمزگشایی می شود: 563 اسب بخار خروجی و 800  نیوتن متر گشتاور.

این مجموعه با جعبه دنده 8 سرعته اتوماتیک هماهنگ می شود و سامانه تمام چرخ اختصاصی آئودی نیز در وضعیت فعال قرار دارد.
در نتایج تست رانندگی این خودرو یک موضوع جالب توسط رانندگان مختلف بطور مشابهی تکرار شده است و آن به صدای خودرو در دورهای بالای موتور مربوط می شود. در یکی از نظرات آمده: فقط کافی است ذره ای پای خود را روی پدال گاز فشار دهید تا سطح متفاوتی از هیجان را با غرش این هیولای پرقدرت تجربه کنید.
اس8 با سنگینی 2325 کیلوگرم، طی 3.8 ثانیه از حالت توقف به سرعت 96 کیلومتر برساعت می رسد.
بیشینه سرعت نیز برابر با 250 کیلومتر برساعت محاسبه شده البته بهتر است بگوئیم بطور الکترونیکی روی این عدد محدود شده است. تصور کنید تیونرها چه بستر فوق العاده ای را با اس8 در اختیار خواهند داشت تا با تعویض توربوها، سیستم اگزوز جدید و همچنین بروزرسانی نرم افزاری به نزدیک 1000 اسب بخار دست یابند.
شاخص مصرف سوخت اس8 برای 100 کیلومتر رانندگی در شهر برابر با 16.8 لیتر، در بزرگراه 10.2 لیتر و در حالت ترکیبی 13.8 لیتر است.
برچسب قیمت نمونه ای که تصاویر آن برای این مطلب استفاده شده با توجه به آپشن فعال برابر با 135595 دلار در بازار آمریکا، برآورد می شود.                           ",https://www.asriran.com/003VAQ
834792,۱۴۰۱/۰۱/۲۴,اقتصادی,رنجروور 2022؛ شاخصی از طراحی یک خودرو در نهایت سادگی و زیبایی(+عکس),در قسمت دماغه همان فرمول یا زبان طراحی موفق و آشنای رنجروور تکرار شده با این تفاوت که جزئیاتی مانند چراغ های اصلی و جلوپنجره هر چه بیشتر به اصول طراحی سبک طراحی مینیمال نزدیک شده اند.,"عصر ایران- رنجروور(رنجرور) در صنعت خودرو برای تمام دوران یک نام خاص و تداعی کننده برتری و کیفیت در کلاس شاسی بلند بوده است. تریم های 2022 این خودرو نیز همچنان جذاب ترین های بازار جهانی هستند.
در مطلب امروز سراغ تریم اس ایی پی400 با 3 ردیف صندلی یا ظرفیت 7 سرنشین می رویم تا نگاهی به ویژگی های این لوکس 111 هزار دلار داشته باشیم.

همانطور که اشاره شد این تریم ظرفیت 7 سرنشین را دارد که صندلی ها به شکل 2+3+2 جانمایی شده اند. فاصله بین محورها در این تریم برابر با 3200 میلیمتر است تا فضای کافی و مناسبی برای جزئیات کابین ایجاد شود.
در نمای ظاهری بویژه قسمت دماغه همان فرمول یا زبان طراحی موفق و آشنای رنجروور تکرار شده با این تفاوت که جزئیاتی مانند چراغ های اصلی و جلوپنجره هر چه بیشتر به اصول طراحی سبک طراحی مینیمال نزدیک شده اند.
همین وضعیت در نمای عقب نیز مشاهده می شود که البته بسیار جذاب و متفاوت است.

رینگ های 23 اینچی نیز نقش مهمی در بهبود کیفیت نمای جانبی دارند.

                                               
فضای داخل کابین رنجروور جز بهترین و حتی شاید به انتخاب گروهی از مخاطبان دنیای خودرو، بهترین نمونه ارائه شده در این حوزه است. بالاترین کیفیت ممکن در مواد اولیه با طراحی ساده اما اثرگذار ترکیبی بینظیر را شکل داده اند.
از فناورانه های کابین نیز باید به نمایشگر 13.1 اینچی تنظیمات سیستم سرگرمی و نمایشگر 13.7 اینچی اطلاعات کیلومتر اشاره کرد. تراکم پیکسلی بالای این نمایشگرها امکان ارائه تصاویری فوق العاده باکیفیت را ایجاد کرده است.
میزان صدای کابین این مدل در مقایسه با نمونه های قبلی 24 درصد کاهش یافته تا محیطی بسیار آرام هنگام رانندگی شکل بگیرد.
                                     
مجموعه ای از آخرین دستاوردهای بخش ایمنی خودرو و انواع دستیارهای هوشمند نیز اینجا حضور دارند.
برای پیشرانه از نمونه 6 سیلندر 3 لیتری با مهندسی ب ام و استفاده شده که برابر با 395 اسب بخار خروجی و 406 پوندفوت گشتاور دارد. این مجموعه با جعبه دنده 8 سرعته اتوماتیک از ZF  هماهنگ شده است.
سامانه تمام چرخ محرک در وضعیت فعال قرار دارد و با این شرایط خودرو طی 5.8 ثانیه از حالت توقف به سرعت 96 کیلومتر برساعت می رسد. این آمار برای یک وسیله نقلیه 2631 کیلوگرمی کاملا ایده آل است.
بیشینه سرعت برابر با 241 کیلومتر برساعت محاسبه شده و شاخص مصرف سوخت برای 100 کیلومتر رانندگی در شهر برابر با 13 لیتر، در بزرگراه 9 لیتر و در حالت ترکیبی 11.2 لیتر است.
سیستم تعلیق بروزرسانی شده عملکرد به مراتب بهتری را در جاده های ناهموار در مقایسه با نسل قبل به نمایش می گذارد.
برچسب قیمت با توجه به آپشن در نمونه ای که تصاویر آن برای این مطلب استفاده شده برابر با 122 هزار دلار است.
                            ",https://www.asriran.com/003VAO
834820,۱۴۰۱/۰۱/۲۳,بین الملل,لوکاشنکو در دیدار با پوتین: تصاویر کشته‌های غیر نظامی در اوکراین جوسازی انگلیسی بود,پوتین: تصاویر و فیلم‌های منتشر شده از اجساد پراکنده در بوچا جعلی و همگی از سوی رسانه‌های غربی تهیه شده است.,"رئیس جمهوری بلاروس در حاشیه دیدار با ولادیمیر پوتین گفت: تصاویر تهیه شده توسط رسانه‌های غربی از شهر بوچا یک عملیات ویژه انگلیسی بوده است.
به گزارش ایرنا به نقل از ایندیپندنت، الکساندر لوکاشنکو، رئیس جمهور بلاروس روز سه شنبه ادعاهای غرب درباره کشتار غیرنظامیان توسط نظامیان روسیه را رد کرد و گفت: این کشتار صدها غیرنظامی عملیات ویژه انگلیس و در واقع جوسازی و تبلیغات منفی این کشور بود.
لوکاشنکو در حاشیه دیدار با ولادیمیر پوتین رئیس جمهوری روسیه گفت:‌ امروز شاهد یک جنگ تبلیغاتی دیگر از سوی غرب و در راس آنها انگلیس هستیم.
وی افزود که سرویس امنیت فدرال روسیه (FSB) می تواند جزئیاتی از چگونگی رد پای بریتانیا در قتل عام اوکراین ارائه دهد.
ولادیمیر پوتین در گفتگویی با خبرگزاری تاس گفت:‌ تصاویر و فیلم‌های منتشر شده از اجساد پراکنده در بوچا جعلی و همگی از سوی رسانه‌های غربی تهیه شده است.
رئیس‌جمهور روسیه روز سه‌شنبه به غرب هشدار داد که تلاش‌ها برای منزوی کردن مسکو با شکست مواجه خواهد شد. پوتین گفت که تردیدی ندارد که روسیه به تمام اهداف خود در اوکراین دست خواهد یافت.                           ",https://www.asriran.com/003VAq
834823,۱۴۰۱/۰۱/۲۳,سیاست خارجی,ادعای گاردین: کمک تسلیحاتی ایران به روسیه/ ارسال موشک باور 373,,"گاردین مدعی شد که جمهوری اسلامی ایران، به روسیه تسلیحات نظامی ارسال می کند.این رسانه با اشاره به نیازهای موشکی روسیه ادعا کرد که ایران سامانه موشکی باور۳۷۳ ساخت خود را که شبیه سامانه موشکی اس-۳۰۰ روسی است به روسیه ارسال کرده است و حتی یک سامانه اس-۳۰۰ را نیز به روسیه بازگردانده است تا در جنگ اوکراین استفاده شود.
روزنامه گاردین همچنین به نقل از یکی فرماندهان حشدالشعبینوشت که موشک های ضدتانک این گروه عراقی نیز از طریق ایران به روسیه منتقل شده اند.                           ",https://www.asriran.com/003VAt
834821,۱۴۰۱/۰۱/۲۳,حوادث,قتل زنی میانسال به‌دست هم اتاقی‌اش در بیمارستان: مرا به بهشت بفرست!,مقتول نیز بدون هیچ مقاومتی ایستاد تا نقشه جنایت اجرا شود. زن ۵۰ ساله، دستمال را فشار داد و بعد از ۱۰ ثانیه دست و پاهای مقتول شل شده و او روی زمین افتاد اما بازهم زن میانسال به کارش ادامه داد و بعد از حدود ۱۰ دقیقه از مقتول جدا شد. (عکس آرشیوی است),"حدود ساعت ۱۲ ظهر یکشنبه ۲۱ فروردین مأموران کلانتری ۱۱۲ ابوسعید در تماس با بازپرس از قتل زن ۶۵ ساله‌ای در یکی از بیمارستان‌های روانی پایتخت خبر دادند.
با اعلام این خبر بازپرس شعبه ششم دادسرای امور جنایی پایتخت و تیم بررسی صحنه جرم راهی بیمارستان شدند.
به گزارش ایران، قتل در اتاق شماره ۳، طبقه همکف بیمارستان رخ داده بود. داخل اتاقی ۲۰ متری با دو تختخواب، دو کمد کوچک و سطل زباله‌ای که در قسمت دیگر اتاق قرار داشت.
جسد زن میانسال در حالی که لباس بیمار به تن داشت در کنار یکی از تخت‌ها افتاده بود و دستمال سفید رنگی نیز دور گردنش گره خورده بود. قاتل نیز زنی ۵۰ ساله بود با لباس‌هایی مشابه که نشان می‌داد هر دو از بیماران این مرکز روانی هستند و در چند قدمی جسد ایستاده بود.
حوالی ظهر یکی از بیماران که در حال عبور از مقابل اتاق شماره ۳ بود، با مشاهده زن ۵۰ ساله که در حال خفه کردن مقتول است موضوع را به پرسنل بیمارستان اطلاع داده و پرستاران با ورود به محل جنایت، تلاش برای نجات جان زن میانسال را آغاز کردند اما متوجه شدند که او فوت کرده و درنهایت موضوع به پلیس گزارش داده شد.
مأموران بلافاصله به سراغ تصاویر دوربین‌های مداربسته اتاق رفتند که لحظه به لحظه جنایت را ضبط کرده بودند. به دستور بازپرس جنایی، تصاویر گرفته شده توسط دوربین مورد بازبینی قرار گرفت.
فیلم‌ها نشان می‌داد متهم در حالی که لیوانی آب به‌دست دارد در حال صحبت با مقتول است. مکالمه‌ای چند ثانیه‌ای و سپس مقتول به سمت کمدهای کوچکی که بین دو تخت قرار داشت رفت و لیوان را روی آن گذاشت و دوباره به سمت در خروجی اتاق رفت.
زمانی که مقتول تنها چند قدمی با در خروجی فاصله داشت، زن میانسال دستمال باریک و سفید رنگی را که به‌دست داشت از پشت سر دور گردن او انداخت. مقتول نیز بدون هیچ مقاومتی ایستاد تا نقشه جنایت اجرا شود. زن ۵۰ ساله، دستمال را فشار داد و بعد از ۱۰ ثانیه دست و پاهای مقتول شل شده و او روی زمین افتاد اما بازهم زن میانسال به کارش ادامه داد و بعد از حدود ۱۰ دقیقه از مقتول جدا شد.
آخرین درخواست مقتول
وقتی زن میانسال مقابل بازپرس جنایی نشست ادعای عجیبی را مطرح کرد: در مقابل در ورودی اتاق در حال صحبت با مقتول بودم که او به من گفت« تو شیطان هستی و من دلم می‌خواهد که در ماه رمضان به بهشت بروم. مرا به بهشت بفرست.» با این کاری که کردم او به بهشت رفت.
در تحقیقات صورت گرفته از کادر درمان بیمارستان مشخص شد که روز ۱۴ فروردین هر دو زن برای درمان در این بیمارستان پذیرش شده‌اند.
به دستور بازپرس جنایی جسد به پزشکی قانونی انتقال داده شد. همچنین بازپرس شعبه ششم دادسرای امور جنایی پایتخت دستور شناسایی خانواده هر دو بیمار، انتقال متهم به پزشکی قانونی درخصوص بررسی صحت روانی او و تحقیقات تکمیلی در این جنایت را صادر کرد.                           ",https://www.asriran.com/003VAr
834819,۱۴۰۱/۰۱/۲۳,اقتصادی,"""ویرگول"" اشتباه، افزایش حقوق بازنشستگان را با مشکل مواجه کرد",یک اشتباه تایپی، تأمین اجتماعی را ذیل صندوق‌های دولتی آورده و افزایش مستمری‌بگیر را ۱۰ درصد درنظر گرفته است.,"دبیر هیات مدیره کانون کارگری بازنشستگان تامین اجتماعی گفت: امیدواریم با پیگیری‌های صورت گرفته تکلیف افزایش حقوق بازنشستگان تا پایان فروردین‌ماه مشخص شود.
علی اکبر عیوضی دبیر هیات مدیره کانون کارگری بازنشستگان تامین اجتماعی استان تهران به ماجرای «افزایش حقوق بازنشستگان و ""ویرگول""» پرداخت و گفت: بند ۴ تبصره ۱۲ قانون بودجه، وقتی افزایش مستمری صندوق‌های زیرمجموعه دولت را ۱۰ درصد مشخص کرده، یک ویرگولِ اشتباه آمده و نوشته شده «صندوق تأمین اجتماعی، نیروهای مسلح»؛ درحالیکه منظور صندوقِ تأمین اجتماعی نیروهای مسلح یا همان صندوق لشگری است.
وی در ادامه با بیان اینکه این اشتباه تایپی، تأمین اجتماعی را ذیل صندوق‌های دولتی آورده و افزایش مستمری‌بگیر را ۱۰ درصد درنظر گرفته است، اظهار کرد: مدیر عامل سازمان تامین اجتماعی نامه‌ای را جهت اصلاح این موضوع به مجلس ارسال کرده است.
دبیر هیات مدیره کانون کارگری بازنشستگان تامین اجتماعی در برنامه «سلام صبح بخیر» گفت: امیدواریم با پیگیری‌های صورت گرفته تکلیف حقوق بازنشستگان تا پایان فروردین‌ماه جاری مشخص شود.                           ",https://www.asriran.com/003VAp
834818,۱۴۰۱/۰۱/۲۳,ورزشی,دختر تنیس‌باز ایران در مسابقات بلغارستان بازنده شد,صفی در دور نخست جدول انفرادی و دونفره شکست خورد و کنار رفت.,"دختر تنیس‌باز ایران در دور نخست مسابقات جوانان بلغارستان شکست خورد.
به گزارش ایسنا، مشکات‌الزهرا صفی دختر تنیس‌باز ایران در مسابقات سطح یک جوانان بلغارستان شرکت کرد اما وداع زودهنگامی با مسابقات داشت.
صفی در دور نخست جدول انفرادی و دونفره شکست خورد و کنار رفت.
نتایج صفی به شرح زیر است:
دور نخست جدول انفرادی:مشکات‌الزهرا صفی از ایران (رنکینگ ۷۲ جوانان جهان) صفر - میا ریستیک از صربستان (رنکینگ ۱۲۰ جوانان جهان) ۲
دور نخست جدول دونفره:تیم مشترک صفی از ایران و بلغارستان صفر - تیم مشترک رومانی و روسیه ۲                           ",https://www.asriran.com/003VAo
834817,۱۴۰۱/۰۱/۲۳,سیاسی,"زیدآبادی:
برجام احیا نشود، روزگاری را تجربه می کنیم که اجدادمان در عهد مغول هم تجربه نکردند!",دولت رییسی فرصت چندانی در اختیار ندارد. بدبختانه در پشتِ ناکامی و شکست او فرصتی برای دیگران هم نهفته نیست. از این‌رو، سوگمندانه باید گفت که دولت او آخرین فرصت برای همه است حتی همه آنان که آرزوی ناکامی و شکست آن را دارند!,"دولت رییسی فرصت چندانی در اختیار ندارد. بدبختانه در پشتِ ناکامی و شکست او فرصتی برای دیگران هم نهفته نیست. از این‌رو، سوگمندانه باید گفت که دولت او آخرین فرصت برای همه است حتی همه آنان که آرزوی ناکامی و شکست آن را دارند!به گزارش روزنامه اعتماد، احمد زیدآبادی در یادداشتی نوشت: در کشور ما که همه امور از محور خود خارج شده و بدترین نوع عوام‌زدگی و عوام‌فریبی بر تمام وجوه سیاست کشور سیطره پیدا کرده است، هیچ مقامی جرات بیان این واقعیت بدیهی و قطعی را ندارد، زیرا اذعان به چنین امری چون خلاف وعده‌های شیرین و بی‌اساس قبلی آنها به مردم است و با واکنش عصبی نیروهای رقیب و نارضایتی افکار عمومی روبه‌رو می‌شود.
از همین‌رو هنگامی که سید ابراهیم رییسی به ساختمان پاستور راه پیدا کرد، به وی تاکید کردم که در حوزه اقتصاد، امکان شق‌القمر یا معجزه‌ای سریع نیست، اما می‌توان با ابتکاراتی خارج از حوزه اقتصاد، زمینه جلب اعتماد عمومی و امید به آینده را فراهم کرد تا در پرتو آن تاب‌آوری اجتماعی، فرصت لازم را برای بهبود تدریجی وضع اقتصادی کشور ایجاد کند.
بنابراین توصیه‌هایم به وی عمدتا به گشایش فوری در فضای اجتماعی و فرهنگی، کاهش فشار علیه ناراضیان سیاسی و بهبود روابط خارجی کشور به عنوان پیش‌شرط‌های کنترل تدریجی بحران اقتصادی منحصر می‌شد.
از برخی اظهارنظرهای آقای رییسی می‌توان حدس زد که شخصا به انجام این امور کاملا بی‌علاقه نیست، با این حال، گرچه دست و پای او به اندازه روسای جمهور قبلی بسته به نظر نمی‌رسد، ولی پراکندگی ویرانگرِ قدرت سیاسی و خودسری‌های پایان‌ناپذیرِ ناشی از آن در عرصه رسمی، ظاهرا توان هرگونه حرکت موج‌آفرین و افق‌گشا در این زمینه‌ها را از وی سلب کرده است.
در چنین شرایطی، تمام نارضایتی‌های اجتماعی در قالبِ مطالبات اقتصادی جامعه متمرکز و فشار آن به‌طور مستقیم و یکجا متوجه دولت خواهد شد. دولت احتمالا در برابر این فشارها کنترل خود را از دست خواهد داد یا با دستپاچگی، تصمیماتی خواهد گرفت که هر یک مغایر و متضاد دیگری خواهد بود به خصوص اینکه «صاحب‌نظران اقتصادی» نیز هر کدام بر راهکاری تاکید می‌کنند که هیچ‌وجه اشتراکی در آنها قابل کشف نیست و موردی از اجماع نظر در بین آنان نمی‌توان یافت.
به هر حال، دولت رییسی فرصت چندانی در اختیار ندارد. بدبختانه در پشتِ ناکامی و شکست او فرصتی برای دیگران هم نهفته نیست. از این‌رو، سوگمندانه باید گفت که دولت او آخرین فرصت برای همه است حتی همه آنان که آرزوی ناکامی و شکست آن را دارند! بعید می‌دانم تاریخ ایران چنین تراژدی هول‌انگیز و سوگناکی را تجربه کرده باشد! درست به همین دلیل، تمام قدرت اجتماعی باید در جهت هدایت دولت به سمت درست به کار افتد. احیای سریع برجام نقطه آغازین و نمادین دولت برای حرکت در جهت درست است. جز این شود، روزگاری را تجربه خواهیم کرد که نیاکان‌مان در عهد مغول هم تجربه نکردند!_____________ * در این باره خواندن یادداشت جعفر محمدی با تیتر ""مردم ایران چه می خواهند؟"" هم خالی از لطف نیست.                           ",https://www.asriran.com/003VAn
834816,۱۴۰۱/۰۱/۲۳,ورزشی,صعود ۲ زن ایرانی به فینال جام جهانی تیراندازی برزیل,سبقت‌الهی و رستمیان از ساعت ۲۰:۴۵ امروز به وقت تهران رقابت خود را در مرحله فینال آغاز کردند.,"مسابقات تیراندازی جام جهانی برزیل امروز (۲۳فروردین) در بخش تپانچه ۱۰ متر بادی زنان ادامه یافت و ۲ تیرانداز ایرانی به فینال این رقابت ها راه یافتند.
به گزارش ایرنا از فدراسیون تیراندازی، در ادامه مسابقات جام جهانی برزیل، گلنوش سبقت‌الهی و هانیه رستمیان به فینال رقابت‌های تپانچه ۱۰ متر بادی زنان صعود کردند.
در دومین روز از مسابقات جام جهانی برزیل تیراندازان کشورمان در ماده تپانچه ۱۰ متر بادی در خط آتش قرار گرفتن که سبقت‌الهی با کسب امتیاز ۵۸۰ و هانیه رستمیان با امتیاز ۵۷۶ موفق شدند به ترتیب رده‌های دوم و پنجم مرحله مقدماتی را از آن خود کنند و با این امتیاز راهی فینال این رقابت‌ها شوند.
الهام هریجانی نماینده دیگر ما در این ماده بود که با کسب امتیاز ۵۵۵ در مرحله مقدماتی، از راه‌یابی به فینال باز ماند. سبقت‌الهی و رستمیان از ساعت ۲۰:۴۵ امروز به وقت تهران رقابت خود را در مرحله فینال آغاز خواهند کرد.
لازم به ذکر است که سجاد پورحسینی در فینال مسابقات جام جهانی برزیل مقام پنجم این رقابت‌ها را در ماده تپانچه ۱۰ متر بادی کسب کرد.                           ",https://www.asriran.com/003VAm
834815,۱۴۰۱/۰۱/۲۳,بین الملل,آمریکا دستور خروج دیپلمات‌های غیرضروری خود را از  شانگهای چین صادر کرد,بر اساس اعلام کمیته سلامت چین، در پنج روز گذشته، روزانه ۲۰ هزار مورد ابتلای جدید به کرونا در شانگهای ثبت شده است.,"وزارت امور خارجه آمریکا دستور خروج کارکنان غیر ضروری این کشور و اعضای خانواده آنها از کنسولگری خود در شانگهای را به دلیل آنچه اقدامات سختگیرانه چین در مقابله با کرونا خواند، صادر کرد.
به گزارش ایرنا؛ وزارت امور خارجه آمریکا همچنین در هشداری از شهروندان خود خواست به دلیل اجرای خودسرانه قوانین محلی و محدودیت های مرتبط با کرونا و خطر جدایی والدین از فرزندان، در سفر به چین تجدیدنظر کنند.
وزارت خارجه آمریکا اعلام کرده است: رویکرد سختگیرانه دولت چین و هنگ کنگ در مبارزه با کرونا به شدت بر سفر و دسترسی به خدمات عمومی تأثیر می‌گذارد. همه مسافران باید خود را برای قرنطینه در مکان تعیین‌شده توسط دولت چین آماده کنند.
حداقل ۱۴ روز پس از ورود به چین و هنگامی که مسافران قرنطینه هستند، مقامات بهداشتی هر روز مسافران را برای ابتلا به کرونا آزمایش می‌کنند و به مسافران اجازه خروج از اتاق‌های خود را نمی‌دهند.
هفته گذشته، وزارت امور خارجه آمریکا اجازه خروج داوطلبانه کارمندان سرکنسولگری و خانواده‌هایشان را از چین صادر کرد. این اجازه نیز به دلیل تمهیدات سختگیرانه کرونایی از سوی مقامات چینی اعلام شد.
بر اساس اعلام کمیته سلامت چین، در پنج روز گذشته، روزانه ۲۰ هزار مورد ابتلای جدید به کرونا در شانگهای ثبت شده است.                           ",https://www.asriran.com/003VAl
834814,۱۴۰۱/۰۱/۲۳,بین الملل,انتخابات ریاست‌جمهوری فرانسه/ اعلام حمایت سارکوزی از ماکرون,سارکوزی از رای‌دهندگان خواست تا از ماکرون حمایت کنند و خاطرنشان کرد که پروژه اقتصادی ماکرون ارزش کار را در اولویت قرار می‌دهد و تعهد او به اروپا روشن و صریح است.,"نیکولا سارکوزی رئیس جمهور اسبق فرانسه حمایت خود را از امانوئل ماکرون در انتخابات ریاست جمهوری اعلام کرد.
به گزارش ایسنا، نیکولا سارکوزی رئیس جمهور اسبق فرانسه، حمایت خود را از امانوئل ماکرون رئیس جمهور این کشور که در دور اول انتخابات روز یکشنبه ۲۷.۸۴ آرا را به دست آورد، اعلام کرد.
سارکوزی ۶۷ ساله در توئیتی درباره ماکرون گفت: «او تجربه لازم را دارد زیرا ما با یک بحران بین‌المللی عمیق و پیچیده‌تر از همیشه روبه‌رو هستیم و پنج سال آینده مملو از عدم اطمینان مالی خواهد بود».
وی همچنین از رای‌دهندگان خواست تا از ماکرون حمایت کنند و خاطرنشان کرد که پروژه اقتصادی ماکرون ارزش کار را در اولویت قرار می‌دهد و تعهد او به اروپا روشن و صریح است.                           ",https://www.asriran.com/003VAk
834813,۱۴۰۱/۰۱/۲۳,اجتماعی ,چگونه رنج و درد را تحمل و معنادار کنیم؟ (نظریه شلر در باب رنج),"با انتخاب ایده‌های محوری نظریه شلر در مورد معنای رنج، می‌توان گفت که رنج تنها زمانی دلیلی موجه برای ""وجود"" و ""بودن"" دارد که به خاطر و با باوری معنوی و برای ""شدن"" به آن نزدیک شویم. در این حالت، رنج، به خودی خود مایه تسلی است، چرا که شما برای به دست آوردن چیزی بالاتر رنج می‌برید.","سواد زندگی؛ توسعه توانمندی‌های فردی؛ سید محمد مهدی شهیدی- همه ما با مفهوم رنج آشنائیم و به تناسب آن را تجربه کرده ایم؛ با این همه برای بسیاری از افراد، پذیرش و تحمل رنج و معنا داشتن یا بی معنا بودن رنج کشیدن، محل تردید و پرسش است.
در غرب، (و در ایران به واسطه ترجمه کتاب‌های روانشناسی تجاری و شبه علمی) این ایده ایجاد شده است که در هر شرایطی، باید از رنج کشیدن پرهیز کرد و به اصطلاح ""رنج نیازمند راهبردهای اجتنابی است"".
در مقابل چنین ایده هایی که بر پرهیز و دوری از رنج تاکید دارند، متفکرانی مانند ماکس شلر و ویکتور فرانکل پیشنهاد کردند که اگرچه رنج خوشایند نیست، اما تجربه ای است که اگر از منظری واقعی به آن نگاه شود می تواند هم دست یافتنی و هم معنادار باشد.
شلر توصیه می کند که هنگام مواجهه با رنج، دو چالش را بپذیریم. اولین مورد، کشف معنای عمیق رنج است و دومی، جمع و جور کردن خود، سکوت، تأمل، تفکر و مراقبه در مورد رنجی که متحمل می شویم.
از نظر او، این همان چیزی است که منجر به تسلط بر روح و طبعا مدیریت رنج می شود. در واقع، فرد با کشف معنای رنج خود و تامل کردن در آن ""آرام، قوی، آزاد و آماده برای عمل"" است.
متن کامل را در سواد زندگی بخوانید (اینجا)
درس های دیگری در سواد زندگیمدرسه آموزش‌های دانش پایه و کاربردی عصر ایران

چگونه با خود به صلح برسیم؟ (+تمرین‌های کاربردی برای دستیابی به آرامش درونی)
افکار مزاحم یا ناخواسته چیست و چگونه از شّر آن‌ خلاص شویم؟
خودتخریبی چیست و چگونه جلویش را بگیریم؟ (+ توصیه‌های کاربردی برای کاهش و رهایی از سندرم ایم‌پوستر)
پنج نفرین انسان بودن/ این تقصیر من نیست اما مشکل من است
پنج قانونِ دستیابی به خرسندی، رضایت و تندرستی (توصیه‌هایی برای آرامش درونی)
چگونه مقاوم شویم؟ ( توصیه‌هایی برای سرسختی/انعطاف‌پذیری در برابر مشکلات زندگی)
رهایی از رنجِ تلاش با سپردن خود به ""جریان"" زندگی + راهنمای عملی
شگرد ""قصد متناقض"" یا چگونه با درآغوش گرفتنِ مشکلات بر آنها چیره شویم؟
« ترازوی رنج و معنا » چگونه عمل می کند؟
اصرار بر حال خوب همیشه خوب نیست؛ حال بدمان را بپذیریم

کانال تلگرامی سواد زندگی: savadzendegi@                           ",https://www.asriran.com/003VAj
834812,۱۴۰۱/۰۱/۲۳,ورزشی,ایهاب جلال جانشین کی‌روش در فوتبال مصر شد,فدراسیون فوتبال مصر ایهاب جلال را به عنوان جایگزین کی روش انتخاب کرد.,"فدراسیون فوتبال مصر جایگزین کارلوس کی‌روش را انتخاب کرد و از انتخاب ایهاب جلال به عنوان سرمربی جدید این تیم خبر داد.
به گزارش ایسنا و به نقل از الاهرام، کارلوس کی‌روش نتوانست با تیم ملی فوتبال مصر راهی جام جهانی شود و همین باعث شد تا قرارداد این مربی تمدید نشود.
فدراسیون فوتبال مصر تصمیم گرفت که ایهاب جلال را به عنوان جایگزین کی روش انتخاب کند.                           ",https://www.asriran.com/003VAi
834811,۱۴۰۱/۰۱/۲۳,اقتصادی,رکورد بارگیری و حمل محصول در نفت پاسارگاد شکسته شد,,"شرکت نفت پاسارگاد با بارگیری ۱۱۶ دستگاه تانکر از محل حواله های فروش صادراتی و داخلی ، با تناژ بیش از ۲هزار و ۸۰۰ تن از کارخانه قیرسازی بندرعباس و تخلیه ۱۰۶ دستگاه تانکر با تناژ ۲هزار و ۶۰۰ تن در پایانه رکورد تازه‌ای را در میزان بارگیری ، حمل محصول و تخلیه بار طی یک روز ثبت کرده‌است.
مطابق گزارشی که به تازگی از طرف واحد حمل و نقل و امور گمرکی شرکت نفت پاسارگاد ارائه شده است این رکورد در فروردین ماه امسال به ثبت رسیده‌ و این میزان از بارگیری ، حمل محصول و تخلیه بار روزانه از بدو افتتاح کارخانه بندرعباس شرکت نفت پاسارگاد تاکنون بی سابقه بوده‌است.
لازم به ذکر است کارخانه قیرسازی بندرعباس نفت پاسارگاد در سال ۱۳۷۸ تاسیس شده‌ و هم‌اکنون با ظرفیت تولید ۱۶۰۰ تن در روز در حال فعالیت است.                           ",https://www.asriran.com/003VAh
834810,۱۴۰۱/۰۱/۲۳,سیاسی,مقام معظم رهبری: دیپلماسی کشور در جهت خوبی حرکت می کند,نقد کارهای مسئولان هم اشکالی ندارد اما نقد با نگاه خوش‌بینانه و خالی از سوءظن باشد. نباید نسبت به کسی که در وسط میدان و خط مقدم حضور دارد سوءظن داشت.,"توضیح: دفتر مقام معظم رهبری جمله اولیه نقل شده از ایشان یعنی ""در مذاکرات هسته‌ای، کار به گونه خوبی پیش می‌رود"" را نادرست اعلام و توضیح داد که آیت الله خامنه ای چنین جمله ای نگفته اند و جمله صحیح این بوده: ""دیپلماسی کشور در جهت خوبی حرکت می کند"". تیتر نخست این خبر ""در مذاکرات هسته‌ای، کار به گونه خوبی پیش می‌رود"" بود اما بعد از تصحیح دفتر مقام معظم رهبری، این تیتر به شکل فعلی تغییر کرد.
 
مقام معظم رهبری خطاب به مسئولان فرمودند: در برنامه‌ریزی‌ها مطلقاً معطل مذاکرات هسته‌ای نشوید و کار خودتان را جلو ببرید. اینجور نشود که اگر مذاکرات به نتایج مثبت یا نیمه مثبت یا منفی رسید، در کار شما خللی ایجاد شود.
 آیت‌الله خامنه‌ای امروز (سه شنبه 23 فروردین) به‌مناسبت ماه رمضان میزبان جمعی از مسئولان و کارگزاران نظام بودند.
برخی از محورهای سخنان مقام معظم رهبری در این دیدار به شرح ذیل است:
ـ یکی از چیزهایی که در دعاهای ماه مبارک رمضان تکرار شده، مسئله‌ی طلب مغفرت الهی است؛ خب استغفار یعنی چه؟ یعنی معذرت خواهی از خیلی از کارها، از بسیاری از کرده‌ها و نکرده‌های خودمان از خدای متعال باید معذرت بخواهیم.
ـ نگاهمان هم به استغفار این نباشد که فقط مثلاً برای گناهان شخصی و برای شستشوی دل خودمان استغفار کافی است، نه؛ استغفار در میدان های ملی و در میدان های بزرگ اجتماعی کارکرد و تأثیر دارد و ما را به توفیقات بزرگ میرساند.
ـ در برنامه‌ریزی‌های کاری مطلقاً معطل مذاکرات هسته‌ای نشوید و کار خودتان را جلو ببرید. اینجور نشود که اگر مذاکرات به نتایج مثبت یا نیمه مثبت یا منفی رسید، در کار شما خللی ایجاد شود. کار خودتان را بکنید.
ـ دیپلماسی کشور در جهت خوبی حرکت می کند و هیئت مذاکره کننده، رئیس‌جمهور و شورای‌عالی امنیت ملی و دیگران را در جریان می‌گذارند و تصمیم می‌گیرند و جلو می‌روند. هیئت مذاکره‌کننده ما هم تا اینجا در برابر زیاده‌خواهی‌های طرف مقابل مقاومت کرده است و ان‌شاءالله ادامه پیدا خواهد کرد.
ـ نقد کارهای مسئولان هم اشکالی ندارد اما نقد با نگاه خوش‌بینانه و خالی از سوءظن باشد. نباید نسبت به کسی که در وسط میدان و خط مقدم حضور دارد سوءظن داشت.
-البته این را من در همه دولت‌ها گفته‌ام. نقد باید با خوش‌بینی باشد و مردم را ناامید نکند. کسی هم که بدعهدی کرده است طرف مقابل است. الان هم در این بدعهدی گیر افتاده‌اند و اتفاقاً آنها به بن‌بست رسیده‌اند ما به بن‌بست نرسیده‌ایم.متن کامل سخنان مقام معظم رهبری در جمع مسئولان نظان به شرح زیر است:
بمقام معظم رهبری عصر امروز (سه‌شنبه) در دیدار مسئولان و کارگزاران نظام همه مسائل کشور را قطعاً قابل حل خواندند و با تبیین ابعاد مختلف شعار سال، تأکید کردند: منظومه قدرت جمهوری اسلامی و دستاوردهای گوناگون آن در بخش‌های مختلف، ایران را به الگویی جذاب برای ملتها تبدیل کرده است و ناامید کردن مردم و القای حسّ بن‌بست، جفا به مردم و انقلاب است.
ایشان با تمجید از بیداری و تحرکات جوانان فلسطینی در سرزمین‌های اشغالی گفتند: این تحرکات نشان داد فلسطین برخلاف تلاش امریکا و پیروانش زنده است و به فضل الهی پیروزی نهایی از آن مردم فلسطین خواهد بود.
آیت‌الله خامنه‌ای در ابتدای سخنانشان و در بیان توصیه‌های معنوی، با استناد به آیات قرآنی و ادعیه، استغفار را همراه با نیت صادقانه، موجب صفا و طهارت روحی و جلب رحمت الهی در زندگی فردی و همچنین در میدان‌های ملی و عرصه‌های بزرگ اجتماعی خواندند.
ایشان، استغفار را، هم از ارتکاب عمل ممنوع و هم از عمل نکردن به وظایف و ترک فعل، ضروری دانستند و گفتند: خیلی از ما مسئولان به علل مختلف به ترک فعل و انجام ندادن وظایف مبتلا هستیم که خداوند در این باره انسان را سخت‌گیرانه مورد مؤاخذه قرار می‌دهد.
آیت‌الله خامنه‌ای مسئولیت در نظام اسلامی را به معنای مورد سؤال بودن برشمردند و افزودند: در نظام‌های سیاسی جهان مسئولان مورد سؤال مردم هستند اما در نظام اسلامی مسئولان علاوه بر مردم، در معرض سوال و مؤاخذه مهمتر و سنگین‌ترِ خداوند نیز هستند.
ایشان با ابراز خرسندی از حضور گسترده جوانان در مجموعه مدیریتی نظام، همه مسئولان را به مراقبت کامل از دو آسیب مهم یعنی «غرور» و «انفعال» فراخواندند و افزودند: غرور بخاطر پست و مقام، موفقیت‎ها، غَرّه شدن به لطف پروردگار و هر منشأ دیگری، «طلیعه شکست» و «مقدمه سقوط درونی و اجتماعی و کاری» انسان خواهد بود و با ایجاد توهم و بزرگ‌بینی، فرد مسئول را از مردم دور می‌کند.
مقام معظم رهبری آسیب دوم را «انفعال» برشمردند و گفتند: انفعال به معنای احساس بن‌بست در امور، نقطه مقابل غرور و خطرناک است که دشمنان تلاش دارند با روش‌های گوناگون آن را در جامعه و در میان مسئولان القاء کنند که البته بر اساس وعده تخلف‌ناپذیر الهی، راه مقابله با این طراحی دشمن، «صبر» و «تقوا» است. صبر یعنی خسته نشدن و از میدان خارج نشدن، و تقوا نیز یعنی مراقب حرکت خود و دشمن بودن.
مقام معظم رهبری با تأکید بر اینکه دایره تقوا وسیع است و در حوزه های مختلف از جمله اقتصاد، دیپلماسی و امنیت، معنای خاص خود را دارد، گفتند: امروز ناامید کردن مردم و القای حس بن بست در جامعه، جفا به مردم، کشور و انقلاب است.
ایشان با اشاره به برخی شاخص‌های منفی در زمینه اقتصادی گفتند: مسائل و مشکلات وجود دارند اما قابل حل هستند و مبنای ارزیابی و قضاوت درباره شرایط کشور و موفقیت‌های آن، نباید فقط شاخص‌های اقتصادی باشد بلکه باید شاخص‌های دیگر را نیز در نظر گرفت و همه موارد را با هم سنجید.
مقام معظم رهبری افزودند: با وجود موارد منفی در اقتصاد، در همین حوزه نیز نشانه‌های موفقیت وجود دارد که یک نمونه آن تاب‌آوری اقتصاد کشور در برابر تحریم‌های بی‌سابقه است.
آیت‌الله خامنه‌ای، رسیدن به خودکفایی در برخی موارد از جمله تولید شش نوع واکسن کرونا، بدهی خارجی نزدیک به صفر کشور، و پیشرفت‌های علمی و صنعتی و فناوری در حوزه‌های مختلف را نشانه‌های دیگر موفقیت برشمردند و خاطرنشان کردند: یک نمونه دیگر از موفقیت‌ها، پیش رفتن صحیح و روانِ جریان مدیریت کشور است و برخلاف برخی کشورهای دیگر و با وجود همه دشمنی‌ها، مدیریت کشور به صورت قانونی و بدون نیاز به اقدامات خارج از روال، دست به دست شده است.
ایشان گفتند: این دستاوردها و موارد دیگر همچون گسترش عمق راهبردی و نفوذ معنوی ایران در منطقه، جمهوری اسلامی را به یک نمونه جذاب تبدیل کرده است.
آیت‌الله خامنه‌ای افزودند: دشمن براساس طمع‌ورزی‌های خود، حرفهای یأس‌آوری را بیان می‌کند که قبلاً هم از اینگونه مطالب بیان می‌شد اما نادرستی همه آن مطالب بعدها به اثبات رسید مانند سخنان صدام هنگام آغاز جنگ تحمیلی و وعده فتح یک‌هفته‌ای تهران و یا سخنان چند سال قبل یک دلقک امریکایی که گفته بود کریسمس را در تهران جشن می‌گیریم.
مقام معظم رهبری تأکید کردند: اینکه امریکایی‌های مغرور صریحاً اعتراف می‌کنند که فشار حداکثری علیه ایران شکست خفت بار خورده، موضوع بسیار مهمی است که نباید فراموش شود.
مقام معظم رهبری در بخش دیگری از سخنان‌شان و در بیان نکاتی درباره شعار سال، با اشاره به بعضی دیدگاه های مطرح‌شده درباره ناسازگاری دو خصوصیتِ «دانش‌بنیانی» و «اشتغال‌آفرینی» گفتند: این حرف درست است که با پیشرفتِ فناوری، نیاز به نیروی انسانی کمتر می‌شود اما این مطلب درباره شرایط کشور ما که ظرفیت‌های تعطیل یا نیمه‌تعطیل زیادی در بخش‌های پایین‌دست دارد صادق نیست و با دانش‌بنیان کردن تولید در این بخش‌ها، فرصتهای شغلی نیز چند برابر می‌شود.
ایشان نتیجه تولید دانش‌بنیان را ارتقاء نیروی انسانی شاغل و به‌کارگیری جوانان تحصیل‌کرده خواندند و افزودند: متأسفانه درصد بالایی از دانش‌آموختگان کشور در عرصه‌های غیر مرتبط با رشته تحصیلی خود شاغل هستند که با گسترش شرکت‌های دانش‌بنیان، کیفیت نیروی انسانی دستگاهها نیز ارتقاء می‌یابد و نخبگان از روی آوردن به مشاغل کم‌ارزش بی‌نیاز می‌شوند.
آیت‌الله خامنه‌ای، معاونت علمی را موظف به تعیین ضوابط کیفی و شاخص‌های دقیق برای پذیرش شرکت‌های دانش‌بنیان دانستند و خاطرنشان کردند: افزایش تعداد شرکتها کافی نیست و در این زمینه باید شاخص‌های حیاتی دیگری همچون نوآوری، کاهش ارزبری، اشتغال‌آفرینی، قابلیت صادرات و رقابت‌پذیری نیز مورد نظر قرار بگیرد.
مقام معظم رهبری با تأکید بر اینکه توسعه شرکت‌های دانش‌بنیان باید بر اساس اولویتها و با نیازسنجی بر مبنای گره‌گشایی از مسائل کشور باشد، گفتند: شرکت‌های دانش‌بنیان در بخش‌هایی همچون بخش کشاورزی توسعه یابند که امنیت اقتصادی کشور وابسته به آنها است، ظرفیت جذب نیروهای متخصص و غیرشاغل در آنها بالا است و یا بخش‌هایی مانند نفت و گاز و معادن که با خام‌فروشی، منابع ارزشمند کشور را بدون ارزش افزوده صادر می‌کنند.
ایشان در این زمینه افزودند: متأسفانه مواد خام در کشور با قیمت ارزان صادر، و محصول نهایی با قیمت گران وارد می‌شود در حالی‌که با تولید دانش‌بنیان باید این روند اصلاح و محصول نهایی تولید و صادر شود.
آیت‌الله خامنه‌ای همچنین با تأکید بر حمایت دولت از شرکت‌های دانش‌بنیان، گفتند: دولت بزرگ‌ترین مصرف‌کننده در کشور است و مصداق کامل حمایت واقعی دولت از دانش‌بنیان‌ها، جلوگیری از واردات بی‌رویه است.
مقام معظم رهبری، تدوین برنامه هفتم توسعه را ضروری خواندند و افزودند: این برنامه قرار بود سال گذشته تدوین و از امسال اجرایی شود که نشد اما امسال دولت و مجلس همت کنند تا برنامه هفتم بر اساس سیاست‌های کلی نظام، تدوین و تصویب شود.
ایشان مردمی بودن و مهمتر از آن مردمی ماندن را از ویژگی‌های لازمِ هر مسئول نظام اسلامی خواندند و گفتند: دیدن یا شنیدن واقعیات در میدان و یا از منابع مورد وثوق، زمینه‌ساز برنامه‌ریزی و اقدامات صحیح خواهد بود.
آیت‌الله خامنه‌ای در همین زمینه افزودند: گاهی مردم عادی نکاتی را به مسئول می‌گویند که از مشاوران کارکشته و نزدیک هم شنیده نمی‌شود.
ایشان با ابراز ناخرسندی از اجرا نشدن سیاستهای کلی اصل 44 تأکید کردند: دولت می‌تواند با تحقق این سیاستها، اقتصاد کشور را بر دوش مردم قرار دهد و خود به سیاستگذاری، نظارت و هدایت بپردازد تا حل مشکلات شتاب بگیرد.
مقام معظم رهبری با اشاره به کشورهایی که بدون نفت از رشد اقتصادی برخوردارند، افزودند: نفت حدود صد سال است که همچون ماده‌ای مخدر، اعتیاد سختی در کشور ایجاد کرده که باید حتماً علاج شود.
ایشان اقتصادِ بدون نفت را هدفی بلندمدت خواندند و افزودند: حداقل دو دولت در مسئولیت‌های هشت ساله باید همت کنند تا این مشکل به سامان برسد البته اگر همان روزی که اقتصاد بدون نفت را مطرح کردیم اجرای آن شروع می‌شد امروز کشور وضع متفاوتی داشت.
آیت‌الله خامنه‌ای با اشاره به احتمالاتی که درباره برخی گشایش‌های ارزی مطرح می‌شود، گفتند: مراقب باشیم اگر احتمالاً گشایشی ایجاد شد، درآمدها صرف واردات بی‌رویه نشود و به مسائل زیربنایی از جمله حمل و نقل جاده‌ای و ریلی، شرکت‌های دانش‌بنیان، نوسازی صنایع، راه های ارتباطی با کشورهای همسایه و حل مشکل مهم آب اختصاص یابد که خوشبختانه دولت در مسئله آب کارهای خوبی آغاز کرده اما حل این مشکل به پول نیاز دارد.
مقام معظم رهبری شورای اقتصادی سران قوا را فرصتی مهم برای تصمیم‌گیری‌های لازم دانستند و گفتند: این شورا در دولت قبل و با چند دستور کار مهم از جمله اصلاح ساختار بودجه، حل مسئله بانکی و مدیریت مقابله با تحریم‌ها تشکیل شد که سه قوه با همکاری و صمیمیت کاملی که دارند باید از این ظرفیت استفاده کنند.
مقام معظم رهبری مسئله فرهنگ را بسیار مهم و نیازمند مجاهدت هوشمندانه برشمردند و گفتند: مراکز رسمی فرهنگی و همچنین فعالان فرهنگی که به یاری خدا در سطح گسترده مشغول فعالیتند، فرهنگ و علم را کاملاً جدی بگیرند و با چشمان باز به فعالیت شبانه‌روزی و مجاهدانه در این زمینه بپردازند.
آیت‌الله خامنه‌ای با اشاره به جهت‌گیری خوب دیپلماسی کشور تأکید کردند: مسئولان مطلقاً معطّل مسئله هسته‌ای نشوند و بر اساس واقعیات کشور به برنامه‌ریزی و اقدام برای حل مشکلات بپردازند.
ایشان مسئولان مذاکرات را، انقلابی، متدیّن و پر جدّ و جهد خواندند و افزودند: وزیر امور خارجه و مسئولان مذاکره‌کننده گزارش‌های دقیقی را به مراکز داخلی می دهند. نقد و اظهار نظر درباره عملکرد آنها هم ایرادی ندارد به شرط اینکه از سوءظن و بدبینی به دور باشد و همچنانکه بارها گفته‌ام موجب تضعیف عناصر میدان و ناامیدی مردم نشود.
مقام معظم رهبری با ابراز خرسندی از مقاومت هیأت مذاکره‌کننده در مقابل زورگویی‌ها و زیاده‌خواهی‌ها گفتند: طرف مقابل که بدعهدی کرد و از برجام خارج شد الان احساس درماندگی و بن بست می‌کند اما نظام اسلامی که با اتکای به مردم از مشکلات زیادی عبور کرده، از این مرحله هم عبور خواهد کرد.
مقام معظم رهبری در بخش دیگری از سخنانشان با تمجید از بیداری، تحرّک و تلاش جوانان فلسطینی در سرزمین های 1948 و در مرکز سرزمین های اشغالی افزودند: این تحرکات نشان داد فلسطین برخلاف تلاش امریکا و پیروانش زنده است و هرگز به فراموشی سپرده نخواهد شد و با ادامه تحرکات جاری و به فضل الهی پیروزی نهایی از آنِ مردم فلسطین خواهد بود.
آیت‌الله خامنه‌ای همچنین با تمجید از شجاعت مردم مظلوم یمن در توصیه‌ای دلسوزانه و خیرخواهانه به مسئولان سعودی گفتند: چرا به جنگی که می دانید احتمال پیروزی در آن را ندارید ادامه می دهید؟ راهی پیدا کنید و خود را از این معرکه خارج کنید.
ایشان آتش‌بس اخیر در یمن را خیلی خوب خواندند و افزودند: اگر این توافق به معنای واقعی کلمه اجرا شود می‌تواند ادامه یابد و بدون تردید مردم یمن به برکت همّت، شجاعت و ابتکار عمل خود و رهبرانشان پیروزند و خداوند هم به این مردم مظلوم کمک خواهد کرد.
مقام معظم رهبری در توصیه‌های پایانی به مسئولان کشور گفتند: فرصت مسئولیت بسیار زودگذر است و هر ساعتِ آن را قدر بدانید.توصیه دوم مقام معظم رهبری پرهیز از اقدامات نمایشی بود.
ایشان همچنین افزودند: تعارض منافع که همه در مذمّت آن سخن می‌گویند، فقط در عرصه اقتصاد نیست و اگر در موضوعی میان توجه مردم به ما و رعایت مصالح عمومی کشور تعارضی پیش آید، باید منفعت خود را نادیده بگیریم و به مصالح عمومی توجه کنیم.
توصیه به دولت و مجلس برای رعایت خطوط فاصل و عمل کردن در حیطه وظایف و اختیارات، آخرین توصیه مقام معظم رهبری به مسئولان کشور بود.                           ",https://www.asriran.com/003VAg
834809,۱۴۰۱/۰۱/۲۳,بین الملل,سفیر یمن در واکنش به موضع ایران در مذاکرات با عربستان: مذاکرات باید با یمنی‌ها و در صنعا انجام شود,اگر نیت طرف مقابل صادقانه باشد، این آتش بس ممکن است دریچه‌ای برای توقف جنگ، رفع کامل محاصره و پایان اشغال [ یمن ] باشد.,"سفیر یمن در تهران با بیان اینکه مذاکرات باید با یمنی ها و در صنعا انجام شود، گفت: مذاکرات برای صلح در این کشور ابتدا باید یمنی - سعودی باشد و پس از آن ما به سوی روند سیاسی برای بازگشت یمن به حالت عادی می رویم.
به گزارش ایرنا؛ «ابراهیم الدیلمی» امروز (سه شنبه) در گفت و گو با شبکه المسیره یمن اظهار داشت: آنچه عربستان اخیراً برای تشکیل شورایی غیرقانونی انجام داده، تلاشی برای دور زدن واقعیت تجاوز سعودی - آمریکایی علیه یمن است.
وی در این گفت و گو به سخنان «سید حسن نصرالله» دبیر کل حزب الله لبنان و موضع ایران در دور مذاکرات با عربستان اشاره کرد و افزود: درباره موضوع یمن باید با یمنی‌ها در صنعا گفت و گو شود.
سفیر یمن در ایران در خصوص دیدارش با «حسین امیرعبداللهیان» وزیر امور خارجه ایران که در تهران انجام شد، گفت: با طرف ایرانی درباره موفقیت‌های به دست آمده در روزهای گذشته و ضرورت پایبندی سازمان ملل و کشورهای متجاوز به آتش بس گفت و گو کردم.
وی افزود: اگر نیت طرف مقابل صادقانه باشد، این آتش بس ممکن است دریچه‌ای برای توقف جنگ، رفع کامل محاصره و پایان اشغال [ یمن ] باشد.
هانس گراندبرگ نماینده ویژه سازمان ملل در امور یمن در بیانیه‌ای آغاز آتش بس موقت در یمن را از دوم آوریل (۱۳ فرودرین ماه) به مدت دو ماه اعلام کرد.                           ",https://www.asriran.com/003VAf
834808,۱۴۰۱/۰۱/۲۳,ورزشی,نماینده ایران در مسابقات تیراندازی برزیل پنجم شد,سجاد پورحسینی تنها نماینده ایران در فینال تپانچه 10 متر بادی مقام پنجم را کسب کرد.,"سجاد پورحسینی در فینال مسابقات جام جهانی برزیل مقام پنجم این رقابت‌ها را در ماده تپانچه 10 متر بادی کسب کرد.
به گزارش روابط عمومی فدراسیون تیراندازی، دومین روز از مسابقات جام جهانی برزیل امروز (سه‌شنبه) 23 فروردین در حالی پیگیری شد که سجاد پورحسینی تنها نماینده ما در فینال تپانچه 10 متر بادی که پیش از این با قرار گرفتن در جایگاه ششم مرحله مقدماتی راهی فینال شده بود، در نهایت مقام پنجم این رقابت‌ها را به دست آورد.                           ",https://www.asriran.com/003VAe
834807,۱۴۰۱/۰۱/۲۳,بین الملل,سازمان ملل: ۴.۶ میلیون اوکراینی از کشور  و  ۷.۱ میلیون از خانه‌های خود فرار کرده‌اند,سازمان بین المللی مهاجرت سازمان ملل متحد تخمین زده است که ۷.۱ میلیون نفر خانه های خود را ترک کرده‌اند اما هنوز در اوکراین هستند.,"سازمان ملل روز سه‌شنبه اعلام کرد که بیش از ۴.۶ میلیون اوکراینی از جنگ فرار کرده‌اند، هرچند تعداد کمتری از پناهجویان جدید به کشورهای همسایه می‌روند.
به گزارش ایسنا، کمیساریای عالی سازمان ملل متحد در امور پناهندگان اعلام کرد که از زمان آغاز حمله نظامی روسیه در ۲۴ فوریه، ۴۶۱۸۳۰ اوکراینی کشورشان را ترک کرده‌اند.
متیو سالتمارش، سخنگوی کمیساریای عالی پناهندگان سازمان ملل در ژنو گفت: «اگرچه تعداد افرادی که از مرز عبور می کنند به میزان قابل توجهی کاهش یافته است، اما افرادی که از مرز عبور کرده اند، در وضعیت بسیار آسیب پذیرتری قرار داشته اند و منابع اندکی دارند و نمی دانند کجا باید بروند».
وی افزود: زنان و کودکان ۹۰ درصد از افرادی را تشکیل می دهند که اوکراین را ترک کرده اند، در حالی که مردان بین ۱۸ تا ۶۰ سال واجد شرایط فراخوان خدمت نظامی هستند و قادر به ترک اوکراین نیستند.
سازمان بین المللی مهاجرت سازمان ملل متحد تخمین زده است که ۷.۱ میلیون نفر خانه های خود را ترک کرده‌اند اما هنوز در اوکراین هستند.                           ",https://www.asriran.com/003VAd
834806,۱۴۰۱/۰۱/۲۳,بین الملل,فرار نزدیک به ۵ میلیون نفر از اوکراین,سازمان بین المللی مهاجرت سازمان ملل تخمین میزند که ۷.۱ میلیون نفر خانه های خود را ترک کردهاند ولی هنوز موفق به ترک کشور نشدند.,"سازمان ملل در وب سایت رسمی خود اعلام کرد که بیش از ۴.۶ میلیون شهروند اوکراینی در جریان جنگ این کشور با روسیه از کشورشان به خارج فرار کرده‌اند.
به گزارش ایرنا از فرانس ۲۴، آژانس پناهندگان سازمان ملل متحد (UNHCR) روز سه شنبه در وب سایت رسمی خود تعداد پناهندگان اوکراینی در کشورهای خارجی را ۴,۶۱۵,۸۳۰ اعلام کرد.
مت سالتمرش سخنگوی کمیساریای عالی پناهندگان سازمان ملل در ژنو گفت: هرچند به نظر می‌رسد تعداد افرادی که از مرزها عبور می‌کنند به میزان قابل توجهی کاهش یافته است ولی هنوز هم تعداد زیادی از پناهندگان در مرزها وجود دارند که با کمبود امکانات روبرو هستند.
سازمان بین المللی مهاجرت سازمان ملل تخمین میزند که ۷.۱ میلیون نفر خانه های خود را ترک کردهاند ولی هنوز موفق به ترک کشور نشدند.
مانوئل فونتین، مدیر برنامه های اضطراری یونیسف به سازمان ملل گفت: فقط در شش هفته، نزدیک به دو سوم همه کودکان اوکراینی آواره شدند.
از ۳.۲ میلیون کودکی که تخمین زده می‌شود در خانه‌های خود باقی مانده‌اند، نزدیک به نیمی ممکن است در خطر کمبود غذا باشند.                           ",https://www.asriran.com/003VAc
834805,۱۴۰۱/۰۱/۲۳,بین الملل,استقبال دولت جدید پاکستان از توسعه همکاری‌های دوجانبه با آمریکا,دولت جدید اسلام‌آباد خواهان تعامل سازنده و مثبت با واشنگتن برای پیشبرد اهداف مشترک صلح، امنیت و توسعه در منطقه است,"دفتر نخست وزیری پاکستان در واکنش به آمادگی کاخ سفید برای توسعه روابط و همکاری‌های دوجانبه با دولت جدید این کشور، اعلام کرد: اسلام‌آباد خواهان روابط با واشنگتن بر مبنای اصول برابری و منافع متقابل است.
به گزارش ایرنا از منابع رسمی پاکستان، دفتر نخست وزیری این کشور رو سه‌شنبه از اظهارات اخیر سخنگوی کاخ سفید درباره انتخاب نخست وزیر جدید پاکستان استقبال کرد.
بیانیه دفتر «شهباز شریف» نخست وزیر جدید پاکستان درباره روابط با آمریکا درحالی عنوان می‌شود که واشنگتن به اتهام تهدید اسلام‌آباد و توطئه براندازی دولت منتخب ""عمران‌خان"" به شدت مورد سرزنش دولت سابق پاکستان قرار گرفته و این کشور روزهای اخیر شاهد تظاهرات گسترده حامیان عمران‌خان در شهرهای مختلف در اعتراض به دخالت آمریکا بود.
در عین حال واشنگتن مدعی عدم دخالت در امور داخلی پاکستان و تعهد بر آنچه روابط دوجانبه با اسلام‌آباد خوانده، است‌.
براساس این گزارش، دولت پاکستان با استقبال از مواضع کاخ سفید پس از انتخاب شهباز شریف به عنوان نخست وزیر جدید پاکستان اعلام کرد: دولت جدید اسلام‌آباد خواهان تعامل سازنده و مثبت با واشنگتن برای پیشبرد اهداف مشترک صلح، امنیت و توسعه در منطقه است.
در بیانیه مذکور آمده است: پاکستان از تعمیق این رابطه مهم با آمریکا بر اساس اصول برابری و منافع حمایت می‌کند.
گفتنی است، ""جن ساکی"" سخنگوی کاخ سفید روز گذشته در نشستی خبری در خصوص تحولات سیاسی در پاکستان با بیان این ادعا که ما از یک حزب سیاسی حمایت نمی کنیم، افزود: واشنگتن برای همکاری دیرینه خود با اسلام‌آباد ارزش قائل است.
وی مدعی شد: یک پاکستان مرفه و دموکراتیک را همواره برای منافع آمریکا مهم می‌دانیم. این امر بدون توجه به اینکه چه کسی رهبری پاکستان را بر عهده دارد، بدون تغییر باقی می‌ماند.                           ",https://www.asriran.com/003VAb
834804,۱۴۰۱/۰۱/۲۳,ورزشی,ستاره اسبق لیورپول: اوکراین باید مستقیما راهی جام جهانی ۲۰۲۶ شود,مقصر شرایط فعلی اوکراین، تیم ملی فوتبال این کشور نیست. بیشتر بازیکنان این تیم در داخل این کشور بازی نمی‌کنند اما بهرحال خانواده‌های آنان در اوکراین بوده و به شدت از تحت‌الشعاع جنگ قرار گرفته‌اند.,"ستاره اسبق باشگاه لیورپول و تیم ملی اسکاتلند بر این باور است که در صورت ناتوانی تیم ملی اوکراین از تکمیل و اتمام برنامه کنونی‌ این تیم در انتخابی جام جهانی ۲۰۲۲، باید جواز حضور در جام جهانی ۲۰۲۶ به طور خودکار به آنان اعطا شود.


به گزارش ایرنا، تیم ملی اوکراین قرار بود در ۲۴ مارس(۴ فروردین‌ماه) در پلی‌آف انتخابی جام جهانی برابر اسکاتلند به میدان بروند؛ دیداری که برنده آن باید به مصاف تیم ملی ولز رفته و تکلیف یکی از سهمیه‌های باقیمانده جام جهانی مشخص شود اما جنگ درگرفته در این کشور، بالاجبار به تعویق دیدار تیم ملی اوکراین منجر شد.
اتحادیه فوتبال اروپا(یوفا) و فدراسیون بین‌المللی فوتبال(فیفا) نیز قرار است برنامه جدیدی را اعلام کنند و هدف از این اقدام، اعطای زمان بیشتر به اوکراین به منظور آماده‌سازی برای برگزاری بازی است. گفته می‌شود این بازی برای اول ژوئن(۱۱ خردادماه) برنامه‌ریزی شده و برنده این بازی نیز چهار روز بعد در کاردیف به مصاف ولز خواهد رفت.
با این حال، «کِنی دالگلیش» ستاره اسبق باشگاه لیورپول، تیم ملی اوکراین باید سهمیه ویژه‌ای داشته باشد.
وی در این باره گفت: مقصر شرایط فعلی اوکراین، تیم ملی فوتبال این کشور نیست. بیشتر بازیکنان این تیم در داخل این کشور بازی نمی‌کنند اما بهرحال خانواده‌های آنان در اوکراین بوده و به شدت از تحت‌الشعاع جنگ قرار گرفته‌اند. نمی‌دانم چه باید کرد اما باید به تیم ملی اوکراین و فدراسیون فوتبال این کشور احترام زیادی گذاشت. به نظرم نباید آنان را به هیچ طریقی تحت فشار گذاشت.
دالگلیش افزود: شاید همین کافی باشد؛ یک پیشنهاد کوچک صلح و اینکه به آنها گفته شود که می‌توانند مستقیما و بدون گذراندن مراحل انتخابی، در جام جهانی بعدی حاضر باشند. این نوعی ادای احترام به آنها بوده و در عین حال می‌توان جام جهانی قطر را طبق برنامه پیش برد. فکر می‌کنم شایسته است که این راه‌حل به آنها ارائه شود.
لیگ برتر اوکراین اندکی پس از حمله عملیات نظامی روسیه در اوکراین تعلیق شد. در این بین، تیم‌های ملی و باشگاهی روسیه از حضور در رقابت‌های یوفا و فیفا منع شده و این بدان معنا است که تیم ملی این کشور از انتخابی جام جهانی ۲۰۲۲ کنار رفت و لهستان به طور مستقیم راهی فینال پلی‌آف و با شکست سوئد مسافر دوحه شد. 
تیم ملی فوتبال ایران در گروه دوم جام جهانی ۲۰۲۲ با تیم‌های انگلیس، آمریکا و یکی از تیم‌های اوکراین، اسکاتلند یا ولز رقابت‌ خواهد کرد.

                           ",https://www.asriran.com/003VAa
834802,۱۴۰۱/۰۱/۲۳,اجتماعی ,این تصویر چه می گوید؟ / ماجرای دو گودال,,"بخش ""این تصویر چه می گوید؟"" با هدف تقویت دو مهارت ""دیدن و گفت و گو"" در عصر ایران فعال شده است.
لطفا برداشت آزاد خود را از یک کلمه تا یک پاراگراف زیر همین پست بنویسید تا منتشر شود: یک توصیف، یک نقد، یک حس، یک تشبیه، یک خاطره، یک بیت شعر یا ... .
راستی این عکس هم خیلی پربیننده و پربحث بود: اینجا ببینید.                           ",https://www.asriran.com/003VAY
834803,۱۴۰۱/۰۱/۲۳,اقتصادی,کاهش رشد تجارت جهانی به ۳ درصد,درگیری که اکنون در هفتمین هفته خود قرار دارد، به اقتصاد جهان در یک مقطع حساس آسیب رسانده است زیرا همه‌گیری ویروس کرونا و به طور خاص محدودیت‌های چین، همچنان بر بهبودی تاثیر می‌گذارد.,"سازمان تجارت جهانی پیش‌بینی رشد تجارت جهانی در سال ۲۰۲۲ را در بحبوحه کووید کاهش می‌دهد.
به گزارش ایسنا، سازمان تجارت جهانی (WTO) امروز سه‌شنبه پیش‌بینی خود را برای رشد تجارت جهانی در سال جاری از ۴.۷ درصد به دلیل تاثیر جنگ روسیه و اوکراین به سه درصد کاهش داد و نسبت به یک بحران غذایی احتمالی ناشی از افزایش قیمت‌ها هشدار داد.
در گزارش ناظر تجارت جهانی آمده است که این درگیری که اکنون در هفتمین هفته خود قرار دارد، به اقتصاد جهان در یک مقطع حساس آسیب رسانده است زیرا همه‌گیری ویروس کرونا و به طور خاص محدودیت‌های چین، همچنان بر بهبودی تاثیر می‌گذارد.
انگوزی اوکونجوایویلا، مدیر کل سازمان تجارت جهانی در یک کنفرانس خبری با ارائه این یافته‌ها گفت: طنین اقتصادی این درگیری بسیار فراتر از مرزهای اوکراین خواهد بود. اکنون واضح است که آسیب مضاعف همه‌گیری و جنگ، زنجیره‌های تامین را مختل کرده، فشارهای تورمی را افزایش داده و انتظارات برای تولید و رشد تجارت را کاهش داده است.
براساس گزارش رویترز، این نهاد مستقر در ژنو رشد تجارت جهانی در سال ۲۰۲۳ را تا ۳.۴ درصد پیش‌بینی می‌کند و البته به این تخمینها اطمینان ندارد. اوکونجوایویلا همچنین نسبت به یک بحران غذایی مهم به دلیل اختلال در صادرات از اوکراین و روسیه که هر دو تامین‌کننده عمده غلات و سایر کالاها هستند، هشدار داد که این موضوع می‌تواند کشورهای فقیر از جمله حدود ۳۵ واردکننده آفریقایی را تحت تاثیر قرار دهد.
رابرت کوپمن، اقتصاددان ارشد سازمان تجارت جهانی گفت: مجموعه شرایط بسیار دشواری در اقتصاد جهانی وجود دارد اما تجارت انعطاف پذیر است و هشدارها درباره پایان جهانی‌شدن بی اساس است.                           ",https://www.asriran.com/003VAZ
834801,۱۴۰۱/۰۱/۲۳,اجتماعی ,عذرخواهی سخنگوی شورای شهر کرج از بازدید کنندگان جشنواره لاله ها,از شهردار کرج درخواست می شود تا فرصتی برای جبران خسارت به شهروندان و هم استانی های عزیز بدهیم تا به صورت رایگان از این جشنواره دیدن کنند.,"سخنگوی شورای اسلامی شهر کرج از بازدیدکنندگان هشتمین جشنواره لاله های باغ گل های پارک شهید چمران کرج به خاطر مشکلاتی در امر رویش لاله های این جشنواره عذرخواهی کرد.
به گزارش پایگاه اطلاع رسانی شورای اسلامی شهر کرج ، علی قاسم پور روز سه شنبه در نشست رسمی این شورا اظهار داشت: مدیریت شهری کرج پیش از آغاز سال جدید با تبلیغات زیاد ، مردم را به بازدید جشنواره لاله های کرج ترغیب کرد اما متاسفانه جشنواره امسال رنگ و بوی همیشگی را نداشت و بازدید کنندگان نتوانستند به دلیل شکوفا نشدن لاله ها لذت ببرند.
وی ادامه داد: همه ما می دانیم که گیاهان نقطه سیر تکامل دارند تا به رویش برسند ، طبق بررسی که در سال های گذشته انجام شد به طور معمول کاشت پیاز لاله در ماه های آبان و آذر هر سال انجام می شود.
سخنگوی شورای شهر کرج گفت : با بررسی اسناد و مدارک ، سازمان سیما ، منظر و فضای سبز کرج در اواخر آبان ماه سال گذشته از شهردار کرج اجازه تکلیف می کند که به چه شکل و چگونه این جشنواره را آغاز که شهردار در تاریخ دوم آذرماه پارسال در این زمینه دستور صادر کرد تا از طریق مزایده عمومی این جشنواره اتفاق بیافتد که این کار با تاخیر ۲۶ روزه انجام می شود.
قاسم پور با بیان اینکه سال گذشته کاشت پیازهای لاله با تاخیر انجام شد، افزود: همین امر باعث شد تا گل ها در موعد مقرر شکوفا نشوند چرا که به طور معمول کاشت پیاز لاله در ماه های آبان و آذر انجام می شود.
وی عنوان کرد: از دستگاه های نظارتی شهرداری کرج شامل حراست و بازرسی درخواست داریم تا نسبت به بررسی دقیق واگذاری و برگزاری مزایده ، صلاحیت شرکت برنده و نحوه انعقاد قرارداد با پیمانکار و بررسی دقیق زمان کاشت را انجام داده و گزارش کاملی به شورای شهر ارسال کنند.
قاسم پور تاکید کرد: شهردار کرج پس از بررسی دستور دهد تا اگر کوتاهی توسط شخص یا سازمانی صورت گرفته برخورد جدی شود؛ اکنون نوک پیکان به سمت شورا قرار گرفته و اگر این موضوع را مسوولان سازمان سیما ، منظر و فضای سبز شهرداری مطلع بوده اند که لاله ها را به موع روییده نمی شود نباید جشنواره را برگزار می کردند و برند این شهر خدشه دار می شد.
وی با بیان اینکه باید فرصتی برای جبران مافات کسانی که طی روزهای گذشته از این جشنواره بازدید داشتند و لاله ای ندیدند فراهم شود، گفت : از دستگاه نظارتی شهرداری کرج درخواست داریم تا شرایطی فراهم شود تا بررسی لازم در خصوص روند برگزاری مزایده جشنواره لاله ها ، صلاحیت شرکت برنده ، نحوه انعقاد قرار داد با پیمانکار و بررسی زمان دقیق کاشت پیاز گل ها و کیفیت پیازها صورت گیرد.
عضو شورا شهر کرج تاکید کرد: از شهردار کرج درخواست می شود تا فرصتی برای جبران خسارت به شهروندان و هم استانی های عزیز بدهیم تا به صورت رایگان از این جشنواره دیدن کنند.
هشتمین جشنواره گل لاله های باغ گل های پارک شهید چمران کرج از هفدهم فروردین ماه جاری به صورت رسمی فعالیت خود را آغاز کرد که به گفته مسوولان سازمان سیما ، منظر و فضای سبز شهرداری کرج این جشنواره تا ۱۵ اردیبهشت ماه امسال ادامه دارد.                           ",https://www.asriran.com/003VAX
834799,۱۴۰۱/۰۱/۲۳,ورزشی,مسابقات تیراندازی جام جهانی برزیل؛ سجاد پورحسینی راهی فینال تپانچه بادی شد,جواد فروغی دارنده مدال تپانچه المپیک و وحید گل‌خندان دیگر نماینده‌های ایران در این ماده بودند که به ترتیب با کسب امتیازات ۵۷۲ و ۵۷۱ و قرار گرفتن در رده‌های یازدهم و پانزدهم جدول مقدماتی از راه‌یابی به فینال بازماندند.,"دومین روز رقابت های تیراندازی جام جهانی برزیل امروز (۲۳فروردین) با انجام رقابت در رشته تپانچه ماده ۱۰ متر بادی مردان پیگیری شد و سجاد پور حسینی تیرانداز جوان ایرانی توانست راهی فینال این رقابت ها شود.
به گزارش ایرنا، در دومین روز از مسابقات جام جهانی برزیل تیراندازان در تپانچه بادی مردان در خط آتش قرار گرفتند که پورحسینی موفق شد با کسب امتیاز ۵۷۷ در مرحله مقدماتی و قرار گرفتن در جایگاه ششم راهی فینال این رقابت‌ها شود.
جواد فروغی دارنده مدال تپانچه المپیک و وحید گل‌خندان دیگر نماینده‌های ایران در این ماده بودند که به ترتیب با کسب امتیازات ۵۷۲ و ۵۷۱ و قرار گرفتن در رده‌های یازدهم و پانزدهم جدول مقدماتی از راه‌یابی به فینال بازماندند.
فینال این رقابت‌ها از ساعاتی دیگر برگزار خواهد شد.
کاروان تیراندازی ایران با حضور ۱۳ تیرانداز در این رقابت ها شرکت کرده است که دیروز هیچ یک از تیراندازان کشورمان نتوانستند در بخش تفنگ بادی ۱۰ متر زنان و مردان به فینال راه یابند.                           ",https://www.asriran.com/003VAV
834800,۱۴۰۱/۰۱/۲۳,اقتصادی,جواد گلی، رییس روابط عمومی بانک تجارت شد,,"جواد گلی، رییس روابط عمومی و ارتقاء سرمایه اجتماعی بانک تجارت شد
هادی اخلاقی فیض‌آثار مدیرعامل بانک تجارت در حکمی جواد گلی را به عنوان مشاور مدیرعامل و رییس اداره روابط عمومی و ارتقاء سرمایه اجتماعی این بانک منصوب کرد.
 پیش از این گلی، مدیر برند، مسئولیت اجتماعی و روابط عمومی گروه صنایع پتروشیمی خلیج فارس بود.                           ",https://www.asriran.com/003VAW
834527,۱۴۰۱/۰۱/۲۳,اجتماعی ,نبش قبر گورهای دسته جمعی در بوچا/ تلاش برای شناسایی قربانیان جنگ اوکراین (فیلم),مقامات می‌گویند برای شناسایی هویت اجساد بوچا تلاش می‌کنند.,"کد ویدیو  دانلود    فیلم اصلی          
یک هفته پس از عقب نشینی روسیه از حومه کی‌یف، مقامات اوکراین از کشف بیش از 1200 جسد در بوچا حومه پایتخت خبر دادند.
به گزارش عصرایران به نقل از واشنگتن پست، بسیاری از محله‌های بوچا پر از اجساد غیر نظامیان است.
در این هفته بسیاری از اوکراینی‌ها خانه‌های و گورهای دسته جمعی را جست‌و‌جو می‌کنند تا شمار قربانیان را مستندسازی کرده و به شناسایی هویت آنها بپردازند.
سربازان روسی حدود یک ماه بوچا را اشغال کردند و کارزار وحشیانه این منطقه باعث مرگ هزاران نفر شده است.
پس از بازپس‌گیری منطقه از سوی نیروهای اوکراین، مقامات و بازرسان از سراسر کشور برای بررسی، یافتن اجساد و شناسایی آنها فراخوانده شدند.
در حالکیه پلیس سراسر بوچا را برای پیدا کردن اجساد بیشتر می‌گردد، یک  گور دسته جمعی در نزدیکی کلیسای سفید و طلایی شهر مرکز بوچا کشف شده است.
نیویورک تایمز در گزارش تصویری خود از تلاش مردم و مقامات محلی برای شناسایی و مستند سازی اجساد در این گور دسته جمعی می‌گوید.
آنها قصد دارند اجساد خود را با احترام و به شکلی شایسته قهرمانان جنگی دفن کنند.                           ",https://www.asriran.com/003V67
834798,۱۴۰۱/۰۱/۲۳,بین الملل,تیراندازی در مترو نیویورک/ 16 نفر زخمی شدند/ پلیس: حادثه تروریستی نیست (+ عکس وفیلم),شبکه تلویزیونی سی ان ان اعلام کرد که تعداد زیادی از مردم در ایستگاه مترو بروکلین هدف تیراندازی قرار گرفته و زخمی شده‌اند.,"منابع رسانه‌ای از وقوع تیراندازی در ایستگاه مترو در نیویورک و زخمی شدن ۱۳ تن خبر دادند.
به گزارش ایسنا، وقوع تیراندازی امروز (سه شنبه) در ایستگاه مترو بروکلین در نیویورک به زخمی شدن ۱۳ نفر منجر شد که حال یکی از آنها وخیم است.
شبکه تلویزیونی سی ان ان اعلام کرد که تعداد زیادی از مردم در ایستگاه مترو بروکلین هدف تیراندازی قرار گرفته و زخمی شده‌اند.
  

    کد ویدیو  دانلود    فیلم اصلی          
 
 رسانه‌های آمریکایی گزارش دادند که چندین نفر در یکی از ایستگاه‌های متروی منطقه منهتن در نیویورک هدف تیراندازی قرار گرفته‌اند.
هنوز گزارشی درباره سرنوشت مهاجمان و عاملان تیراندازی منتشر نشده است.
تکمیلی
افزایش شمار مجروحان تیراندازی متروی نیویورک به ۱۶ نفر
پلیس: حادثه تروریستی نیست
به گزارش باشگاه خبرنگاران؛ شبکه سی ان ان خبر داد: شمار مجروحان در حادثه تیراندازی در متروی بروکلین در نیویورک به ۱۶ نفر افزایش یافت که حال ۵ نفر از آن‌ها وخیم گزارش شده است.
همچنین کمیسر پلیس نیویورک گفت: هیچ وسیله انفجاری وجود ندارد و ما با این حادثه به عنوان یک حادثه تروریستی برخورد نمی‌کنیم؛ هرچند احتمال بُعد تروریستی برای حادثه مترو بروکلین وجود دارد.
بنا به این گزارش مظنون حادثه متروی بروکلین، فردی سیاه‌پوست بوده که ماسک ضد گاز زده بود و جلیقه زردی شبیه کارگران ساختمانی به تن داشت.
مهاجم متروی بروکلین فرد خطرناکی است که هنوز هم فراری است.
 
                                                                                                   ",https://www.asriran.com/003VAU
834797,۱۴۰۱/۰۱/۲۳,اقتصادی,قیمت دلار و لیر در چهار راه استانبول و شهر استانبول,,قیمت دو ارز خارجی پرمعامله در بازار آزاد تهران امروز 23 فروردین 1401 نسبت به روز گذشته تقریباً بدون تغییر باقی ماند.به گزارش عصر ایران، هر دلار آمریکا امروز در چهار راه استانبول تهران  در بازه قیمتی 28000 تا 28100 تومان خرید و فروش شد. هر لیر ترکیه هم بین 1900 تا 1950 تومان معامله شد.همزمان در شهر استانبول ترکیه هم قیمت هر دلار هم اکنون بین 14.6 الی 14.8 لیر است.وضعیت مبهم مذاکرات احیای برجام باعث شده است بازار ارز محافظه کارتر شود و کاهش های چند هفته گذشته را با قیمت های بالای کنونی جبران کند.* خبر جدیدی هم که امروز درباره ارزهای خارجی منتشر شد، ممنوعیت نگهداری ارز در خانه است که می توانید مشروح آن را اینجا بخوانید.                           ,https://www.asriran.com/003VAT
834796,۱۴۰۱/۰۱/۲۳,بین الملل,جریمه نخست وزیر انگلیس برای رسوایی پارتی گیت,پلیس تاکنون بیش از ۵۰ نفر را که در این مراسم حضور داشته‌اند جریمه کرده، اما نام آن ها را فاش نکرده است.,"رسوایی پارتی گیت در نتیجه تحقیقات پلیس لندن سرانجام سرباز کرد و بوریس جانسون نخست وزیر انگلیس به نقض قوانین کرونایی متهم و جریمه شد.
به گزارش ایرنا، دفتر نخست وزیری روز سه‌شنبه تائید کرد که علاوه بر نخست وزیر، وزیر دارایی انگلیس نیز از سوی پلیس جریمه شده است. گفته می‌شود همسر نخست وزیر انگلیس هم در فهرست جرائم پلیس قرار دارد.
ماجرای رسوایی پارتی گیت، کمی بیش از سه ماه پیش و با انتشار گزارشی در روزنامه انگلیسی دیلی میرر کلید خورد. براساس گزارش این روزنامه، یک سال قبل، یک مهمانی خداحافظی برای یکی از کارکنان و همچنین یک مهمانی کریسمس در دفتر نخست وزیر انگلیس برگزار شده است. این مهمانی ها در میانه دور دوم محدودیت های کرونایی در انگلیس برگزار شد که در جریان آن، برگزاری گردهمایی غیرکاری در فضای بسته ممنوع بود.
بعلاوه، گزارش های دیگری در مورد پارتی های دیگر در داونینگ استریت منتشر شد که در واقع از برگزاری مهمانی ها در سختگیرانه ترین دوران محدودیت های کرونایی خبر می داد.
پلیس تاکنون بیش از ۵۰ نفر را که در این مراسم حضور داشته‌اند جریمه کرده، اما نام آن ها را فاش نکرده است.
رهبر حزب اصلی مخالف انگلیس (کارگر) در واکنش به تحول خواستار کناره‌گیری نخست وزیر و وزیر دارایی شده است. «کی‌یر استارمر» گفت که هر دو نفر برای حکومت کردن مناسب نیستند و «انگلیس شایسته رهبران بهتری است»
وی افزود: بوریس جانسون و ریشی سوناک قانون را زیر پا گذاشته اند و بارها به مردم بریتانیا دروغ گفته اند. هر دو باید استعفا دهند.
« اد دیوی» رهبر لیبرال دموکرات ها نیز خواستار برگزاری جلسه اضطراری پارلمانی برای برگزاری رای عدم اعتماد به نخست وزیر شده است و گفت: این دولت بحران زده از کشوری که در بحران است غفلت می کند.
این درحالیست که نظرسنجی جدید موسسه یوگاو نیز نشان می دهد که عذرخواهی اخیر جانسون کمتر تاثیری در تغییرافکار عمومی این کشور داشته است و ۶۳ درصد انگلیسی ها بر این باورند که جانسون باید استعفا دهد.                           ",https://www.asriran.com/003VAS
834781,۱۴۰۱/۰۱/۲۳,اقتصادی,صندوق سرمایه ‌گذاری با سود ماهانه؛ راهکاری برای افزایش درآمد!,,"صندوق‌های سرمایه‌گذاری از روش‌های غیرمستقیم سرمایه‌گذاری در بورس محسوب می‌شوند که به دلیل کاهش ریسک این بازار و تیم مدیریت حرفه‌ای، نظر بسیاری از سرمایه‌گذاران بورس را به خود جلب کرده‌اند‌. به واسطه وجود صندوق سرمایه ‌گذاری با سود ماهانه شما می‌توانید بدون دانش فنی و مالی مطابق با سطح نیاز و سرمایه خود و با ریسک بسیار کم، به اهدافتان در بازار سرمایه دست پیدا کنید. در ادامه شما را با این صندوق‌ها بیشتر آشنا خواهیم کرد.

انواع صندوق‌ سرمایه ‌گذاری
به طور کلی صندوق‌های سرمایه‌گذاری براساس ترکیب دارایی‌های خود به دسته‌های مختلفی تقسیم‌بندی می‌شود که در ادامه سه مورد از صندوق‌های رایج و شاخص مورداستفاده سرمایه‌گذاران را ذکر می‌کنیم.
صندوق سرمایه‌ گذاری درآمد ثابت
صندوق‌های سرمایه‌گذاری با درآمد ثابت کم ریسک‌ترین گزینه برای مدیریت دارایی‌ها در بورس محسوب می‌شوند. اصلی‌ترین دلایل محبوبیت این سبک صندوق‌ها‌، سود ثابت و همچنین کاهش ریسک سرمایه‌گذاران است.
معمولاً بیشترین حجم دارایی صندوق‌های درآمد ثابت در اوراق مشارکت و سپرده‌های بانکی سرمایه‌گذاری می‌شود و به همین دلیل گزینه مناسبی برای اکثر سرمایه‌گذاران به حساب می‌آیند. وقتی از صندوق سرمایه گذاری با سود ماهانه صحبت می‌کنیم، نمی‌توان از صندوق‌های درآمد ثابت حرفی نزد.
بسیاری از این نوع صندوق‌ها به سرمایه‌گذاران خود سود ثابت ماهانه پرداخت می‌کنند و  در نتیجه مناسب افرادی هستند که تمایل دارند سود حاصل از سرمایه خود را در سریع‌ترین زمان ممکن دریافت کنند. نقدشوندگی بالا از دیگر مزایای سرمایه‌گذاری از طریق صندوق‌های درآمد ثابت به شمار می‌رود.
از جمله صندوق سرمایه‌ گذاری با سود ماهانه می‌توان به صندوق «همای» آگاه اشاره کرد که سرمایه‌گذاران با انتخاب این صندوق ضمن کاهش ریسک حضور در بورس می‌توانند به صورت ماهانه هم سود دریافت کنند.
صندوق سرمایه ‌گذاری مختلط
اگر به دنبال یک صندوق سرمایه‌گذاری با ریسک متوسطی باشید، باید به صندوق مختلط اشاره کنیم. حدود چهل درصد از میزان دارایی‌های این صندوق‌ها در اوراق درآمد ثابت و باقی آن در سهام شرکت‌های بورس سرمایه‌گذاری می‌شود. برخلاف صندوق سرمایه ‌گذاری با سود ماهانه، این صندوق‌ها میزان سود ثابتی به سرمایه‌گذاران خود پرداخت نمی‌کنند، ولی احتمال سوددهی بیشتر آن‌ها وجود دارد و به همین واسطه می‌توانید با در نظر گرفتن حد ریسک متوسط روی این صندوق‌ها نیز حساب کنید.
صندوق سرمایه‌ گذاری سهامی
صندوق‌های سرمایه‌گذاری سهامی حداقل سود سرمایه‌گذاران را تضمین نمی‌کنند و به همین واسطه ریسک بالایی دارند. اما سود بالاتری را هم نصیب سرمایه‌گذاران خود خواهند کرد. در نتیجه اگر فرد ریسک‌پذیری هستید، می‌توانید در این صندوق‌ها سرمایه‌گذاری کنید.
صندوق‌های سهامی بیشتر دارایی مشتریان خود را در سهام شرکت‌های بورسی سرمایه‌گذاری می‌کنند. این صندوق‌ها با بهره‌گیری از تجارب و مهارت‌های متخصصان و حرفه‌ای‌های بازار سرمایه به فعالیت‌ در این بازار می‌پردازند و تلاش می‌کنند تا با یک استراتژی اصولی سود خوبی را نصیب سرمایه‌گذاران خود کنند.
مزایای صندوق‌ های سرمایه ‌گذاری درآمد ثابت
با مقایسه این صندوق‌ها و بررسی ویژگی‌های هر یک از آن‌ها، می‌توانیم بگوییم که صندوق سرمایه‌گذاری درآمد ثابت به نسبت گزینه کم ریسک‌تر و مناسب‌تری برای اکثر سرمایه‌گذاران در شرایط نامناسب بازار به شمار می‌روند.
 قبل از هر اقدامی، بهتر است با دیگر ویژگی‌های این صندوق‌ها که بسیاری آن‌ها را به عنوان صندوق سرمایه ‌گذاری با سود ماهانه می‌شناسند، آشنا شوید.
نقدشوندگی بالا
اصلی‌ترین مزیت صندوق‌های سرمایه‌گذاری درآمد ثابت فروش آسان واحد‌های این صندوق‌ها است. به واسطه این ویژگی سرمایه‌گذاران قادر هستند تا هر زمان که تمایل داشتند واحدهای این صندوق‌ها را به پول نقد تبدیل کنند.
باید بدانید که صندوق سرمایه‌ گذاری بر اساس شیوه خرید و فروش به دو دسته مبتنی بر صدور و ابطال و صندوق‌های قابل معامله در بورس تقسیم‌بندی می‌شوند.
به منظور خرید و فروش واحد‌های صندوق مبتنی بر صدور و ابطال کافی است به شعب صندوق مورد نظر مراجعه کرده و با ارائه مدارک شناسایی خود درخواست را ثبت کنید.
همچنین برای خرید و فروش واحد‌های صندوق قابل معامله در بورس نیز می‌توانید با در اختیار داشتن کد بورسی از طریق پنل معاملاتی خود، اقدام‌های لازم را به راحتی انجام دهید.  
ریسک حداقلی 
همان‌طور که در بخش قبل به آن اشاره کردیم میزان ریسک سرمایه‌گذاری در صندوق‌های درآمد ثابت بسیار کم است و به همین دلیل این صندوق‌ها یک سرمایه‌گذاری امن و کم‌ریسک را پیش روی سرمایه‌گذاران بورس قرار می‌دهند.
سرمایه ‌گذاری با کمترین مبلغ
یکی دیگر از مزایای صندوق‌های درآمد ثابت که بسیاری از آن‌ها از جمله صندوق سرمایه‌ گذاری با سود ماهانه به شمار می‌روند، این است که این امکان را برای شما فراهم می‌کند که بتوانید با حداقل سرمایه به سود برسید.
سخن آخر
به طور کلی صندوق‌های درآمد ثابت که بسیاری از آن‌ها از جمله صندوق سرمایه ‌گذاری با سود ماهانه هم محسوب می‌شوند به عنوان گزینه کم ریسک سرمایه‌گذاری در بورس می‌توانند پاسخ‌گوی نیاز بسیاری از سرمایه‌گذاران این بازار باشند، چرا که هم ریسک پایینی دارد و هم بسیاری از آن‌ها به مشتریان خود به صورت ماهانه سود پرداخت می‌کنند. صندوق درآمد ثابت «همای» آگاه از جمله صندوق‌ سرمایه گذاری با سود ماهانه است که با بازدهی بسیار خوب توانسته نظر بسیاری از فعالان بازار سرمایه را به خود جلب کند.                           ",https://www.asriran.com/003VAD
834795,۱۴۰۱/۰۱/۲۳,بین الملل,لوکاشنکو: در صورت عدم انجام عملیات، اوکراین ضربه مهلکی به روسیه وارد می‌کرد,دوران جهان تک قطبی به پایان رسیده است»، اظهار داشت که «تسخیر فضا برای اهداف علمی موضوع مشترک ما و روسیه است»,"رئیس جمهور بلاروس گفت که اگر «عملیات نظامی روسیه برای مدتی به تعویق می افتاد، اوکراین ضربه مهلکی به خاک روسیه وارد می‌کرد».
به گزارش ایسنا، «الکساندر لوکاشنکو»، رئیس جمهور بلاروس امروز (سه شنبه) در سخنانی حمله روسیه به اوکراین را امری ضروری دانست و اعلام کرد که اگر «عملیات نظامی روسیه برای مدتی به تعویق می‌افتاد، اوکراین ضربه مهلکی به خاک روسیه وارد می‌کرد».
لوکاشنکو افزود: «امروز روشن است که این جنگ و درگیری اجتناب ناپذیر بود و اگر عملیات نظامی به تعویق می‌افتاد، عواقب آن بسیار بدتر بود».
رئیس جمهور بلاروس گفت:‌ «اجداد ما در جنگ جهانی دوم پیروز شدند و ما در آینده پیروز خواهیم شد».
وی با بیان اینکه «دوران جهان تک قطبی به پایان رسیده است»، اظهار داشت که «تسخیر فضا برای اهداف علمی موضوع مشترک ما و روسیه است».                           ",https://www.asriran.com/003VAR
834793,۱۴۰۱/۰۱/۲۳,سیاسی,دیدار مسئولان نظام با رهبر انقلاب دیدار,عصر امروز (سه‌شنبه) سران قوا و جمعی از مسئولان و کارگزاران نظام با رهبر انقلاب دیدار کردند.,"سران قوا و جمعی از مسئولان و کارگزاران نظام با رهبر انقلاب دیدار کردند.
به گزارش ایسنا، در دهمین روز از ماه مبارک رمضان، عصر امروز (سه‌شنبه) سران قوا و جمعی از مسئولان و کارگزاران نظام با رهبر انقلاب دیدار کردند.
این دیدار با رعایت پروتکل‌های بهداشتی در حسینیه امام خمینی(ره) در حال برگزاری است.                           ",https://www.asriran.com/003VAP
834790,۱۴۰۱/۰۱/۲۳,اجتماعی ,تکذیب ماجرای اخراج دانشجوی دانشگاه آزاد اسلامی,طبق صحبت‌هایی که با مسئولان دانشگاه آزاد اسلامی داشتم، خبر اخراج مریم کریم بیگی از سوی آنها تکذیب شد.,"بنا بر اعلام مسئولان وزارت علوم و دانشگاه آزاد اسلامی واحد علوم و تحقیقات، خبر اخراج مریم کریم ‌بیگی دانشجوی کارشناسی ارشد جامعه‌ شناسی این دانشگاه کذب است.
به گزارش ایسنا، چند روز پیش، رسانه‌های مختلف مدعی شدند که مریم کریم‌بیگی دانشجوی کارشناسی ارشد جامعه‌شناسی دانشگاه آزاد اسلامی واحد علوم تحقیقات تهران و خواهر مصطفی کریم‌بیگی، یکی از کشته شدگان اعتراضات ٨٨، طی تماس صورت گرفته از جانب حراست این دانشگاه، اخراج شده است.
در خبر منتشر شده از سوی رسانه‌ها آمده بود که این دانشجو که در ترم پایانی تحصیل خود است، بدون هیچگونه دلیل واضح و مشخصی از ادامه تحصیل منع شده است.
در پی انتشار این خبر، صحت و سقم ماجرای اخراج این دانشجو را از مسئولان وزارت علوم پیگیر شدیم.
بر اساس گفته‌های مسئولین وزارت علوم، خبر اخراج این دانشجو کذب است.
در این راستا، دکتر عبدالحسین کلانتری معاون فرهنگی و اجتماعی وزارت علوم به ایسنا گفت: طبق صحبت‌هایی که با مسئولان دانشگاه آزاد اسلامی داشتم، خبر اخراج مریم کریم بیگی از سوی آنها تکذیب شد.
همچنین پیگیری‌های ایسنا برای گفت‌وگو با مسئولان دانشگاه آزاد اسلامی واحد علوم و تحقیقات بی نتیجه ماند و دکتر جمشید صباغ زاده قائم مقام ریاست دانشگاه آزاد اسلامی در واحد علوم و تحقیقات حاضر به انجام مصاحبه در این خصوص نشد.
در نهایت و علی رغم این عدم همکاری مسئولان دانشگاه آزاد واحد علوم و تحقیقات در انجام مصاحبه، نتیجه پیگیری‌های ایسنا نشان می‌دهد که مسئولین این واحد به طور غیر رسمی خبر اخراج مریم کریم‌بیگی را تکذیب می کنند و اعلام کردند که نامبرده از دانشگاه اخراج نشده است.                           ",https://www.asriran.com/003VAM
834789,۱۴۰۱/۰۱/۲۳,بین الملل,طرح پادشاه اردن برای همکاری با اسرائیل درباره امنیت غذایی,شبکه تلویزیونی «کان» گزارش داد که از اسرائیل، اردن، مصر و فلسطینی‌ها برای مشارکت در این طرح دعوت شده است.,"منابع رژیم صهیونیستی از طرح ابتکاری بی سابقه‌ پادشاه اردن برای همکاری منطقه‌ای با اسرائیل در خصوص امنیت غذایی خبر دادند.
به گزارش ایسنا، به نقل از شبکه تلویزیونی «کان»، عبدالله دوم، پادشاه اردن طرح ابتکاری بی‌سابقه‌ای برای همکاری منطقه‌ای با اسرائیل در زمینه امنیت غذایی ارائه کرد که این موضوع با توجه به ادامه جنگ بین دو بزرگترین تامین‌کننده گندم و غذا در جهان (روسیه و اوکراین) صورت گرفته است.
بنا به این گزارش، این طرح ابتکاری پادشاه که هنوز یک ایده است، برای ایجاد یک مخزن مشترک از مواد غذایی و محصولات گندم است که هر طرف آسیب دیده می‌تواند از آن بهرهمند شود.
شبکه تلویزیونی «کان» گزارش داد که از اسرائیل، اردن، مصر و فلسطینی‌ها برای مشارکت در این طرح دعوت شده است.
اسحاق هرتزوگ، رئیس رژیم صهیونیستی اواخر ماه مارس گذشته به امان، پایتخت اردن رفت و با پادشاه اردن دیدار کرد.                           ",https://www.asriran.com/003VAL
834788,۱۴۰۱/۰۱/۲۳,سیاست خارجی,امیرعبداللهیان: طالبان باید درباره تعرض به مراکز دیپلماتیک ایران توضیح دهد,وزیر امور خارجه در این تماس تلفنی مراتب ناخرسندی خود را از عدم فراهم آوردن تمهیدات لازم برای تامین امنیت نمایندگی‌های دیپلماتیک که وظیفه کشور میزبان است ابراز داشت.,"به دنبال اتفاقات روز گذشته در تعرض صورت گرفته به نمایندگی‌های جمهوری اسلامی ایران در افغانستان، حسین امیرعبداللهیان وزیر امور خارجه در تماس تلفنی با سفیر جمهوری اسلامی ایران در کابل و همچنین سرکنسول کشورمان در هرات از سلامتی همه همکاران شاغل در این نمایندگی ها اطمینان حاصل کرد.
به گزارش ایسنا، وزیر امور خارجه در این تماس تلفنی مراتب ناخرسندی خود را از عدم فراهم آوردن تمهیدات لازم برای تامین امنیت نمایندگی‌های دیپلماتیک که وظیفه کشور میزبان است ابراز داشت.
امیر عبداللهیان با اشاره به مذاکرات اخیر خود با سرپرست وزارت خارجه هیات حاکمه موقت افغانستان در چین، تاکید کرد، حفظ کامل امنیت اماکن دیپلماتیک جمهوری اسلامی ایران بر عهده هیات حاکمه کنونی افغانستان است و باید نسبت به تعرض به سفارت ایران در کابل و سرکنسولگری کشورمان در هرات توضیح دهند.
وزیر امور خارجه کشورمان افزود: باید مراقب توطئه دشمنان مشترک در این خصوص بود.                           ",https://www.asriran.com/003VAK
834787,۱۴۰۱/۰۱/۲۳,علمی,کشف یک نامزد بالقوه جدید برای تولید آنتی‌بیوتیک,اکتینومیست‌ها ترکیبات زیست‌فعالی تولید می‌کنند که پایه و اساس بسیاری از داروها، به ویژه آنتی‌بیوتیک‌ها و ضدسرطان‌ها را تشکیل می‌دهند.,"از آنجا که مقاومت دارویی و ظهورعفونت‌های جدید در حال تبدیل شدن به تهدیدی جدی برای بهداشت جهانی است، تقاضا برای انواع جدیدی از آنتی‌بیوتیک‌ها رو به افزایش است و اکنون محققان به نتایج جدیدی دست یافته‌اند.
به گزارش ایسنا و به نقل از فیز، محققان در تلاشند تا میکروب‌های خاصی که به عنوان یکی از موفق‌ترین منابع درمانی انسان مورد استفاده قرار می‌گیرند را مجددا بررسی کنند. این میکروب‌ها ""اکتینومیست""(actinomycete) نام دارند.
دانشمندان دانشگاه واشنگتن در سنت‌ لوئیس و دانشگاه هاوایی یک نامزد بالقوه برای تولید دارو از یکی از این میکروب‌ها یافته‌اند. نام این باکتری خاک، ""Lentzea flaviverrucosa"" است.
آن‌ها یافته‌های خود را در مطالعه‌ای در هفته‌نامه مقالات آکادمی ملی علوم ایالات متحده آمریکا(PNAS) منتشر کردند.
""جاشوا بلاجت""(Joshua Blodgett)، ‌ استادیار زیست شناسی و از نویسندگان این مقاله جدید می‌گوید: اکتینومیست‌های نادر منبعی از ترکیبات زیست فعال جدید هستند که کمتر مورد بهره‌برداری قرار گرفته‌اند، رویکرد مبتنی بر ""ژنومیک""(آنالیز ژن) ما این امکان را فراهم کرد تا پپتیدی غیرمعمول برای داروهای آینده شناسایی کنیم.
اکتینومیست‌ها ترکیبات زیست‌فعالی تولید می‌کنند که پایه و اساس بسیاری از داروها، به ویژه آنتی‌بیوتیک‌ها و ضدسرطان‌ها را تشکیل می‌دهند.
از دهه ۱۹۴۰، شرکت‌های داروسازی، بسیاری از اکتینومیست‌های رایج را تجزیه و تحلیل کرده‌اند تا دریابند با استفاده از آنها چه دارویی می‌توان تولید کرد. امروزه حدود دو سوم کل آنتی‌بیوتیک‌های مورد استفاده در بیمارستان‌ها با استفاده از اکتینومیست‌ها ساخته شده است.
برخی از این میکروب‌ها که به عنوان اکتینومیست‌های نادر شناخته می‌شوند، دسته‌بندی شده اما به طور گسترده مورد مطالعه قرار نگرفته‌اند.
""بلوجت"" می‌گوید، یافتن این اکتینومیست‌های نادر در طبیعت دشوارتر از یافتن سایر آن‌ها است و ممکن است رشد کندتری داشته باشند. به همین دلیل، ویژگی‌های بسیاری از اکتینومیست‌های نادر برای کشف دارو و اهداف زیست‌فناوری به طور کامل مشخص نشده است.
در میان اکتینومیست‌های نادر، ""Lentzea flaviverrucosa"" به عنوان یک شاخص برجسته ظاهر شد.
""بلاجت"" و همکارانش در دانشگاه هاوایی دریافتند که این اکتینومیست نادر مولکول‌هایی تولید می‌کند که علیه انواع خاصی از سرطان تخمدان، فیبروسارکوم، ‌سرطان پروستات و لوسمی فعال هستند. فیبروسارکوم یک تومور نادر و بسیار بدخیم است که منجر به تولید کلاژن در نقاطی از بدن می‌شود که نباید در آن‌ها کلاژن تولید شود.
دانشمندان به دنبال اکتینومیست‌های نادر با یک علامت ژنتیکی بودند که نشان‌ می‌دهد این میکروب‌ها قادر به ساخت مولکول‌های پیپرازیل(piperazyl) هستند و در همین زمان ""Lentzea flaviverrucosa"" را پیدا کردند. این مولکول‌ها دارای بلوک‌های‌ سازنده غیرمعمولی بودند. با بررسی بیشتر محققان شگفتی‌های دیگری کشف کردند.
""بلاجت"" و تیمش با استفاده از روش‌های زیست‌شناسی شیمیایی و ساختاری نشان دادند که این اکتینومیست نادر دو مولکول زیست‌فعال متفاوت را از یک مجموعه ژن به نام ابرخوشه تولید می‌کند.
ابرخوشه ها در زیست شناسی کمیاب هستند و این ابرخوشه به خصوص، دو مولکول مختلف را کدگذاری می‌کند که در ادامه در یک واکنش شیمیایی غیرمعمول با یکدیگر جوش می‌خورند و مولکولی قوی در برابر سرطان ایجاد می‌کنند.                           ",https://www.asriran.com/003VAJ
834786,۱۴۰۱/۰۱/۲۳,سلامت,شناسایی کرونای XE در ژاپن (فیلم),ژاپن، شناسایی اولین مورد ابتلا به سویه نوترکیب کرونا موسوم به XE را تأیید کرد؛ سویه‌ای که ترکیبی از دو زیرسویه کرونای اُمیکرون است.,"کد ویدیو  دانلود    فیلم اصلی          
وزارت بهداشت ژاپن، این سویه نوترکیب را هنگام ورود یک مسافر به فرودگاه «ناریتا» در نزدیکی توکیو شناسایی کرده است.
 این مسافر، زنی حدودا ۳۰ ساله و ساکن آمریکاست که علامتی از بیماری نداشته است.
 او دو دُز واکسن کرونای فایزر دریافت کرده و تست تشخیصی کروناویروس او هنگام ورود به ژاپن مثبت اعلام شده است.
 پس از تست اولیه، سویه نوترکیب XE با آزمایش‌های توالی ژنتیکی در مؤسسه ملی بیماری‌های عفونی این کشور شناسایی شد. / ایسنا                           ",https://www.asriran.com/003VAI
834785,۱۴۰۱/۰۱/۲۳,فرهنگی/هنری,۸ کتاب ایرانی در فهرست کتاب برای کودکان با نیازهای ویژه IBBY,دفتر بین المللی کتاب برای نسل جوان هر دو سال یک بار فهرستی از کتاب‌های مناسب برای کودکان ویژه را به منظور ایجاد فرصت لذت از کتاب برای کودکان ویژه، تشویق ناشران و توسعه این نوع محصولات منتشر می‌کند.,"هشت اثر از ایران به فهرست کتاب برای کودکان با نیازهای ویژه ۲۰۲۳ دفتر بین‌المللی کتاب برای نسل جوان راه پیدا کرد.
به گزارش ایسنا، گروه جوایز کتاب برای کودکان با نیازهای ویژه شورای کتاب کودک در جلسه داوری اسفندماه ۱۴۰۰ از میان کتاب‌های رسیده هشت عنوان را برای معرفی به دفتر بین‌المللی کتاب برای نسل جوان (IBBY) انتخاب کرد.
در بخش کتاب‌های حسی-لمسی
«آشنایی قطعه گمشده با دایره بزرگ» اقتباس از داستان «قطعه گم شده» شل سیلوراستاین، طراحی و اجرای سودا آزادی نمین. هنرمند با نوآوری و خلاقیت به گونه‌ای چالش برانگیز و بازی‌گونه کتاب اصلی را برای کودکان با آسیب بینایی طراحی کرده است. تضاد رنگ‌ها امکان حرکت چشم در صفحه را برای کودک کم‌بینا فراهم می‌کند.
«زنبور طلایی ویزویزکنان کجا میره؟» طراحی و اجرای هاله حق بجانب به شکل ساده ولی در عین حال گویا و روان به آموزش جهت‌یابی به خردسالان می‌پردازد.
هر دو کتاب حسی- لمسی برای کودکان با اختلال بینایی و همه کودکان با ویژگی‌های متفاوت مناسب هستند.
در بخش شخصیت معلول
«تصویر آخر» نویسنده لیلا دارابی، نشر پیدایش. با روایتی ساده، حقیقی و باورپذیر به خوبی دنیای افراد اوتیستیک و خانواده آن‌ها و مشکلاتی را که دارند به تصویر می‌کشد.
«دارکوب۱۸+۲» نویسنده محمدهادی محمدی، تصویرگر سلیمه باباخان، انتشارات موسسه پژوهشی تاریخ ادبیات کودکان. با نمادسازی و زبانی شاعرانه به مساله ناشنوایی و دنیای کودک ناشنوا می‌پردازد. نداشتن بعد مکانی و زمانی، بهره‌گیری از تصاویر زیبا و زنده و چندلایه بودن اثر از ویژگی‌های بارز اثر محسوب می‌شود.

در بخش کتاب‌های تصویری برای همه
«مادر» سراینده ایرج میرزا تصویرگر هدا حدادی، انتشارات میرماه. بهره‌گیری از تصاویر ساده و هماهنگ با موضوع کتاب و ایجاد ادراک شاعرانه در کودک ناشنوا. برای کودکان ناشنوا و با اختلال خواندن مناسب است.
«تو یک جهانگردی» نویسنده شهرزاد شهرجردی، تصویرگر غزل فتح الهی، انتشارات فاطمی. با پیرنگی قوی و هماهنگی متن و تصویر دنیای پناهجویان، سختی‌ها و دغدغه‌های مهاجرت اجباری و... به‌ویژه وضعیت کودکان در این شرایط را روایت می‌کند.
«به کرگدن بگو بره» نویسنده اعظم مهدوی، تصویرگر پدرام کازرونی، انتشارات فاطمی. فضاسازی ماهرانه و هماهنگ با متن و موانع ذهنی برای ارتباط با دیگران در برخی از کودکان (اوتیسم) را نشان می‌دهد. تصویر مستقل از متن بوده و امکان تصویرخوانی به تنهایی را برای مخاطب ایجاد می کند.
«چپکی» نویسنده زهرا جلایی‌فر، تصویرگر هاجر مرادی، شرکت انتشارات علمی فرهنگی. به خوبی دغدغه‌های یک کودک طلاق را نشان می دهد. کنش کودک جذاب است و داستان با نگاه خوبی به ماجرا بخصوص در زمینه حل مسئله از زاویه دید کودک می‌پردازد.
دفتر بین المللی کتاب برای نسل جوان هر دو سال یک بار فهرستی از کتاب‌های مناسب برای کودکان ویژه را به منظور ایجاد فرصت لذت از کتاب برای کودکان ویژه، تشویق ناشران و توسعه این نوع محصولات منتشر می‌کند. داوری نهایی در تورنتو کانادا برگزار می‌شود و آثار برگزیده در فهرست دوسالانه‌ای تحت عنوان کتاب برای کودکان با نیازهای ویژه منتشر و در نمایشگاه کتاب کودک بلونیا ۲۰۲۳ به نمایش گذاشته می‌شوند.                           ",https://www.asriran.com/003VAH
834784,۱۴۰۱/۰۱/۲۳,فرهنگی/هنری,جدیدترین اظهارات بازیگر اسکاری درباره اوکراین: قصد من بازگشت به اوکراین است,در این مقطع زندگی،انجام این کار را کم دارم. شما هم اگر در اوکراین باشید فکر جنگیدین به ذهنتان خطور می‌کند و به این فکر می‌کنید واقعا الان در چه قرنی هستیم؟,"«شان پن» که مدتی برای ساخت مستند در اوکراین به سر می‌برد، در مصاحبه اخیرش گفته به برداشتن اسلحه و پیوستن به جنگ علیه روسیه فکر کرده است.
به گزارش ایسنا، این بازیگر و کارگردان سینما در گفتگوی جدیدی که در فصلنامه «Hollywood Authentic» منتشر شده عنوان کرده است؛ ""به این فکر می کنم که علیه روسیه، اسلحه به دست بگیرم.""
او که برای فیلمبرداری مستندی درباره مقاومت اوکراین در برابر روسیه به این کشور سفر کرده بود، اضافه می‌کند: «اولین بار حدود دوسال پیش با ولودیمیر زلنسکی، رئیس‌جمهور اوکراین و در اوایل همه‌گیری کرونا به صورت مجازی از طریق زوم صحبت کردم و از آن زمان تاکنون اطلاعات زیادی بین ما تبادل شده و درست یک روز پیش از حمله روسیه به صورت حضوری با زلنسکی دیدار کردم و در روز اول تهاجم با او بودم».
این سینماگر 61 ساله در این مصاحبه اظهار کرده است: «تنها دلیل ممکن برای این که مدت زمان بیشتری در اوکراین ماندم، این بود که یک تفنگ در دست بگیرم، احتمالاً بدون زره جنگی، چرا که به عنوان یک خارجی، ترجیح می‌دهم آن زره بر تن یکی جنگجویان غیرنظامی باشد که احتمالا مهارت‌های بیشتر از من در جنگ دارد و یا به مرد یا زن جوان‌تری که بتواند برای مدت طولانی‌تری یا هر چیز دیگری بجنگد. بنابراین، در این مقطع زندگی،انجام این کار را کم دارم. شما هم اگر در اوکراین باشید فکر جنگیدین به ذهنتان خطور می‌کند و به این فکر می‌کنید واقعا الان در چه قرنی هستیم؟
«پن» که در اوایل ماه مارس به ایالات متحده بازگشت، همچنین فاش کرد که قصد دارد بار دیگر به این کشور جنگ زده بازگردد و گفت: «قصد من بازگشت به اوکراین است، اما احمق نیستم چه چیزی ارائه دهم و زمان زیادی را صرف پیامک دادن به رئیس جمهور یا کارکنانش نمی‌کنم در حالی که آنها در محاصره هستند و افرادشان به قتل می رسند. بیشتر برای مستندم فیلمبرداری می‌کنم، اما در لحظه آخر ارزیابی می‌کنم که ارزش آن چقدر خواهد بود. مردم در این مورد بحث خواهند کرد و می‌فهمم که میلیون‌ها بحث درباره آن وجود دارد، اما در درازمدت، ما هیچ مدرک ملموسی نداریم که نشان دهد مستندها واقعاً چیزی را تغییر می‌دهند. فقط می‌دانیم که آنها می توانند امیدبخش باشند».                           ",https://www.asriran.com/003VAG
834780,۱۴۰۱/۰۱/۲۳,فناوری و IT,ربات پنگوئن رکورد جهانی گینس را شکست / ثبت ۱۷۰ بار طناب زدن در عرض یک دقیقه (فیلم),یک شرکت حوزه رباتیک در ژاپن موفق به ساخت رباتی به شکل پنگوئن شده است که در عرض یک دقیقه، ۱۷۰ بار از روی طناب پرید و جهانی گینس را شکست.,"کد ویدیو  دانلود    فیلم اصلی          
                            ",https://www.asriran.com/003VAC
834783,۱۴۰۱/۰۱/۲۳,اجتماعی ,هشدار هواشناسی: وزش باد شدید در تهران/ خیزش گرد و خاک,از امشب تا فردا (۲۳ و ۲۴ فروردین ماه) وزش باد شدید و گاهی خیلی شدید در پاره‌ای نقاط به ویژه نیمه‌جنوبی و مرکزی همراه با خیزش گردوخاک و کاهش نسبی کیفیت هوا پیش‌بینی می‌شود.,"اداره کل هواشناسی استان تهران نسبت به وزش باد خیلی شدید در تهران و خیزش گرد و خاک طی امشب و فردا (۲۳ و ۲۴ فروردین ماه) هشدار داد.
به گزارش ایسنا اداره کل هواشناسی استان تهران با صدور هشدار نارنجی‌رنگ آورده است: از امشب تا فردا (۲۳ و ۲۴ فروردین ماه) وزش باد شدید و گاهی خیلی شدید در پاره‌ای نقاط به ویژه نیمه‌جنوبی و مرکزی همراه با خیزش گردوخاک و کاهش نسبی کیفیت هوا پیش‌بینی می‌شود.
در این شرایط جوی شکستن درختان فرسوده و نهال‌ها و احتمال آسیب رسیدن به سازه‌های موقت و سست، پوشش گلخانه‌ها و خطر سقوط اجسام و تابلوهای تبلیغاتی، کاهش میدان دید و کیفیت هوا دور از انتظار نیست بنابراین اداره کل هواشناسی استان تهران نسبت به پرهیز از پرواز با هواپیماهای سبک و گلایدرها، پرهیز از کوهنوردی، محکم کردن سازه‌های موقت و پوشش گلخانه‌ها، پرهیز از سفرهای برون شهری با توجه به کاهش دید، پرهیز از کار روی سازه‌های مرتفع، عدم تردد کنار سازه‌های نیمه‌تمام توصیه می‌کند.
در هشدار نارنجی ‌رنگ سازمان هواشناسی پیش‌بینی می‌شود که پدیده‌ای جوی اثرات منفی به دنبال داشته باشد و خسارت‌های احتمالی را سبب شود. هشدار نارنجی برای آماده‌باش دستگاه‌های مسئول برای مقابله با یک پدیده خسارت‌زا صادر می‌شود.                           ",https://www.asriran.com/003VAF
834782,۱۴۰۱/۰۱/۲۳,عمومی,مورد عجیب در مراسم عروسی (تست دقت),,"در چند ثانیه می توانید مورد عجیب تصویر زیر را پیدا کنید؟.
.
.
.
.
.
.
.
.
.
.
.
.
.
.
.راهنمایی: به عروس خانم نگاه کنید.
.
.
.
.
.
.
.
.
.
.
.
طراح برای عروس خانم، سه تا دست کشیده!این چند تا تست دیگه هم جالبن، ببینیدشون:
تست بینایی/ در اين لوگو چه عددي را مي‌بينيد؟ با این اعداد ""قدرت تمرکز"" خود را تقویت کنید (تست تمرکز) 
چند شیء در این تصویر می بینید؟ (تست چالش چشم)
 
                            ",https://www.asriran.com/003VAE
834776,۱۴۰۱/۰۱/۲۳,بین الملل,زیردریایی انگلیسی مجهز به 192 کلاهک جنگی هسته ای! (+عکس),انگلیس در حالی مدعی مخالفت با تسلییحات هسته ای است و حتی مانع از فعالیت هسته ای صلح آمیز ایران می شود که فقط در یک فقره، 192 کلاهک هسته ای روی یک زیردریایی اش دارد.,"عصر ایران؛ مجله تصویری سلاح - چهار زیر دریایی هسته ای کلاس ونگارد نیروی دریایی پادشاهی در حال حاضر نیروی بازدارنده هسته ای راهبردی بریتانیا را شکل می دهند. هر یک از این زیردریایی ها مجهز به موشک های هسته ای ترایدنت 2 دی5 (Trident II D5) هستند. همچنین، آنها بزرگ‌ترین زیردریایی هایی هستند که در بریتانیا ساخته شده و سومین نوع کشتی بزرگ در نیروی دریایی پادشاهی بریتانیا محسوب می شوند.
کلاس ونگارد در سال 1994 به عنوان بخشی از برنامه هسته ای ترایدنت بریتانیا معرفی شد و شامل چهار زیردریایی ونگارد (اس28)، ویکتوریوس (اس29)، ویجیلنت (اس30)، و ونجنس (اس31) می شود.
هر چهار زیردریایی در پایگاه دریایی اچ‌ام کلاید، در غرب گلاسکو، اسکاتلند مستقر هستند. زیردریایی های کلاس ونگارد قرار بود عمر خدمت 25 سال داشته باشند، و با ورود زیردریایی های کلاس دردنات (Dreadnought-class) به خدمت که قرار است در سال 2024 انجام شود، جایگزین خواهند شد.
هر زیردریایی کلاس ونگارد از یک راکتور هسته ای رولزرویس پی‌دبلیوآر2 با دو توربین جی‌ئی‌سی نیرو می گیرد. این زیردریایی ها دارای یک شفت و یک پیشرانه پمپ-جت و دو ژنراتور توربو دبیلو‌اچ آلن هستند.
بزرگترین زیردریایی ها در نیروی دریایی پادشاهی بریتانیا 
با طول نزدیک به 150 متر و بیش از 16 هزار متریک تن وزن، کلاس ونگارد بزرگ‌ترین نوع زیردریایی است که تاکنون در بریتانیا ساخته شده است و سومین نوع بزرگ کشتی جنگی در حال خدمت در نیروی دریایی پادشاهی بریتانیا محسوب می شود. به واسطه اندازه این زیردریایی ها، یک تاسیسات تولید ویژه باید برای ساخت و ساز زیردریایی های کلاس ونگارد ساخته می شد.
افزایش اندازه زیردیایی ها برای قرارگیری موشک ترایدنت دی5 ضروری بود، اما این زیردریایی ها به خدمه کمتر (132 نفر) در مقایسه با زیردریایی های پولاریس (149 نفر) نیاز دارند. محفظه موشک 16 لوله ای در زیردریایی های جدید ترایدنت بر اساس سامانه 24 لوله مورد استفاده در زیردریایی های ترایدنت کلاس اوهایو نیروی دریایی آمریکا شکل گرفته است.
موشک های هسته ای ترایدنت می توانند به سمت اهدافی در فاصله 4 هزار مایلی (6437 کیلومتر) شلیک شوند و در بیشینه سرعت خود با سرعت بیش از 13 هزار مایل بر ساعت (20921 کیلومتر بر ساعت) حرکت می کنند.
کلاس ونگارد با چندین بهبود و پیشرفت چشمگیر طراحی شده که شامل طراحی جدید سامانه پیشرانه هسته ای و همچنین یک سامانه تسلیحات تاکتیکی جدید یا اهداف دفاع شخصی، پیش و پس از شلیک موشک می شود. در شرایط عادی، این زیردریایی ها با توجه به ماموریت به یک تا سه کلاهک هسته ای مجهز می شوند، اما هر زیردریایی کلاس ونگارد قادر به حمل 192 کلاهک جنگی است.
زیردریایی هایی تهاجمی 
در شرایطی که زیردریایی های کلاس ونگارد به عنوان یک ابزار بازدارنده هسته ای طراحی شده اند، اما به چهار لوله اژدر 21 اینچی (533 میلیمتر) مجهز هستند و می توانند تا 16 اژدر سنگین وزن اسپیرفیش (Spearfish) را حمل کنند.
اژدر اسپیرفیش با سرعت کامل می تواند به سمت هدفی در فاصله 14 مایلی (22 کیلومتر) حرکت کند، در شرایطی که دامنه حرکت آن با سرعت کم به بیش از 30 مایل (48 کیلومتر) افزایش می یابد. اژدرها می توانند 660 پوند خرج انفجاری را حمل کنند که امکان مقابله ضد زیردریایی و ضد جنگ سطحی را برای زیردریایی های کلاس ونگارد فراهم می کند.
زیردریایی های کلاس ونگارد به آنچه نیروی دریایی پادشاهی بریتانیا ""سونار بی نظیر جهان"" می نامد، مجهز هستند که حساسیت آن به اندازه ای است که می تواند کشتی ها را از فاصله 50 مایلی (80 کیلومتر) شناسایی کند.
                                          ***اگر علاقه مند به مطالب مرتبط با تسلیحات هستید، این سایت را به شما معرفی می کنیمhttps://www.gunsmonitor.com/                           ",https://www.asriran.com/003VA8
834769,۱۴۰۱/۰۱/۲۳,اقتصادی,تونل 11 میلیارد دلاری فناورانه برای اتصال دو نقطه اروپا (+فیلم و عکس),تونل ریلی برنر که از شهر اینسبروک در اتریش آغاز می شود، 55 کیلومتر امتداد داشته تا به فورتتزا در ایتالیا برسد.,"عصر ایران - کوریدور اسکاندیناوی-مدیترانه یک محور حیاتی شمال به جنوب برای اقتصاد اروپا است. این کوریدور از فنلاند و سوئد در شمال، تا جزیره مالت در جنوب امتداد می یابد و دانمارک، شمال، مرکز و جنوب آلمان، مرکز صنعتی شمال و بنادر جنوبی ایتالیا را در بر می گیرد.
  

    کد ویدیو  دانلود    فیلم اصلی          
این کوریدور تا زمانی به رشته کوه آلپ می رسد با چالش خاصی مواجه نیست. اما برای عبور از این مانع بزرگ، مهندسان اروپایی ساخت تونلی که از دل کوه های آلپ عبور می کند را دنبال می کنند. برای ساخت تونل ریلی برنر (Brenner Base Rail Tunnel) که قرار است در سال 2028 عملیاتی شود، بودجه ای 11 میلیارد دلاری در نظر گرفته شده است. این تونل کاهش ترافیک و تحقق اهداف زیست محیطی تعیین شده توسط اتحادیه اروپا که برای آینده منطقه آلپ ضروری محسوب می شود را هدف قرار داده است.

گذرگاه برنر یکی از گذرگاه های اصلی شرق کوه های آلپ است که در ارتفاع 1371 متری از سطح دریا قرار دارد و کمترین ارتفاع را بین این دسته از گذرگاه ها دارد. از این گذرگاه می توان در تمام طول سال استفاده کرد. در سال 1867 مسیر ریلی برنر برای بهبود ظرفیت حمل و نقل ساخته شد و در دهه 1970 به مسیر ماشین‌رو ئی45 پیوست تا یک شاهراه برای ترافیک از دریای شمال به سمت مدیترانه و بالعکس ایجاد شود.
در حال حاضر، 40 درصد از کل حمل و نقل بار بر فراز کوه های آلپ از گذرگاه برنر صورت می گیرد، اما به دلیل شیب های تند و تاثیری که بر کاهش سرعت قطارها دارد، بیش از دو سوم محموله های بار در واقع از جاده عبور می کنند. این شرایط در کنار افرادی که برای گذراندن اواقت فراغت و تفریح به منطقه می آیند، به ترافیک و سر و صدای زیاد و کیفیت پایین هوا در ناحیه منجر شد و اتحادیه اروپا در سال 1994 تصمیم گرفت تا اقداماتی برای رسیدگی به این شرایط انجام دهد.

تونل برنر که از شهر اینسبروک در اتریش آغاز می شود، 55 کیلومتر امتداد داشته تا به فورتتزا در ایتالیا برسد. پس از تکمیل، این تونل به تونل های کنارگذر اینسبروک متصل می شود و در نتیجه طولانی‌ترین راه آهن زیرزمینی در جهان که در مجموع 64 کیلومتر امتداد دارد، شکل خواهد گرفت.  
دو تونل اصلی برای عبور قطارها خواهند بود، در شرایطی که چهار تونل جانبی که به سطح متصل می شوند، امکان جابجایی بار به داخل و خارج را فراهم می کنند. برای مواقع اضطراری، دو تونل اصلی در هر 333 متر به یکدیگر متصل شده و سه ایستگاه اضطراری نیز در فاصله 20 کیلومتری از یکدیگر قرار خواهند گرفت.
__________________________*جالبه بدونین ایران و قطر هم می خوان، یه تونل زیر دریی بین دو کشور بزنن. اینم خبرش:
برنامه توافق ایران و قطر برای ساخت تونل دریایی بین دو کشور                            ",https://www.asriran.com/003VA1
834777,۱۴۰۱/۰۱/۲۳,کاربران,هنر مجسمه سازی با خمیر (فیلم),فردی، با هنر و خلاقیت خود و استفاده از خمیر مخصوص مجسمه سازی توانست مجسمه خلاقانه‌ای طراحی و تولید کند.,"ویدئویی از مراحل تولید این مجسمه که از چهره یک بازیکن بسکتبال الگو برداری شده بود، ببینید.
  

    کد ویدیو  دانلود    فیلم اصلی          
                            ",https://www.asriran.com/003VA9
834778,۱۴۰۱/۰۱/۲۳,اقتصادی,اختصاص یک میلیارد دلار به واردات دارو,این در حالی است که در روزهای اخیر، گفته‌های مبنی بر پایان تخصیص ارز ۴۲۰۰ تومانی به دارو مطرح شده است.,"مدیر روابط عمومی بانک مرکزی اعلام کرد: بانک مرکزی برای واردات دارو، امروز معادل یک میلیارد دلار به این امر اختصاص داد.
به گزارش ایسنا، مصطفی قمری‌وفا در توئیتی در خصوص ارز دارو نوشت: ‌بانک مرکزی در ادامه روند تخصیص ارز برای واردات دارو، امروز معادل یک میلیارد دلار به این امر اختصاص داد و این روند ادامه خواهد داشت. ‌
این در حالی است که در روزهای اخیر، گفته‌های مبنی بر پایان تخصیص ارز ۴۲۰۰ تومانی به دارو مطرح شده است.                           ",https://www.asriran.com/003VAA
834775,۱۴۰۱/۰۱/۲۳,بین الملل,دستور پوتین به تدارک سفری فضایی برای بلاروسی‌ها,پوتین:‌ من مطمئن هستم که این امر تحول جدیدی در زمینه همکاری ما در حوزه اکتشاف فضایی را رقم خواهد زد.,"رئیس‌جمهور روسیه آژانس فضایی این کشور (روسکاسموس) را مامور به سازماندهی یک سفر فضایی برای نمایندگان بلاروس با یک فضاپیمای روس کرد.

به گزارش ایسنا، به نقل از خبرگزاری تاس، ولادیمیر پوتین، رئیس جمهور روسیه در مراسمی که با هدف اعطای پاداش‌های دولت به فضانوردان روس در محل پایگاه فضایی ووستوچنی طی امروز برگزار شد تصریح کرد: من از سازمان روسکاسموس می خواهم به سازماندهی برنامه آموزشی لازم و متعاقب آن پروازی با یک فضاپیمای روس برای نمایندگان بلاروس بپردازد.
رئیس جمهور روسیه متذکر شد که او با الکساندر لوکاشنکو رئیس جمهور بلاروس که از محل پایگاه فضایی ووستوچنی در خاور دور روسیه بازدید داشت، بر سر این مساله بحث و گفتگو داشته است.
پوتین اضافه کرد:‌ من مطمئن هستم که این امر تحول جدیدی در زمینه همکاری ما در حوزه اکتشاف فضایی را رقم خواهد زد.
پایگاه فضایی ووستوچنی واقع در منطقه آمور در حوزه خاور دور روسیه به عنوان اولین مرکز فضایی ملی غیرنظامی مطرح بوده است. سال ۲۰۰۷ رئیس جمهور روسیه حکم ساخت این پایگاه فضایی را امضا کرد. در سالهای ۲۰۱۲-۲۰۱۶ نیز طی این پروژه یک مجتمع چند منظوره ویژه پرتاب موشکهای فضایی سایوز-۲ در اویل مرحله از ساخت این پایگاه احداث شد.
                           ",https://www.asriran.com/003VA7
834779,۱۴۰۱/۰۱/۲۳,سیاسی,پارک های تهران و تفکیک جنسیتی؟ بی انصاف نباشیم!,پارک های ویژه بانوان، هم در دوره شهرداری اصولگرایان در شهرهای مختلف بوده و هم در زمان تصدی گری اصلاح طلبان. این که یک موضوع قدیمی را بخواهند علیه شهرداری اصولگرای کنونی تهران علم کنند، عین بی تقوایی سیاسی و بی اخلاقی است.,"عصر ایران؛ جعفر محمدی - هر چند از طرح شهرداری تهران برای اختصاص برخی پارک ها به بانوان، گاه تحت عنوان ""تفکیک جنسیتی پارک ها""  یاد می شود ولی واقعیت این است که در این باره بی انصافی شده است و نگاه های سیاسی و جناحی منتقدان به طرز گل درشتی، مشهود است.طرح تفکیک جنسیتی قاعدتاً باید این گونه باشد که بخشی از پارک ها را کلاً به آقایان اختصاص دهند و تعدادی را به خانم ها. اما این که در کنار بیش از 2 هزار پارک در تهران، تعداد اندکی را به خانم ها اختصاص دهند، نامش هر چه باشد تفکیک جنسیتی نیست.این کاری است که قبلاً هم در تهران و برخی شهرها اجرا شده است و اتفاقاً خانم ها نیز از آن استقبال کرده اند چرا که هم می توانند در بقیه پارک ها و در کنار سایر آقایان و خانم ها گشت و گذار کنند و هم در فضایی اختصاصی تر و همراه خانم های دیگر و فرزندان خود به تفریح و ورزش و استراحت بپردازند و محدودیت های کنونی پوشش در جامعه امروز ایران را هم نداشته باشند.
اختصاص فضای ویژه ای به خانم ها، بدون این که فضای آنها در پارک های عمومی محدود شود، نه تفکیک جنسیتی است، نه اینجاد محدودیت برای خانم ها بلکه امکان جدید و ویژه ای برای آنهاست. اگر هم قرار است کسی اعتراض کند، این آقایان هستند که باید معترض باشند که سهم شان از فضای سبز کم شده است و نه حامیان حقوق زنان. البته که مردان هم دوست دارند، امکانات بهتر و فضاهای امن تری در اختیار مادران و خواهران و همسران و دختران آنها قرار بگیرد.پارک های ویژه بانوان، هم در دوره شهرداری اصولگرایان در شهرهای مختلف بوده و هم در زمان تصدی گری اصلاح طلبان. این که یک موضوع قدیمی را بخواهند علیه شهرداری اصولگرای کنونی تهران علم کنند، عین بی تقوایی سیاسی و بی اخلاقی است.______________________* اگر خواستید توضیحات عضو شورای شهر تهران در این باره را هم ببینید: اینجا                            ",https://www.asriran.com/003VAB
834771,۱۴۰۱/۰۱/۲۳,اجتماعی ,برنده سوم سایت سواد زندگی مشخص شد,,"برنده قرعه کشی روز سوم و پایانی طرح ""دانایی و دارایی"" سایت سواد زندگی مشخص شد و خانم زیور دهقانی با تحصیلات کارشناسی و با خواندن مقاله ""حکم زندگی چیست و چگونه از زندان آن خارج شویم؟"" 1000000 تومان بردند که بعد از تماس با ایشان و گرفتن شماره حساب، واریز خواهد شد. تبریک می گوییم.
                           ",https://www.asriran.com/003VA3
834772,۱۴۰۱/۰۱/۲۳,اجتماعی ,سر کار گذاشتن پلیس با خودران (فیلم),حضور یک خودران بی سرنشین در خیابان، باعث سردرگم شدن افسر پلیس شد.,"کد ویدیو  دانلود    فیلم اصلی          
پلیسی به دلیل روشن نبودن چراغ خودرو در شب و تاریک بودن فضای داخلی آن، خودرو را متوقف کرد که پس از بررسی‌ مشخص شد، خودران بوده است.
ماشین سعی کرد از صحنه فرار کند و پلیس مجبور شد با شرکت این خودران تماس بگیرد و نحوه خاموش کردن آن را جویا شود.                           ",https://www.asriran.com/003VA4
834774,۱۴۰۱/۰۱/۲۳,سیاست خارجی,سخنگوی وزارت خارجه: کلیه نمایندگی‌های ایران در افغانستان باز است,از هیئت حاکمه سرپرستی افغانستان انتظار می رود مسئولانه امنیت کامل دیپلمات ها و اماکن دیپلماتیک جمهوری اسلامی ایران در افغانستان را تامین و حفاظت نماید.,"سعید خطیب زاده سخنگوی وزارت امور خارجه با توجه به سوالات مطروحه از سوی خبرنگاران در خصوص فعالیت سفارت جمهوری اسلامی ایران در کابل و سرکنسولگری های کشورمان در دیگر شهرهای افغانستان اظهار داشت: کلیه نمایندگی های جمهوری اسلامی ایران در افغانستان باز بوده و به فعالیت خود ادامه می‌دهند.
به گزارش ایسنا، سخنگوی وزارت امور خارجه در عین حال تاکید کرد: از هیئت حاکمه سرپرستی افغانستان انتظار می رود مسئولانه امنیت کامل دیپلمات ها و اماکن دیپلماتیک جمهوری اسلامی ایران در افغانستان را تامین و حفاظت نماید.
به گزارش ایسنا، سفارت کشورمان در افغانستان پیشتر طی اطلاعیه‌ای اعلام کرده بود که ‏با توجه به تحولات اخیر و مشکلات به وجود آمده مقابل سفارت و سرکنسولگری جمهوری اسلامی ایران در هرات، عدم کنترل آن و همچنین مشکلات امنیتی، بخش کنسولی این سفارت از روز سه‌شنبه مورخ ۱۴۰۱/۰۱/۲۳ تا اطلاع ثانوی از ارائه هرگونه خدمات کنسولی از جمله صدور روادید معذور می‌باشد.
کنسولگری ایران در مزار شریف نیز طی اطلاعیه‌ای اعلام کرد که خدمات کنسولی و صدور روادید تا اطلاع ثانوی متوقف شده است.                           ",https://www.asriran.com/003VA6
834773,۱۴۰۱/۰۱/۲۳,بین الملل,مسدود کردن دارایی دختران پوتین و همسر لاوروف در ژاپن,بدنبال افزوده شدن نام دختران پوتین به فهرست تحریم ها، شمار کلی افراد روسیه از جمله نیروهای نظامی و قانونگذارانی که مشمول مسدود شدن دارایی ها از سوی مقام های ژاپنی قرار گرفته اند، به ۴۹۹ نفر رسیده است.,"کابینه ژاپن روز سه شنبه تحریم های بیشتری را علیه روسیه تصویب کرد که مسدود شدن دارایی شهروندان روسی از جمله دو دختر ولادیمیر پوتین رئیس جمهوری این کشور و همسر سرگئی لاوروف وزیر امور خارجه روسیه و همچنین ممنوعیت واردات برخی کالاهای روسی را شامل می شود.
به گزارش ایرنا به نقل از خبرگزاری کیودو، ژاپن همگام با اقدامات تنبیهی آمریکا و کشورهای اروپایی، دارایی ۲۸ سازمان روسی دیگر همچون سازمان های مرتبط با فعالیت نظامی و دو بانک وام دهنده را مسدود می کند. تمهیدات در نظر گرفته شده برای این بانک ها از ۱۲ ماه می (۲۲ اردیبهشت) به اجرا درمی آید.
دولت توکیو همچنین اشخاص و شرکت های ژاپنی را از هر گونه سرمایه گذاری در روسیه منع می کند.
بدنبال افزوده شدن نام دختران پوتین به فهرست تحریم ها، شمار کلی افراد روسیه از جمله نیروهای نظامی و قانونگذارانی که مشمول مسدود شدن دارایی ها از سوی مقام های ژاپنی قرار گرفته اند، به ۴۹۹ نفر رسیده است.
ماتسونو هیروکازو دبیر ارشد کابینه ژاپن در یک کنفرانس خبری گفت: برای جلوگیری از تشدید بیشتر بحران، برقراری آتش بس در اسرع وقت و توقف حمله روسیه به اوکراین، کشور ما باید تحریم های سختی علیه مسکو را در ضمن همکاری با جامعه جهانی اعمال کند.
هاگیودا کوئیچی وزیر اقتصاد، تجارت و صنعت ژاپن نیز گفت که توکیو ممنوعیت واردات مشروبات الکلی، برخی محصولات چوبی و ماشین آلات را در قالب تحریم های بیشتر علیه مسکو به اجرا می گذارد.
در مجموع ۳۸ قلم کالا مشمول تحریم ها هستند. ارزش واردات ژاپن تقریبا ۱۶ میلیارد ین (۱۲۸ میلیون دلار) است.
هاگیودا تاکید کرد که ژاپن در راستای تعهد گروه هفت مبنی بر پایان وابستگی به انرژی روسیه، بر روند جداسازی خود از منابع انرژی مسکو سرعت می بخشد.
زغال سنگ روسیه ۱۳ درصد از زغال سنگ مورد استفاده برای تولید برق و ۸ درصد زغال سنگ کک را تشکیل می دهد که برای تولید فولاد و سایر تولیدات صنعتی در ژاپن مورد استفاده قرار می گیرد.
وزیر ژاپنی اطمینان داد که ژاپن با تنوع بخشیدن به منابع و تامین کنندگان انرژی و ترغیب کشورهای تولید کننده انرژی به جز روسیه به افزایش تولید، این کاهش را جبران می کند.
ولادیمیر پوتین رئیس جمهور روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. درگیری‌ها در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003VA5
834770,۱۴۰۱/۰۱/۲۳,بین الملل,"""ویزای اقامت"" امارات در گذرنامه درج نمی‌شود",در چارچوب توسعه خدمات ارائه‌شده و افزایش رضایت ساکنان، کارت شناسایی الکترونیکی امارات متحده عربی جایگزین برگه اقامت برای اتباع خارجی‌ مقیم این کشور می‌شود.,"امارات از درج نشدن ویزای اقامت در گذرنامه اتباع خارجی خبر داد.
به گزارش ایسنا، اداره گذرنامه و مهاجرت امارات اعلام کرد: کارت‌های شناسایی الکترونیکی (Emirates ID) جایگزین ویزای اقامت مندرج در گذرنامه برای اتباع خارجی مقیم در امارات می‌شود.
شناسه و مشخصات درج‌شده در ""امارات آی‌دی"" شامل تمام اطلاعات مربوط به اقامت شخص است.
بنا بر این تصمیم، در چارچوب توسعه خدمات ارائه‌شده و افزایش رضایت ساکنان، کارت شناسایی الکترونیکی امارات متحده عربی جایگزین برگه اقامت برای اتباع خارجی‌ مقیم این کشور می‌شود.
از سال ۲۰۱۸، امارات متحده عربی نخستین برنامه صدور اقامت‌های بلندمدت خود را برای سرمایه‌گذاران، مدیران ارشد، دانشجویان و نخبگان آغاز کرد و با این برنامه، دامنه افرادی که امکان کسب اقامت بلندمدت دارند در این کشور حوزه خلیج فارس افزایش‌ یافت.                           ",https://www.asriran.com/003VA2
834759,۱۴۰۱/۰۱/۲۳,سیاسی,"کوتاه با مجلسی ها: یک نکته شرعی و قانونی درباره ""طرح صیانت""",احتمالا نمایندگان محترم مجلس شورای اسلامی وقت زیادی برای مطالعه نداشته باشند؛ بنابراین، مختصر و مفید نکته ای را درباره طرح موسوم به صیانت با ایشان در میان می گذارم، به امید تأمل.,"عصر ایران؛ جعفر محمدی - احتمالا نمایندگان محترم مجلس شورای اسلامی وقت زیادی برای مطالعه نداشته باشند؛ بنابراین، مختصر و مفید نکته ای را درباره طرح موسوم به صیانت - که از کمیسیون ویژه به صحن علنی برگشته - با ایشان در میان می گذارم، به امید تأمل:نمایندگان مجلس، وکیل مردم هستند و مردم موکل آنان. وظیفه هر وکیلی در هر نظام حقوقی، سیاسی و دینی، اجرای خواسته موکل است. وکیل حق ندارد برخلاف خواست موکل اقدام کند و در صورتی که چنین کند، بر برابر زیان وارده به او، مسوول جبران خسارت است.در این چند ماهی که از طرح صیانت می گذرد، همه عالم و آدم - و حتی مرحوم خواجه حافظ شیرازی - به شکلی واضح و بلاتردید ملتفت شده اند که اکثر مردم ایران با گرایش های مختلف سیاسی و اعتقادی، با این طرح و هر گونه اقدامی برای محدودسازی اینترنت مخالف اند. 
مطرح کردن مسائلی مانند ""ما می خواهیم فضای مجازی را سالم کنیم، می خواهیم جلوی کلاهبرداری ها را بگیریم و ..."" هم روش نخ نما شده ای است که همه می دانند برای موجه جلوه دادن طرح ذکر می شود.
جلوگیری از تخلفات و جرائم اینترنتی، با ایجاد محدودیت برای عموم مردم اتفاق نمی افتد بلکه با نظارت تکنولوژیک بر عملکرد خاطیان و برخورد قانونی با آنها رخ می دهد. هیج وقت، کل یک جاده را به خاطر سرعت و سبقت غیرمجاز چند راننده خاطی نمی بندند، بلکه با خطاکاران برخورد می کنند. اینترنت هم همین گونه است.بنا بر این، نماینده ای که به عنوان وکیل مردم بر کرسی های مجلس شورای اسلامی تکیه داده است، شرعاً، قانوناً ، وجداناً و عرفاً و در همسویی با خواسته موکلان اش، نه تنها باید با این طرح اعلام مخالفت کند، بلکه از او انتظار می رود، تمام تلاش خود را مصروف بهبود وضعیت اینترنت در ایران، مطابق با شأن و خواسته مردم ایران کند.
این، از مسلّمات روابط وکیل و موکل است. تمام!______________* در این باره چندی قبل، مطلبی نوشته ام تحت عنوان ""یک همزمانی تلخ در تهران و دوبی/ اینجا: تصویب طرح صیانت - آنجا: افتتاح موزه فناوری های مدرن آینده"" و نیز یادداشتی با تیتر ""طرح صیانت؛ از نصیحت مرحوم نظامی گنجوی تا تله انفجاری برای نظام"" که پیشنهاد می کنم ببینیدشان.
 
                            ",https://www.asriran.com/003V9r
834768,۱۴۰۱/۰۱/۲۳,ورزشی,سرمربی تیم ملی هلند: با سرطان کنار می‌آیم,صندلی فان خال پس از جام جهانی به رونالد کومان واگذار خواهد شد.,"سرمربی تیم ملی هلند از آخرین وضعیت خود سخن به میان آورد.
به گزارش ایسنا و به نقل از تلگراف، لوئیس فان خال، سرمربی تیم ملی هلند که از سرطان پروستات رنج می برد گفته است که تمام اقدامات درمانی لازم را انجام داده است. اکنون او به بهبودی موفق امیدوار است. این مربی ۷۰ ساله همچنین آشکارا در مورد بیماری خود صحبت کرد.
سرمربی تیم ملی هلند تمام مراحل درمان سرطان را به پایان رساند. این مربی ۷۰ ساله عصر دوشنبه در آمستردام گفت که او خوب است. او به تلویزیون NOS گفت: ""من همه چیز را پشت سر گذاشتم، اکنون باید بهتر شوم."" این مربی ۲۵ پرتودرمانی داشت که جواب داد. طبق اظهارات خود او در بهمن ماه عمل شده بود.
فان خال گفت تا آنجا که ممکن است به طور عادی با بیماری خود کنار می آید. سرمربی هلند در این زمینه گفت:‌ ""این بخشی از زندگی است. من از آن رنج می‌برم، نمی‌توانم آن را تغییر دهم اما می توانم نشان دهم که چگونه با آن کنار می آیم."" این مربی قبلاً به صراحت گفته بود که امسال در جام جهانی قطر حضور خواهد داشت.
صندلی فان خال پس از جام جهانی به رونالد کومان واگذار خواهد شد. کومان از سال ۲۰۱۸ تا ۲۰۲۰ سرمربی تیم ملی هلند بود اما این پست را ترک کرد و به بارسلونا پیوست. با این حال، کاتالان‌ها تنها یک سال بعد راه خود را از او جدا کردند.
مربی هلند گفت که او از بسیاری از نقاط جهان آرزوهای بهبودی دریافت کرده است. فان خال گفت: در چند هفته گذشته واکنش‌های زیادی داشته‌ام. فکر می‌کنم فوق‌العاده است. این مربی سابقه حضور در تیم های آژاکس آمستردام، بارسلونا، منچستریونایتد و اف سی بایرن مونیخ بوده را دارا بوده است.                           ",https://www.asriran.com/003VA0
834767,۱۴۰۱/۰۱/۲۳,بین الملل,پیش‌بینی افزایش مبتلایان کووید در تایوان به رغم واکسیناسیون بالا,از زمان شروع همه گیری بیماری کووید۱۹، تایوان تاکنون حدود ۲۸ هزار مورد ابتلا به کووید۱۹ و ۸۵۴ مورد مرگ ناشی از عوارض ابتلا به این بیماری را گزارش کرده است.,"وزیر بهداشت تایوان امروز (سه شنبه) اعلام کرد که احتمال دارد موارد ابتلای روزانه به بیماری کووید۱۹ در این کشور تا پایان ماه جاری میلادی (آوریل) به بیش از ۱۰۰۰ تن برسد.
به گزارش ایسنا، بر اساس آمارهای رسمی، این کشور با جمعیت بیش از ۲۳ میلیون نفر از ابتدای سال جاری میلادی (۲۰۲۲) حدود ۴۰۰۰ مورد ابتلای بومی به کووید۱۹ را به ثبت رسانده است که به گفته مقامات بهداشتی، این موارد ابتلا ناشی از شیوع سویه اٌمیکرون است.
بنابر گزارش‌ها، در حال حاضر حدود ۸۰ درصد از مردم تایوان دو دٌز واکسن کرونای خود را تزریق و بیش از نیمی از آنها نیز دٌز یادآور این واکسن را دریافت کرده اند و این در حالی است که قوانین استفاده از ماسک هم همچنان در این کشور پابرجاست.
وزیر بهداشت تایوان درباره افزایش آمار مبتلایان روزانه به کووید۱۹ گفت: فکر می کنم با توجه به روند فعلی تا پایان ماه جاری میلادی موارد ابتلای بومی به کووید۱۹ از ۱۰۰۰ تن فراتر خواهد رفت.
با این حال وی با اشاره به اینکه موج جدید بیماری موارد اندکی از ابتلای شدید را در پی داشته از مردم خواست ضمن رعایت پروتکل‌ها، مضطرب نشوند.
به گزارش خبرگزاری رویترز، از زمان شروع همه گیری بیماری کووید۱۹، تایوان تاکنون حدود ۲۸ هزار مورد ابتلا به کووید۱۹ و ۸۵۴ مورد مرگ ناشی از عوارض ابتلا به این بیماری را گزارش کرده است.                           ",https://www.asriran.com/003V9z
834766,۱۴۰۱/۰۱/۲۳,اقتصادی,نگهداری دلار در خانه غیرقانونی می‌شود,مراقب باشید که اگر دلاری در خانه دارید و آن را ثبت نکنید، ممکن است به‌عنوان کالای قاچاق ضبط و به‌عنوان قاچاقچی ارز شناخته شوید.,"خریداران و فروشندگان ارز خارج از چارچوب قانونی و حتی معامله‌گران فردایی ارز نقره داغ می‌شوند و مراقب باشید که اگر دلاری در خانه دارید و آن را ثبت نکنید، ممکن است به‌عنوان کالای قاچاق ضبط و به‌عنوان قاچاقچی ارز شناخته شوید.به گزارش همشهری آنلاین،‌ رئیس مجلس قانون جدید مبارزه با قاچاق کالا و ارز را به رئیس‌جمهور ابلاغ کرد. براساس ویرایش آخر این قانون که ۱۰بهمن سال گذشته به تصویب مجلس رسید، شرایط جدیدی برای معاملات ارز، ورود و خروج آن به کشور و همچنین رفع تعهد ارزی صادرکنندگان پیش‌بینی و اعلام شده است.
طبق این قانون، از این پس ورود ارز به کشور با خروج ارز از کشور، بدون رعایت ضوابط اعلام شده شورای پول و اعتبار قاچاق قلمداد خواهد شد. به این ترتیب انجام معامله ارزی در کشور، تحت هر عنوان نظیر خرید، فروش، حواله، معاوضه یا صلح، مگر آنکه حداقل یکی از طرفین معامله، صرافی مجاز، بانک یا مؤسسه مالی و اعتباری دارای مجوز از بانک مرکزی باشد، به‌عنوان قاچاق شناخته می‌شود و معاملاتی که با مجوز بانک مرکزی و در حدود ضوابط تعیین شده این بانک توسط اشخاصی نظیر واردکنندگان و صادرکنندگان و معامله‌گران در بورس‌های کالایی صورت می‌گیرد، قانونی خواهد بود.
 
معاملات فردایی ممنوعبراساس قانون مصوب مجلس، معاملات فردایی ارز غیرقانونی و در حکم قاچاق خواهد بود زیرا هرگونه معامله ارز در صرافی یا غیرآن‌که تحویل ارز و مابه‌ازای آن به روز یا روزهای آینده موکول شده ولی به تحویل ارز منجر نمی‌شود یا از ابتدا قصد تحویل ارز وجود نداشته است و قصد طرفین تنها تسویه تفاوت قیمت ارز باشد، جزو مصادیق قاچاق ارز خواهد بود. همچنین هرگونه انجام کارگزاری خدمات ارزی در داخل ایران برای اشخاص خارج از کشور بدون مجوز انجام عملیات صرافی از بانک مرکزی غیرقانونی و قاچاق است.

دلارهای خود را اعلام کنیدبا اجرای ویرایش جدید قانون مقابله با قاچاق کالا و ارز نگهداری ارز بدون ثبت و اعلام آن در منزل هم غیرقانونی است زیرا این قانون می‌گوید: ثبت نشدن معاملات ارزی در سامانه ارزی یا ثبت ناقص یا خلاف واقع اطلاعات مربوط به معاملات در سامانه توسط صرافی یا بانک دارای مجوز از بانک مرکزی و همچنین ارائه ندادن صورتحساب خرید معتبر با ارائه صورتحساب خرید خلاف واقع یا دارای اطلاعات ناقص به مشتری توسط صرافی، بانک هم قاچاق محسوب می‌شود.
این گزارش می‌افزاید: از ابتدای امسال عرضه، حمل یا نگهداری ارز فاقد صورتحساب خرید معتبر یا فاقد مجوز ورود توسط اشخاصی غیراز صرافی، بانک یا مؤسسه مالی اعتباری دارای مجوز از بانک مرکزی غیرقانونی و جزو مصادیق قاچاق به‌حساب می‌آید البته ورود ارز به کشور تا سقف تعیینی توسط بانک مرکزی از شمول این بند خارج است.
قانون به صراحت می‌گوید: مالکان ارز درخصوص ارزهایی که قبل از لازم الاجرا شدن این قانون در اختیار داشته‌اند و مازاد بر میزان معافیت ارز قابل حمل و نگهداری اعلام شده بانک مرکزی و فاقد صورتحساب معتبر است، مکلفند ظرف سه ماه نسبت به ثبت اطلاعات در سامانه اقدام کنند.
 
مجازات صادرکنندگان متخلفویرایش جدید قانون مبارزه با قاچاق کالا و ارز برای صادرکنندگانی که رفع تعهد ارزی انجام نداده باشند، جرائمی ازجمله جریمه نقدی، محرومیت یک تا ۱۰ ساله از فعالیت بازرگانی، ابطال کارت بازرگانی و حبس تعزیری تعیین کرده است. همچنین همه صادرکنندگان کالا به خارج از کشور موظفند ارز مندرج در پروانه گمرکی یا معادل ارزی آن به سایر ارزها را به بانک مرکزی بفروشند و یا با تأیید بانک مرکزی نسبت به فروش آن به سایر اشخاص اقدام یا برای تأمین ارز واردات کالای خود یا بازپرداخت بدهی تسهیلات ارزی استفاده کنند.
این گزارش می‌افزاید: درصورت ایفا نشدن تعهد ظرف سه ماه از زمان ابلاغ حکم قطعی، معادل ارزش تعهد براساس بالاترین نرخ اعلامی بانک مرکزی در زمان صدور حکم، به جریمه نقدی مرتکب افزوده می‌شود و تخلف از اجرای قانون در مواردی که ارزش موضوع تخلف بیشتر از ۳میلیون یورو یا معادل آن به سایر ارزها باشد، مشمول عناوین سازمان یافته و حرفه‌ای قاچاق کالا و ارز قرار می‌گیرد.
 
جریمه سنگین در راه استاین قانون می‌گوید: درخصوص رفع نشدن تعهد ارزی موضوع ماده (۱۰) قانون تعزیرات حکومتی درصورتی که تا مبلغ ۱۰۰ میلیارد ریال براساس بالاترین نرخ اعلامی بانک مرکزی در زمان دریافت ارز باشد، مرتکب علاوه بر اعاده ارز به میزان رفع تعهد نشده و محرومیت از فعالیت بازرگانی از ۶ماه تا یکسال، به جریمه نقدی معادل ۲برابر کسری یا رفع نشدن تعهد براساس بالاترین نرخ اعلامی بانک مرکزی از زمان دریافت ارز، محکوم می‌شود.
همچنین درصورتی که مبلغ عدم‌رفع تعهد ارزی معادل ۱۰۰میلیارد ریال یا بیش از آن براساس بالاترین نرخ اعلامی بانک مرکزی در زمان دریافت ارز باشد، مرتکب علاوه بر اعاده ارز به میزان رفع تعهد نشده و محرومیت از فعالیت بازرگانی از یک تا ۱۰سال، به حبس تعزیری درجه ۵موضوع ماده(۱۹) قانون مجازات اسلامی و جزای نقدی به میزان معادل دوبرابر کسری یا عدم‌رفع تعهد براساس بالاترین نرخ اعلامی بانک مرکزی از زمان دریافت ارز، محکوم می‌شود.
درصورتی که رفع تعهد ارزی و یا هرگونه اقدام به این منظور، با استفاده از اسناد جعلی یا خلاف واقع باشد و یا از طریق بیش‌بود ارزش اظهاری کالا و یا بیش‌اظهاری در تعداد یا مقدار کالا به گمرک و یا مغایرت در کالای اظهار شده با مکشوفه با کالای موضوع تعهد باشد، مرتکب علاوه بر اعاده ارز به میزان رفع تعهد نشده و ابطال دائم کارت بازرگانی، به حبس تعزیری درجه چهار موضوع ماده (۱۹) قانون مجازات اسلامی و جزای نقدی به میزان معادل ۳برابر کسری یا عدم‌رفع تعهد براساس بالاترین نرخ اعلامی بانک مرکزی از زمان دریافت ارز، محکوم می‌شود. این گزارش می‌افزاید: اعمال محدودیت‌های رفع نشدن تعهد ارزی تا ابتدای سال بعد از زمانی که ارزش سالانه صادرات غیرنفتی طبق اعلام وزارت صنعت، معدن و تجارت، به بیش از ۱.۸ برابر ارزش سالانه واردات کشور برسد، قابل اجراست.                           ",https://www.asriran.com/003V9y
834763,۱۴۰۱/۰۱/۲۳,بین الملل,کشف بزرگترین مجموعه تاکسی درمی حیوانات در اروپا/ حیوانات در حال انقراض و گونه‌های حفاظت شده‌ هم هستند (فیلم),"در میان نمونه‌های تاکسی درمی ""تیز شاخ آفریقایی"" نیز دیده می شود. انقراض تیز شاخ در سال ۱۹۹۹ تایید شده است.","کد ویدیو  دانلود    فیلم اصلی          
پلیس اسپانیا محموله بزرگی از حیوانات تاکسی‌درمی شده را کشف و توقیف کرد.
به گزارش عصرایران به نقل از بی بی سی، این مجموعه یکی از بزرگترین محموله‌های توقیف شده تاکسی‌درمی حیوانات در اروپا است.
""سیویل گارد"" (قدیمی‌ترین نیروی پلیس اسپانیا) بیش از هزار نمونه حیوان تاکسی‌درمی شده را در انباری در نزدیکی والنسیا پیدا کرد.
چندین عاج فیل نیز در این انبار دیده شده است.
در میان نمونه‌های تاکسی درمی ""تیز شاخ آفریقایی"" نیز دیده می شود. انقراض تیز شاخ در سال ۱۹۹۹ تایید شد و آخرین بازمانده‌های آن در چاد و نیجر زندگی می‌کردند.
گونه‌های در معرض انقراض شیر، یوزپلنگ، پلنگ و ببر بنگال نیز در این مجموعه دیده شدند.
محققان می‌گویند ارزش این مجموعه تاکسی درمی شده 29 میلیون یورو است.
                            ",https://www.asriran.com/003V9v
834761,۱۴۰۱/۰۱/۲۳,بین الملل,تقابل ناوچه روسیه به پهپاد بیرقدار ترکی که اوکراین استفاده می‌کند (فیلم),رویترز به نقل از یک مقام ترک اعلام کرد که روسیه به فروش پهپاد‌های بایراکتار TB ۲ ترکیه به اوکراین اعتراض کرده است. رویترز نوشته است؛ فروش پهپاد‌های بایراکتار (بیرق دار) ترکیه به اوکراین توسط یک شرکت خصوصی انجام شده است.,"کد ویدیو  دانلود    فیلم اصلی          
به تازگی وزارت کشور روسیه فیلمی منتشر کرده که در آن خدمه ناوچه روسیه در دریای سیاه، به یک پهپاد بایراکتار اوکراین که درحال انجام مأموریت شناسایی بود، شلیک کردند. /تسنیم                           ",https://www.asriran.com/003V9t
834762,۱۴۰۱/۰۱/۲۳,بین الملل,پوتین: غرب نمی‌تواند روسیه را منزوی کند,پوتین همچنین به تحسین از افسران روسی از بابت کمک رسانی به جمهوری‌های خلق دونتسک و لوهانسک در هماهنگی با عملیات ویژه پرداخت.,"ولادیمیر پوتین، امروز (سه‌شنبه) با اشاره به دستاوردهای هسته‌ای شوروی در انزوای جنگ سرد، به غرب هشدار داد که تلاش‌هایش در منزوی کردن مسکو شکست خواهد خورد.
به گزارش ایسنا، به نقل از خبرگزاری رویترز، با حمله روسیه به اوکراین، غرب تحریم‌های سنگینی علیه مسکو وضع کرد و روسیه می‌گوید که به این دلیل، دیگر هرگز به غرب اتکا نخواهد کرد.
۶۱ سال پس از آنکه یوری گاگارین، فضانورد روسی برای اولین بار به فضا رفت، ولادیمر پوتین، رئیس‌جمهوری روسیه در پایگاه فضایی وستوچنی گفت: تحریم‌ها کامل و همه‌جانبه بودند، روند منزوی کردن هم تکمیل شده بود، اما با این حال، اتحاد جماهیر شوروی نخستین کشوری بود که به فضا رفت.
او ادامه داد: ما قصد منزوی شدن نداریم. در دنیای مدرن نمی‌شود هیچ کشوری را به شدت منزوی کرد، خصوصا کشور بزرگی مانند روسیه.
دستاوردهای فضایی روسیه در جنگ سرد - مانند پرواز گاگارین در ۱۹۶۱ و پرتاب ماهواره اسپوتنیک۱ در سال ۱۹۵۷- ارزش خاصی برای مسکو دارند، چرا که آمریکا را حیرت‌زده کردند. پرتاب اسپوتنیک۱ باعث شد تا آمریکا برای عقب نماندن از مسکو، ناسا را تاسیس کند.
پوتین همچنین گفت که از دستیابی روسیه به اهدافش در اوکراین مطمئن است.
پوتین که معتقد است حضور ناتو در اوکراین تهدیدی برای روسیه بوده و مسکو چاره‌ای جز حمله به این کشور نداشته است، گفت: هدف آن (عملیات ویژه نظامی روسیه) مشخص است. واضح است که حق انتخابی نداشتیم. این بهترین تصمیم بود.
رئیس جمهور روسیه گفت که اهداف عملیات نظامی ویژه کشورش در اوکراین محقق خواهند شد.
او در پاسخ به آرزوی یکی از این کارمندان برای اینکه اهداف و ماموریتهای این عملیات محقق شود اظهار کرد: این امر رخ خواهد داد. در آن تردیدی وجود ندارد.
به گفته او، این عملیات ""دارای اهدافی کاملا روشن و شریف است.""
پوتین تاکید کرد: هدف اصلی کمک به مردم دونباس است که ما استقلالشان را به رسمیت شناختیم. ما مجبور به این کار شدیم چون مقامات کی یف تحت فشار غرب، از پایبندی به توافقات مینسک که هدفشان حل و فصل صلح آمیز مسائل مربوط به دونباس بود خودداری کردند.
وی افزود، بروز یک مناقشه مسلحانه با نیروهای ضد روس در اوکراین اجتناب ناپذیر بود و دیر یا زود رخ می داد.
پوتین تاکید کرد، این نیروها شروع به تبدیل کردن اوکراین به ""پایگاه ضد روسیه"" و پروراندن ""بذرهای ملی گرایی و نئو نازیسم که مدتهای زیادی در آنجا وجود داشته"" کردند.
او اضافه کرد: نزاع روسیه با این نیروها اجتناب ناپذیر بود و آنها تنها زمان دست زدن به یک حمله را انتخاب کردند.
پوتین همچنین به تحسین از افسران روسی از بابت کمک رسانی به جمهوری‌های خلق دونتسک و لوهانسک در هماهنگی با عملیات ویژه پرداخت.
او تاکید کرد: ما امروز می دانیم که افسران ما دارند در یک عملیات نظامی ویژه در منطقه دونباس اوکراین شرکت می کنند و به جمهوری های خلق واقع در دونباس کمک می رسانند. آنها شجاعانه، با شایستگی و به طور موثر عمل کرده و از پیشرفته ترین تسلیحات متناسب با با تخصص های منحصر به فرد استفاده می کنند.
الکساندر لوکاشنکو، رئیس‌جمهوری اوکراین که در بازدید از این پایگاه در کنار پوتین حضور داشت، گفت: برای چه انقدر نگران این تحریم‌ها هستیم؟                           ",https://www.asriran.com/003V9u
834765,۱۴۰۱/۰۱/۲۳,بین الملل,آلمان؛ استعفای وزیر به دلیل سفر تفریحی بعد از سیل,"روزنامه ""بیلد ام زونتاگ"" از این سفر پرده برداشت و در پی آن سیاستمداران و رسانه‌های محافظه‌کار خواستار استعفای آنه اشپیگل از کابینه فدرال شدند.","وزیر خانواده آلمان به دلیل سفر تفریحی یک سال پیش خود مجبور به استعفا شد. به گزارش عصرایران به نقل از دویچه وله، خانم ""آنه اشپیگل"" از حزب سبزها تابستان گذشته عضو کابینه دولت ایالت ""راینلندفالتس"" بود و مدت کوتاهی پس از وقوع سیل فاجعه‌بار در این منطقه به سفر تفریحی رفته بود.
آلمان کشوری فدرال است و علاوه بر نخست وزیر و کابینه فدرال (سراسری / ملی)، هر منطقه فدرالی نیز دارای کابینه و نخست وزیر ویژه خود است.
در تابستان ۲۰۲۱ در منطقه آرتال در ایالت راینلندفالتس، واقع در غرب آلمان سیلی فاجعه‌بار جاری شد که در اثر آن ۱۳۴ نفر جان خود را از دست دادند و خسارت‌های زیادی به ساکنان این منطقه وارد شد.
ده روز پس از جاری شدن این سیل، خانم آنه اشپیگل که آن زمان وزارت محیط زیست کابینه ایالتی را در اختیار داشت به همراه خانواده خود راهی سفر استراحتی در فرانسه شده بود.
روزنامه ""بیلد ام زونتاگ"" از این سفر پرده برداشت و در پی آن سیاستمداران و رسانه‌های محافظه‌کار خواستار استعفای آنه اشپیگل از کابینه فدرال شدند. او از دسامبر ۲۰۲۱ وزیر خانواده دولت فدرال بود. 
این سیاستمدار جناح چپ سبزها نخست اعلام کرده بود که به دلیل سکته قلبی همسرش و فشار شیوع کرونا بر فرزندانش مجبور به این سفر شده است اما منتقدان می‌گویند، حوزه سیاست مسئله شخصی نمی‌شناسد و مسائل شخصی توجیه‌کننده ارزیابی اشتباه از یک وضعیت بحرانی اجتماعی نمی‌تواند باشد.
خانم وزیر بعدازظهر دوشنبه ۲۲ فروردین (۱۱ آوریل) تسلیم افکار عمومی و رسانه‌ها شد و پس از اعتراف به اشتباه خود و عذرخواهی، پست وزارت را ترک کرد.
در پی این کناره‌گیری ریکاردا لانگ، یکی از دو رئیس حزب سبزها در برابر خبرنگاران قرار گرفت و از ""شهامت و صراحت احترام‌برانگیز"" اشپیگل تقدیر کرد.
امید نوری‌پور، دیگر رئیس حزب سبزها نیز از خدمات پرثمر آنه اشپیگل در مقام وزیر خانواده دولت فدرال قدردانی کرد.
نوری‌پور افزود که این وزیر ""در یک وضعیت دشوار تمام تلاش خود را به خرج داد تا آسیبی به جایگاه دولتی او وارد نیاید و این شایسته احترام است"".
خانم آنالنا بربوک، وزیر خارجه آلمان از حزب سبزها ضمن بیان این که آنه اشپیگل ""دوران بسیار سختی را پشت سر گذاشته"" گفت، آنچه که اشپیگل باید تحمل می کرد ""روشن ساخت که حوزه سیاست تا چه اندازه می‌تواند بیرحم باشد.""
کناره‌گیری یک وزیر ایالتی به همین دلیل
چند روز پیش نیز وزیر محیط زیست ایالت نوردراین وستفالن آلمان، خانم اورزولا هاینن-اسر مجبور به کناره‌گیری از مقام خود شده بود.
در مورد این سیاستمدار حزب دموکرات مسیحی نیز مشخص شده بود که او چند روز پس از وقوع سیل در ماه ژوئیه ۲۰۲۱، به همراه چند تن دیگر از اعضای دولت در جزیره مایورکا در اسپانیا تولد همسر خود را جشن گرفته است.
یک نماینده حزب سبزها این عدم حضور وزیر محیط زیست در وضعیت بحرانی جاری شدن سیل فاجعه‌بار را مورد انتقاد شدید قرار داده بود. 
این گونه حملات حزبی بی دلیل نیست. علاوه بر پاسخگوبودن سیاستمداران آلمان در قبال کردار و رفتارشان، حدود یک ماه دیگر دو انتخابات ایالتی در آلمان برگزاری می‌شود که برای احزاب آلمان از اهمیت بالایی برخوردار است؛ یکی در ایالت شمالی اشلسویگ-هولشتاین در ۸ مه و دیگری در ایالت نوردراین وستفالن در غرب آلمان در ۱۵ ماه مه. در هر دوی این ایالت‌ها انتظار می‌رود که حزب سبزها به کسب موفقیت‌های بیشتری نائل آید.                           ",https://www.asriran.com/003V9x
834764,۱۴۰۱/۰۱/۲۳,سیاسی,نماینده مجلس:  وزرا تا کی می‌خواهند افزایش قیمت‌ها را تماشا کنند؟,باید دولت در جهت حذف شرکت‌های واسطه هرچه سریعتر لایحه تعیین تکلیف این نیروها را به مجلس ارائه دهد چون ظلم مضاعفی به نیروهای شرکتی وارد می‌کند.,"یک عضو هیات رییسه مجلس گفت: گرانی گوشت و افزایش قیمت خودرو، فولاد و سیمان مشکلات جدی را به وجود آورده که می‌طلبد وزرا حرکت بیشتری انجام داده و مراقب باشند.
به گزارش ایسنا، حجت الاسلام علیرضا سلیمی در جلسه علنی امروز (سه‌شنبه) مجلس در تذکری شفاهی با بیان اینکه انتشار لیست ابربدهکاران بانکی کار درستی بود، گفت: سوال اصلی این است کدام امضای طلایی موجب شد آنها از بانک‌ها وام بگیرند و این آقایان در ستاد چه کسی رژه می‌رفتند؟ ای کاش اطلاعات تکمیلی نیز به زودی اعلام شود.
وی ادامه داد: باید دولت در جهت حذف شرکت‌های واسطه هرچه سریعتر لایحه تعیین تکلیف این نیروها را به مجلس ارائه دهد چون ظلم مضاعفی به نیروهای شرکتی وارد می‌کند.
این نماینده مجلس در تذکر دیگری گفت: یک روز قیمت تولیدکننده و یک روز قیمت مصرف‌کننده روی کالاها درج می‌شود که این موضوع هم فروشندگان و هم مردم را سرگردان کرده است، از سوی دیگر گرانی گوشت و افزایش قیمت خودرو، فولاد و سیمان مشکلات جدی را به وجود آورده که می‌طلبد وزرا حرکت بیشتری انجام داده و مراقب باشند. تا کی می‌خواهند دست روی دست گذاشته و افزایش قیمت‌ها را تماشا کنند.                           ",https://www.asriran.com/003V9w
834760,۱۴۰۱/۰۱/۲۳,سیاست خارجی,اطلاعیه سفارت ایران در افغانستان درباره توقف فعالیت کنسولی ایران در هرات,وی با یادآوری مسئولیت دولت ها در برقراری امنیت نمایندگی های دیپلماتیک خواستار برخورد قانونی با حمله کنندگان به نمایندگی های جمهوری اسلامی ایران شد.,"سفارت جمهوری اسلامی ایران در افغانستان اعلام کرد: خدمات کنسولی ایران در هرات به دلیل مشکلات امنیتی تا اطلاع ثانوی انجام نمی شود.
به گزارش ایسنا، سفارت کشورمان در افغانستان طی اطلاعیه‌ای اعلام کرد: ‏با توجه به تحولات اخیر و مشکلات به وجود آمده مقابل سفارت و سرکنسولگری جمهوری اسلامی ایران در هرات، عدم کنترل آن و همچنین مشکلات امنیتی، بخش کنسولی این سفارت از روز سه‌شنبه مورخ ۱۴۰۱/۰۱/۲۳ تا اطلاع ثانوی از ارائه هرگونه خدمات کنسولی از جمله صدور روادید معذور می‌باشد.
همچنین مدیرکل آسیای جنوبی وزارت امورخارجه با احضار کاردار سفارت افغانستان در تهران، نسبت به حملات انجام شده به سفارت جمهوری اسلامی ایران در کابل و سرکنسولگری جمهوری اسلامی ایران در هرات به شدت اعتراض کرد.
وی با یادآوری مسئولیت دولت ها در برقراری امنیت نمایندگی های دیپلماتیک خواستار برخورد قانونی با حمله کنندگان به نمایندگی های جمهوری اسلامی ایران شد.
مدیرکل آسیای جنوبی همچنین به اطلاع کاردار افغانستان رساند که تا اطلاع ثانوی بخش های کنسولی نمایندگی های جمهوری اسلامی ایران در افغانستان فعالیت های خود را متوقف کرده اند تا اطمینان لازم از طرف وزارت امور خارجه افغانستان در زمینه برقراری امنیت کامل نمایندگی های جمهوری اسلامی ایران، داده شود.
سعید خطیب زاده سخنگوی وزارت امور خارجه درخصوص تجمع ها در مقابل سفارت جمهوری اسلامی ایران در کابل و سرکنسولگری کشورمان در هرات و سنگ پرانی های پراکنده ای که صورت گرفته است، با یاد آوری مسئولیت قطعی هیات حاکمه سرپرستی افغانستان در حفظ و صیانت از امنیت اماکن دیپلماتیک، تاکید کرد: امنیت کامل سفارت و نمایندگی‌های جمهوری اسلامی ایران در هرات و دیگر شهرهای افغانستان می بایست به صورت کامل تامین و تضمین های لازم برای فعالیت امن این نمایندگی ها ارائه گردد.
سخنگوی وزارت امور خارجه با اشاره به پیوندهای عمیق تاریخی و چند لایه دو ملت ایران و افغانستان و چند دهه میزبانی محترمانه دولت و ملت ایران از مردم افغانستان، نسبت به طراحی های توطئه گران و بدخواهان دو کشور ایران و افغانستان هشدار داد.
خطیب زاده تاکید کرد، متاسفانه برخی کلیپ ها و اظهار نظرها با هدف ایران یا افغانستان هراسی در حال انتشار است که تحریک عواطف مردم دو کشور را هدف قرار داده و هوشیاری بیش از پیش مردم و مسئولین دو کشور را می‌طلبد.
سخنگوی وزارت امور خارجه در پایان عنوان کرد: با سفیر و مسئولین نمایندگی های جمهوری اسلامی ایران در افغانستان در تماس مستمر هستیم.
بر اساس این گزارش، رییس اطلاعات و فرهنگ امارت اسلامی در ولایت هرات افغانستان نیز تاکید کرد تجمع مقابل کنسولگری ایران در هرات از سوی تعدادی به طور خودسر انجام شده بود که با دخالت نیروهای امنیتی کنترل شد.
نعیم الحق حقانی رئیس اطلاعات و فرهنگ امارت اسلامی در ولایت هرات افغانستان در توییتی با اشاره به حوادث اخیر در ارتباط با کنسولگری ایران در هرات نوشت: "" در هرات مقابل کنسولگری ایران تعدادی شهروند به طور خودسر مظاهره( تجمع و تظاهرات) کرده بودند که با دخالت نیروهای امنیتی امارت اسلامی افغانستان به طور عاجل( سریع) این مظاهره پراکنده شده و وضعیت به طور کامل کنترل گردید و از آن جایی که خیلی سریع این موضوع کنترل گردید هیچ مورد خاصی رخ نداده است.                           ",https://www.asriran.com/003V9s
834747,۱۴۰۱/۰۱/۲۳,اجتماعی ,حمایت از بیماران متبلا به بیماری پوستی نادر با همراهی اسنپ‌اکسپرس,,"در ایران بیش از 850 نفر مبتلا به بیماری پروانه‌ای یا ای‌بی شناسایی شده و تعداد دقیق آن‌ها در سطح کشور به مراتب بیشتر از این تعداد هم تخمین زده می‌شود. نکته غم‌انگیز اینکه بسیاری از این افراد کودک و نوزاد هستند و باید با این زخم‌های دردناک و خطرناک دست و پنجه نرم کنند. در این بیماری ژنتیکی با کوچکترین اصطکاکی بین دو لایه پوست، تاول‌ها و زخم‌های خطرناکی ایجاد می‌شود. خبر بد بعدی اینکه هنوز درمانی برای این بیماری وجود ندارد و فقط با پانسمان و داروهای خاص می‌توان پیشروی آن را کنترل کرد. مقابله با این بیماری هزینه‌های هنگفتی دارد و بسیاری از خانواده‌های درگیر با این بیماری از اقشار کم‌بضاعت جامعه هستند که توان تامین هزینه‌های درمان آن را ندارند. آمارها می‌گوید در استان‌های محرومی مثل خوزستان و سیستان‌و‌بلوچستان که ازدواج‌های فامیلی رواج بیشتری دارد، تعداد مبتلایان هم به همان نسبت بالاتر است. به عبارت دیگر 95 درصد بیماران مبتلا به بیماری پروانه‌ای یا اپیدرمولیزیس بولوسا در خانواده‌های با ازدواج فامیلی متولد می‌شوند.

بررسی‌ها نشان می‌دهد خیلی از خانواده‌هایی که از کودکان مبتلا به این بیماری نگهداری می‌کنند، در تامین معیشت خود با مشکلات جدی مواجه هستند. به‌خصوص که هزینه‌های درمان این بیماران به بیش از 10 میلیون تومان در ماه رسیده. کودکان پروانه‌ای گاهی حتی به علت زخم‌های درون دهان برای غذا خوردن هم دچار مشکل می‌شوند و پزشکان برای آن‌ها مکمل‌های تغذیه‌ای، نوشیدنی‌ها و ویتامین تجویز می‌کنند. یخچال خانه خانواده‌های آن‌ها اما خیلی اوقات خالی است.
اسنپ‌اکسپرس در راستای مسئولیت اجتماعی خود در ماه مبارک رمضان، کارزاری برای حمایت از این بیماران به راه انداخته به نام «سفره همدلی». در این کمپین از تاریخ 23 فروردین تا 12 اردیبهشت کاربران اسنپ اکسپرس می‌توانند بسته‌هایی از کالاهای سوپرمارکتی و مواد غذایی خریداری کنند که در روز عید فطر به «خانه ای‌بی» اهدا می‌شود. خانه ای‌بی به عنوان یک نهاد غیردولتی تنها انجمن رسمی ثبت شده در ایران برای حمایت از بیماران پروانه‌ای است که از سال 1394 راه‌اندازی شده است. اسنپ اکسپرس همچنین اعلام کرده علاوه بر کمک‌های مردمی به طور جداگانه 1000 بسته غذایی از اقلام ضروری را هم به خانواده‌های تحت پوشش این انجمن خیریه اهدا خواهد کرد.
 برای مشارکت در این کمپین می‌توانید به صفحه اختصاصی سفره همدلی مراجعه کنید و یکی از بسته‌های کالایی به ارزش 100 هزارتومان، 300 هزار تومان و 500 هزار تومان را انتخاب کنید تا به دست خانواده بیماران پروانه‌ای برسد. این اقدام شاید بتواند التیام کوچکی برای زخم‌های کودکان پروانه‌ای باشد. کودکانی که پوست‌شان به شکنندگی بال پروانه‌هاست...                           ",https://www.asriran.com/003V9f
834758,۱۴۰۱/۰۱/۲۳,اقتصادی,هر جنگی در تنگه هرمز به آغاز جنگ جهانی سوم می‌انجامد/ آمریکایی‌ها این حقیقت را بپذیرند که منافع مشترک ما فراتر از اختلافاتمان است,میزان تولید کنونی ما، در حدود ۲،۳ میلیون بشکه در روز است. ایران گنجایش افزایش تولید خود را به میزان روزانه ۶،۵ میلیون بشکه دارد و می‌تواند به سرعت به این میزان تولید دست یابد. و بدون شک با داشتن شرکا و فناوری های غربی لازمه، تولید ما می‌تواند به راحتی از مرز ۶،۵ میلیون بشکه در روز عبور کند.,"امیرحسین جهانشاهی معتقد است در حال حاضر شرایط به گونه‌ای است که می‌توان به توافق برد- برد میان جمهوری اسلامی و امریکا خوش بین بود.. وی می‌گوید: شکست مذاکرات هسته‌ای کنونی می‌تواند به جنگ با ایران در خاور میانه بیانجامد، همزمان با جنگ در اوکراین، اگر جنگی در تنگه هرمز نیز به آن اضافه شود، این یعنی همان جنگ جهانی سوم.
امیرحسین جهانشاهی متولد ۱۳۳۹ تهران، دانش آموخته رشته اقتصادسنجی ساکن لندن است. وی یکی از سهام‌داران مهم شرکت‌های بزرگ اروپایی است که مهم‌ترین آرمان خود را بازسازی اقتصادی ایران می داند.
روزنامه فیگارو فرانسه در مصاحبه‌ای نظرات وی را درخصوص برجام و شرایط پیش‌روی جمهوری اسلامی و آمریکا را جویا شده است.

مشروح این مصاحبه به شرح ذیل است:
*به چه دلیل معتقدید که در حال حاضر باید ایران و آمریکا به توافق هسته ای سال ۲۰۱۵ میلادی بازگردند؟
از آغاز دهه ۱۹۷۰ میلادی، بسیار پیش از سقوط دیوار برلین، غرب برای حفظ رفاه خود به هر قیمت، تحولات و رویدادهای سیاسی – جغرافیایی بزرگ جهانی را سپری کرد، بدون آنکه بخواهد به دلائل عمیق خطراتی که ثبات دنیای امروز را تهدید می‌کنند، پی ببرد.
غربی‌ها به دنبال دسترسی به راه‌حل‌هایی پایدار برای جلوگیری از رویدادهایی، همانند آنچه به طور مثال اکنون در اوکراین پیش آمده، نبوده‌اند.
تا همین چند ماه پیش، حتی فرضیه جنگ جهانی سوم غیر قابل تصور بود. چرا که نزدیکی و همدستی خبرنگاران، روشنفکران و سرویس‌های اطلاعاتی غربی مانع از آن شد که مسئولان جهان غرب بتوانند رویدادهای عمده چهل سال اخیر را به درستی درک کرده و نتوانستند هیچکدام از مسایل مهمی همچون ریشه گرفتن عمیق انقلاب اسلامی در ایران و منطقه، سقوط اتحاد جماهیر شوروی و هدف طبیعی چین، یعنی تبدیل شدن به ابر قدرت شماره یک جهان به جای ایالات متحده آمریکارا پیش بینی کنند.
نتیجه آن امروز خطر واقعی بروز همزمان سه بحران و جنگ بزرگ در سراسر جهان است که در آن صورت می تواند به جنگ جهانی سوم منتهی شود.
دراین شرایط، شکست مذاکرات هسته‌ای کنونی می‌تواند به جنگ با ایران در خاور میانه بیانجامد، همزمان با جنگ در اوکراین و اگر جنگی در تنگه هرمز نیز به آن اضافه شود، این یعنی همان جنگ جهانی سوم.
*لازمه ثبات و پایداری این توافق هسته‌ای چیست؟ چه باید کرد که بار دیگر از سوی آمریکا زیر پای گذاشته نشود؟
هر گونه توافق هسته‌ای میان کشورما وایالات متحده، در صورت عدم تصویب در سنای آمریکا نه تنها بیهوده خواهد بود، بلکه به سوی آنچه قرار است از آن پیشگیری کند، یعنی جنگ، سوق داده خواهد شد. برای اینکه این توافق بتواند هم برای ایران و هم برای ایالات متحده آسودگی خاطری قطعی به همراه آورد، دو شرط لازم است:
۱- تضمین برای ایالات متحده مبنی بر عدم دستیابی ایران به سلاح هسته ای برای مدتی طولانی.
۲- تضمین برای ایران مبنی بر لغو فوری، دائمی و غیر قابل بازگشت تحریم‌ها.
*چرا چنین تضمینی بدین حد برای ایران مهم است؟
باید گفت ما می‌توانیم یک بار اشتباه کنیم، ولی نه دو بار. اگر توافق به قطعنامه‌ای تصویب شده توسط سنای آمریکا تبدیل نشود، هیچ شرکت بزرگ صنعتی و یا مالی غربی برای سرمایه‌گذاری در کشور ما، به ایران باز نخواهد گشت. این توافق تنها در صورتی برای ایران مثمر ثمر خواهد بود که موجی عظیم از سرمایه‌گذاری‌های مالی و صنعتی را با خود به همراه آورد.*ولی آیا شرایط تصویب این توافق فراهم است؟
بله، یک هدف و خواسته دوجانبه و مشترک میان احزاب دموکرات و جمهوری خواه آمریکا برای تصویب این توافق وجود دارد. هدفی که به بسته شدن پرونده ماجرای گروگانگیری سفارت آمریکا در سال ۱۹۸۰ میلادی در تهران ختم خواهد شد، رویدادی که به حدی بر جامعه آمریکا تأثیر گذاشته که مسئولان آمریکا حتی بیش از چهل سال پس از آن رویداد، نمی‌توانند در مورد ایران با منطق تصمیم بگیرند.
این هدف دو جانبه امروز موجود است، چرا که:
۱- باید در شرایط کنونی به هر قیمتی از بروز جنگ با ایران خودداری کنند.
۲- حتی اگر جنگ در اوکراین به سرعت پایان یابد، جهان غرب مجبوراست که میزان عمده‌ای از واردات گاز و نفت اروپا از روسیه را توسط منبع دیگری جایگزین کند.
۳- تورم، که قبل از جنگ در اوکراین، ایالات متحده و مابقی جهانیان را تهدید می‌کرد، امروز حقیقتی است که می‌تواند تعادل‌های اقتصادی جهان را متزلزل سازد.
*ایران چگونه می‌تواند پاسخگوی نگرانی‌های سنای آمریکا باشد؟
کشور ما در صورت دستیابی به توافق هسته‌ای قطعا می‌تواند از بروز جنگ و بحرانی همه‌گیر در خاورمیانه پیشگیری کند و راه حلی باشد برای جایگزینی گاز و نفت روسیه در اروپا و در نتیجه کاهش قیمت انرژی.
ایران در حال حاضر دومین ذخایر گاز جهان را در اختیار دارد ولی به احتمال زیاد، ذخائر واقعی ما، اعم از کشف شده و کشف نشده ،شاید از ذخائر روسیه هم بیشتر باشد.
ما در کمتر از سه سال می‌توانیم به حدی گنجایش تولیدات خود را افزایش دهیم که به میزان قابل توجهی جایگزین گاز خریداری شده اروپا از روسیه شویم. البته مشروط به داشتن شرکای غربی مناسب، برای سرمایه‌گذاری‌های سریع و هنگفت در توسعه معادن گازی ما. این گاز را مستقیما توسط خط انتقال گازی از طریق ترکیه به اروپا خواهیم رساند.
*در مورد نفت چطور؟
میزان تولید کنونی ما، در حدود ۲،۳ میلیون بشکه در روز است. ایران گنجایش افزایش تولید خود را به میزان روزانه ۶،۵ میلیون بشکه دارد و می‌تواند به سرعت به این میزان تولید دست یابد. و بدون شک با داشتن شرکا و فناوری های غربی لازمه، تولید ما می‌تواند به راحتی از مرز ۶،۵ میلیون بشکه در روز عبور کند.
*چگونه ایران می تواند در مقابله با افزایش تورم جهانی مثمر ثمر باشد؟
هیچ کشور بزرگ تولید کننده نفت و یا گاز در جهان حاضر به افزایش تولیدات خود برای کاهش قیمت انرژی نیست. ایران تنها کشور بزرگ تولید کننده نفت و گاز است که در حال حاضر میزان صادراتش تقریبا در حد صفر می باشد، و در این شرایط به نفع ماست که میزان صادراتمان را به مقدار کلانی افزایش دهیم، حتی اگر به سقوط قیمت نفت و گاز در بازارهای جهانی بیانجامد.
*شما امروز در اروپا هستید و نمی‌توانید به ایران بازگردید. چرا و چگونه می‌خواهید به کشورتان کمک کنید؟
بله، من چهل سال است که در خارج از خاک کشورمان زندگی می‌کنم و تا به امروز به من اجازه داده نشده است که به خاک کشورم قدم بگذارم. ولی این مانع از آن نمی‌شود که خواهان بهترین برای ایران، جمهوری اسلامی و برای ملتم باشم. ولی این «بهترین» باید انجام پذیر بوده و نباید «آرمان شهری» دست نیافتنی باشد. این «بهترین» در حال حاضر فقط می‌تواند اقتصادی باشد. ما می‌توانیم به دنبال لغو تحریم‌ها و تصویب آن توسط سنای آمریکا، بلافاصله به این «بهترین» دست یابیم. رسیدن به این هدف بسیار دشوار خواهد بود، ولی پس از دستیابی به توافق هسته‌ای، با استفاده از شبکه‌ها و روابطی که در اختیار دارم، تمام تلاش خود را خواهم کرد تا این مسئله تحقق یابد. عمیقا معتقدم که در حال حاضر جمهوری اسلامی ایران می تواند با ایالات متحده به توافقی برد-برد برسد.
البته به شرط اینکه آمریکایی‌ها این حقیقت را بپذیرند که درشرایط بحرانی کنونی، منافع مشترک ما فراتر از اختلافاتمان است و در نتیجه بهره‌گیری از این فرصت برای دستیابی به توافقی پایدار می‌تواند هم به نفع ایران و هم به نفع آمریکا باشد.                           ",https://www.asriran.com/003V9q
834757,۱۴۰۱/۰۱/۲۳,اخبار سلامت,۲۸ فوتی و ۲۷۳۷ ابتلای جدید کرونا در کشور,در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.,"بنابر اعلام وزارت بهداشت، در ۲۴ ساعت گذشته ۲۷۳۷ بیمار کووید۱۹ در کشور شناسایی شدند ومتاسفانه در این بازه زمانی ۲۸ بیمار نیز جان خود را به دلیل این بیماری از دست دادند.
به گزارش ایسنا، از دیروز تا امروز ۲۳ فروردین ماه ۱۴۰۱ و بر اساس معیارهای قطعی تشخیصی، دو هزار و ۷۳۷ بیمار جدید مبتلا به کووید۱۹ در کشور شناسایی شد که ۳۷۸ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۹۷ هزار و ۵۰۵ نفر رسید.
متاسفانه در طول ۲۴ ساعت گذشته، ۲۸ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۶۷۸ نفر رسید.
خوشبختانه تا کنون ۶ میلیون ۹۲۷ هزار و ۴۲ نفر از بیماران، بهبود یافته و یا از بیمارستانها ترخیص شده اند.
یک هزار و ۴۱۱ نفر از بیماران مبتلا به کووید۱۹ در بخش های مراقبت های ویژه بیمارستان ها تحت مراقبت قرار دارند.
تا کنون ۵۰ میلیون و ۱۳۷ هزار و ۲۵۶ آزمایش تشخیص کووید۱۹ در کشور انجام شده است.
در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.                           ",https://www.asriran.com/003V9p
834754,۱۴۰۱/۰۱/۲۳,حوادث,شیوه جدید سرقت خودرو (فیلم),وانت بار پارک شده در شهر رباط کریم تهران از سوی سارقان بکسل و سپس سرقت می‌شود.,کد ویدیو  دانلود    فیلم اصلی                                     ,https://www.asriran.com/003V9m
834755,۱۴۰۱/۰۱/۲۳,سیاسی,رشیدی کوچی نماینده مجلس: تصمیم بررسی طرح صیانت در صحن علنی یا کمیسیون با هیئت رئیسه است,امیدواریم این طرح در صحن مورد بررسی قرار گیرد تا با شفافیت و نظرات کارشناسی بررسی شود.,"عضو کمیسیون مشترک گفت: بررسی طرح صیانت در صحن علنی یا کمیسیون تخصصی به تصمیم هیئت رئیسه بستگی دارد.
جلال رشیدی کوچی به خبرنگار عصر ایران گفت: در جلسه روز دوشنبه مجلس که به صورت غیرعلنی برگزار شد، موضوع بررسی طرح صیانت در کمیسیون مشترک مورد رسیدگی قرار گرفت که پس از استماع نظرات مخالفان و موافقان، موضوع به رای نمایندگان مجلس گذاشته شد که ۱۰۹نفر با بررسی طرح در کمیسیون مشترک موافق بودند ولی تعداد مخالفان ۱۲۰نفر بود. ۶ نماینده رای ممتنع و ۶ نفر هم رای ندادند.
نماینده مرودشت افزود: موافقان بررسی طرح در کمیسیون باید ۵۰درصد آرا را می آوردند که این تعداد آرا را نداشتند و برهمین اساس طرح برای بررسی به صحن می آید.
وی تصریح کرد: در حال حاضر آقایان فشار می آوردند که طرح در کمیسیون تخصصی بررسی شود؛ اما مدیریت این مسئله با هیات رئیسه مجلس است که طرح در صحن مجلس بررسی شود یا به کمیسیون برود. ولی ما امیدواریم این طرح در صحن مورد بررسی قرار گیرد تا با شفافیت و نظرات کارشناسی بررسی شود.                           ",https://www.asriran.com/003V9n
834753,۱۴۰۱/۰۱/۲۳,فرهنگی/هنری,"شکایت ۵۰ میلیون دلاری ""جانی دپ"" از همسر سابقش",«جانی دپ» که یکی از ۱۰ بازیگر پردرآمد سینما محسوب می‌شود، پس از حواشی چند سال اخیر نقش خود را در سری فیلم‌های «دزدان دریایی کارائیب» و «جانوران شگفت‌انگیز» از دست داده است,"«جانی دپ» شکایتی جدید و ۵۰ میلیون دلاری علیه «امبر هرد» همسر سابقش برای تهمت وافترا و آسیب زدن به حرفه هنری‌اش مطرح کرده است.
به گزارش ایسنا به نقل از گاردین، «جانی دپ» بازیگر ۵۸ ساله آمریکایی که پیش از این در پرونده‌ای در دادگاه لندن شکست خورده بود، اخیرا شکایتی علیه «امبر هرد» در دادگاه ویرجینیا طرح کرده و خواهان دریافت غرامت ۵۰ میلیون دلاری شده است.
«امبر هرد» مدعی شده بود در طول مدت سه ساله ازدواج با «جانی دپ» مورد سو استفاده قرار می‌گرفته و حالا «جانی دپ» معتقد است این اتهامات ضربه بزرگی به حرفه او به عنوان یک بازیگر وارد کرده است و خواهان دریافت غرامت شده است.
این شکایت جدید به نامه سرگشاده‌ای اشاره دارد که «امبر هرد» ۳۵ ساله در سال ۲۰۱۹ در واشنگتن پست منتشر کرد و در آن نوشت که او به یک شخصیت عمومی نماینده آزار خانگی تبدیل شده است. البته او در این نوشته نامی از دپ یا جزئیات آن ذکر نکرده است، اما همچنین گفته او تمام خشم زنان که از آن صحبت می‌کنند را تجربه کرده است.
«جانی دپ» پیش از این شکایتی نیز علیه روزنامه انگلیسی سان مطرح کرده بود که در مقاله‌ای او را فردی توصیف کرده بود که همسرش را کتک می‌زند و در نهایت قاضی حکم داد مطالب منتشر شده در این گزارش تا حد زیادی درست بوده است و در جریان دادگاه «امبر هرد» عنوان کرد در چندین نوبت در مواجهه با «دپ» امنیت جانی نداشته است. پس از شکست «جانی دپ» در این دادگاه اجازه برگزاری دادگاه تجدیدنظر نیز به او داده نشد.
«جانی دپ» که یکی از ۱۰ بازیگر پردرآمد سینما محسوب می‌شود، پس از حواشی چند سال اخیر نقش خود را در سری فیلم‌های «دزدان دریایی کارائیب» و «جانوران شگفت‌انگیز» از دست داده است و تمایل کمپانی هالیوودی برای همکاری با او کاهش یافته است.                           ",https://www.asriran.com/003V9l
834756,۱۴۰۱/۰۱/۲۳,ورزشی,تاثیرات مستقیم مذاکرات وین روی جو بازی ایران - آمریکا,توافق مورد نظر ممکن است در زمانی حاصل شود که تیم‌های ملی دو کشور در پایان ماه نوامبر با یکدیگر مصاف خواهند کرد. روابط ایران و آمریکا زمانی نزدیک به شرایط کنونی بود که تیم ملی دو کشور در جام جهانی ۱۹۹۸ فرانسه به مصاف هم رفتند.,"یک رسانه مصری به بررسی تقابل ایران و آمریکا در جام جهانی ۲۰۲۲ پرداخته و فضای این بازی را مرتبط با نتیجه مذاکرات برجام می‌داند.
به گزارش خبرآنلاین، روزنامه مصری «الاهرام» با اشاره به همگروهی ایران و آمریکا در گروه B جام جهانی ۲۰۲۲ قطر، در گزارشی به قلم «وحید عبدالمجید» با تیتر «نوع جدیدی از تقابل آمریکایی - ایرانی» نوشت؛ «هیچ‌کس نمی تواند قرعه‌کشی جام جهانی را کنترل کند. این یک فرآیند شفاف است که در فضای باز و در برابر چشمان ناظر میلیون‌ها نفر در سراسر جهان انجام می‌شود. از قضا، قرعه‌کشی امسال رقابت جالبی را رقم زد، رقابتی بین ایالات متحده و ایران.
این اولین باری نخواهد بود که دو کشور در زمین فوتبال به مصاف یکدیگر می‌روند. اولین بازی دو کشور در جام جهانی ۱۹۹۸ برگزار شد. سطح تنش بین واشنگتن و تهران امروز به میزان قابل توجهی کمتر از زمان دولت دونالد ترامپ است. ایالات متحده فعالانه در تلاش برای احیای برنامه جامع اقدام مشترک (برجام) است که در سال ۲۰۱۵ بین ایران و گروه ۱+۵ امضا شد و پس از خروج دونالد ترامپ رئیس جمهور سابق آمریکا از آن، فروپاشید.
در مذاکرات دشوار وین که همزمان با قرعه‌کشی جام جهانی وارد مرحله تعیین‌کننده خود شده، پیشرفت ملموسی حاصل شده است. توافق مورد نظر ممکن است در زمانی حاصل شود که تیم‌های ملی دو کشور در پایان ماه نوامبر با یکدیگر مصاف خواهند کرد. روابط ایران و آمریکا زمانی نزدیک به شرایط کنونی بود که تیم ملی دو کشور در جام جهانی ۱۹۹۸ فرانسه به مصاف هم رفتند.
یک سال قبل از جام جهانی فرانسه، محمد خاتمی که به عنوان پنجمین رئیس جمهور ایران فعالیت می‌کرد، تلاش خود را برای کاهش تنش کشورش با واشنگتن از طریق گفت‌وگوی آشکار با واشنگتن در هر زمان ممکن، آغاز کرده بود. به همین دلیل آن دیدار که تیم ایران با نتیجه ۲ بر یک پیروز شد، در فضایی دوستانه برگزار شد، هرچند رسانه‌های دو طرف پیش‌بینی می‌کردند که درگیری بزرگی بین هواداران حاضر در ورزشگاه رخ دهد. پیش از شروع بازی حتی بازیکنان دو تیم با یکدیگر دست دادند و به هم تبریک هم گفتند.
پرسش امروز این است که بازی بعدی در جو و فضایی مشابه برگزار خواهد شد یا نگرش دو تیم نسبت به هم بدتر خواهد شد؟ پاسخ تا حد زیادی به آنچه در - مذاکرات - وین اتفاق می‌افتد، بستگی دارد».                           ",https://www.asriran.com/003V9o
834752,۱۴۰۱/۰۱/۲۳,سیاست خارجی,نماینده مجلس: در مذاکرات وین، هنوز پیش نویسی به صورت رسمی آماده نشده/ خطوط قرمز رهبری در مذاکرات نقض نشده/ درخواست هایی داریم که طرف مقابل مقاومت می کند,بر اساس گزارش رسمی و مستندات مسئولان وزارت خارجه و تیم مذاکره کننده، اعضای کمیسیون امنیت ملی به این نتیجه نرسیدند که تخطی از خطوط قرمز و منافع ملی انجام شده باشد.,"عباس زاده مشکینی، سخنگوی کمیسیون امنیت ملی مجلس می گوید: خطوط قرمز رهبری در مذاکرات نقض نشده است.
مهمترین اظهارات او در گفت و گو با خبرگزاری دانشجو به شرح زیر است:
خطوط قرمز رهبری در مذاکرات نقض نشده است
دیروز جلسه مفصلی با وزیر خارجه و معاون سیاسی آقای باقری در وزارت خارجه داشتیم.
هنوز پیش نویسی به صورت رسمی آماده نشده است.
بر اساس گزارش رسمی و مستندات مسئولان وزارت خارجه و تیم مذاکره کننده، اعضای کمیسیون امنیت ملی به این نتیجه نرسیدند که تخطی از خطوط قرمز و منافع ملی انجام شده باشد.
ما یک سری درخواست هایی داریم که طرف مقابل مقاومت می کند.                           ",https://www.asriran.com/003V9k
834751,۱۴۰۱/۰۱/۲۳,سیاسی,دیدار هیات رئیسه و رؤسای کمیسیون‌های مجلس با رهبر معظم انقلاب,این دیدار 5 عصر امروز برگزار خواهد شد.,"تسنیم: رئیس کمیسیون شوراهای مجلس از دیدار اعضای هیئت رئیسه و رؤسای کمیسیون‌های تخصصی با رهبر انقلاب خبر داد.
محمدصالح جوکار رئیس کمیسیون شوراها و امور داخلی مجلس شورای اسلامی از دیدار هیئت رئیسه قوه مقننه، رؤسای کمیسیون‌های تخصصی مجلس و برخی از نمایندگان و همچنین کارگزاران نظام با رهبر معظم انقلاب اسلامی خبر داد.
وی افزود: این دیدار 5 عصر امروز برگزار خواهد شد.
حجت‌الاسلام آقاتهرانی رئیس کمیسیون فرهنگی مجلس نیز در گفت‌وگو با تسنیم از این دیدار برخی از نمایندگان با رهبر معظم انقلاب خبر داد.                           ",https://www.asriran.com/003V9j
834750,۱۴۰۱/۰۱/۲۳,سیاسی,نتایج آزمون دکتری اعلام شد,دفترچه راهنمای انتخاب رشته‌های تحصیلی این آزمون نیز امروز از طریق درگاه اطلاع‌رسانی سازمان سنجش آموزش کشور، در اختیار داوطلبان مجاز به انتخاب رشته قرار خواهد گرفت.,"کارنامه نتایج اولیه آزمون ورودی دوره دکتری ""Ph.D"" (نیمه‌متمرکز) سال ۱۴۰۱ بر روی درگاه اطلاع‌رسانی سازمان سنجش آموزش کشور قرار گرفت.
به گزارش ایسنا، داوطلبان آزمون ورودی دوره دکتری ""Ph.D"" (نیمه‌متمرکز) سال ۱۴۰۱ می‌توانند با استفاده از شماره داوطلبی یا شماره پرونده و همچنین شماره شناسنامه و سال تولد به کارنامه نتایج اولیه آزمون خود دسترسی داشته باشند.
دفترچه راهنمای انتخاب رشته‌های تحصیلی این آزمون نیز امروز از طریق درگاه اطلاع‌رسانی سازمان سنجش آموزش کشور، در اختیار داوطلبان مجاز به انتخاب رشته قرار خواهد گرفت.
داوطلبانی که مجاز به انتخاب رشته و علاقه‌مند به انتخاب رشته‌های دانشگاه آزاد اسلامی هستند، لازم است به درگاه دانشگاه مذکور به آدرس www.azmoon.org مراجعه و براساس اطلاعیه‌های مربوط که در درگاه آن دانشگاه اطلاع‌رسانی خواهد شد، اقدام کنند.
داوطلبان علاقه‌مند به انتخاب هر یک از کد رشته‌های امتحانی مربوط به دانشگاه‌های امام صادق (ع)، جامع امام حسین (ع) و علوم انتظامی امین که فقط مجاز به انتخاب رشته در دوره‌های غیرروزانه شده‌اند، در صورت تمایل و دارابودن شرایط لازم مطابق توضیحات انتهای دفترچه می‌توانند کد رشته محل‌های مربوط به دوره‌های روزانه فقط دانشگاه های ذی ربط را نیز انتخاب کنند و در سایر دانشگاه ها و مؤسسات آموزش عالی منحصراً مجاز به انتخاب رشته از دوره‌های مجاز و براساس رشته امتحانی خود هستند.
آزمون مقطع دکتری (Ph.D) سال ۱۴۰۱، صبح روز جمعه مورخ ششم اسفند ماه ۱۴۰۰ برگزار شد و بیش از ۱۸۶ هزار داوطلب در ۹۶ شهر ، ۱۸۹ حوزه اصلی و ۵۹۷ حوزه فرعی، با به کارگیری ۵ هزار و ۹۰۵ سالن و کلاس بزرگ با یکدیگر به رقابت پرداختند.                           ",https://www.asriran.com/003V9i
834749,۱۴۰۱/۰۱/۲۳,فرهنگی/هنری,اصغر فرهادی رئیس هیات داوران کن می‌شود؟,فرهادی پس از فیلم «جدایی» که در برلین رونمایی شد همه آثار خود را در جشنواره کن نمایش داده و از چهره های محبوب جشنواره کن محسوب می‌شود.,"نشریه ورایتی در گزارشی درباره پیش‌بینی خود از جشنواره کن از احتمال حضور اصغر فرهادی در راس هیات داوران این رویداد مهم سینمایی خبر داده است.
به گزارش ایسنا، فهرست فیلمهای حاضر در هفتاد و پنجمین دوره جشنواره فیلم کن روز ۱۴ آوریل (۲۵ فروردین) در یک نشست خبری در فرانسه اعلام می‌شود و نشریه ورایتی نیز در مطلبی پیش‌بینی خود را از این دوره از جشنواره کن منتشر کرده است.
از جالب ترین نکات منتشر شده در این گزارش اشاره به حضور احتمالی اصغر فرهادی کارگردان ایرانی برنده دو جایزه اسکار به عنوان رئیس هیات داوران جشنواره کن ۲۰۲۲ است.
فرهادی که از چهره های محبوب کن محسوب می‌شود سال گذشته با فیلم «قهرمان» برنده جایزه بزرگ هیات داوران کن شد، فیلمی که اخیرا حواشی فراوانی برای او در رابطه با اتهام سرقت ادبی مطرح کرده است و دادگاه در حال رسیدگی به این اتهامات است.
ورایتی همچنین اشاره کرده که عدم اعلام رسمی انتخاب فرهادی تاکنون به دلیل همین حواشی پیش آمده است اما در هر حال او یکی از کاندیدهای اصلی ریاست هیات داوران کن است.
در صورت محقق شدن این پیش‌بینی، فرهادی نخستین سینماگر ایرانی خواهد بود که در راس داوران بخش مسابقه اصلی جشنواره کن قرار می‌گیرد. پیش از این عباس کیارستمی یک بار رئیس داوران بخش فیلم کوتاه و سینه فونداسیون کن شده بود و لیلا حاتمی و کتایون شهابی نیز سابقه حضور در میان اعضای هیات داوران بخش مسابقه کن را در کارنامه دارند.
فرهادی پس از فیلم «جدایی» که در برلین رونمایی شد همه آثار خود را در جشنواره کن نمایش داده و از چهره های محبوب جشنواره کن محسوب می‌شود.
فیلمی جدید از «دیوید لینچ» کارگردان مطرح آمریکایی، «باردو» به کارگردانی «الخاندرو گونزالز اینارینو»، «جرائم آینده» ساخته «دیوید کروننبرگ»،‌ «مثلث اندوه» به کارگردانی «روبن اوستلند»، «پسر» به کارگردانی «فلورین زلر»، «سیارک شهر» از «وس اندرسون»، «ستاره‌های ظهر» به کارگردانی «کلر دنی»، «او گفت» به کارگردانی «ماریا شرادر»، «نشان دادن» ساخته «کلی رایکارد»، «تاپ گان: ماوریک» ساخته «جوزف کاسینسکی»، انیمیشن «لایتیر» محصول جدید کمپانی پیکسار به کارگردانی «انگوس مک‌لین»،‌ «استخوان‌ها و همه» به کارگردانی «لوکا گوادانینو»، «امیلی» از «فرانسس اوکانر»، «موجودات خدا» به کارگردانی مشترک «سیلا دیویس» و «آنا رُز هولمر»، «مردان انیس» ساخته «مارک جنکین»،‌ «بچه‌های مردم» به کارگردانی «ربکا زلوتوفستکی»، «دوباره پاریس را ببین» از «آلیس وینوکور»، «دون ژوان» به کارگردانی «سرژ بوزون»، «بلوند» به کارگردانی «آندرو دومنیک» و «روی علف‌های هرز» جدیدترین ساخته «نوری بیلگه جیلان» فیلم‌هایی هستند که احتمال حضور آنها در جشنواره کن امسال مطرح شده است.
پیش از این حضور «الویس» ساخته «باز لورمن» درباره زندگی «الویس پریسلی» با بازی «تام هنکس» و فیلم «تاپ گان: ماوریک» با نقش‌آفرینی «تام کروز» به صورت رسمی در کن قطعی شده است.
هفتاد و پنجمین جشنواره فیلم کن از ۱۷ تا ۲۸ می (۲۷ اردیبهشت تا ۷ خردادماه) به صورت حضوری برپا خواهد شد.                           ",https://www.asriran.com/003V9h
834746,۱۴۰۱/۰۱/۲۳,اخبار سلامت,انجمن پارکینسون ایران: افزایش شیوع پارکینسون در ایران/ پوشش بیمه ای داروها کافی نیست,با توجه به صنعتی شدن جوامع، پارکینسون صرفاً بیماری دوران پیری نیست و میزان شیوع آن در افراد جوان نیز دیده می‌شود و با توجه به افزایش شیوع آن لازم است تا برای پیشگیری و کنترل آن برنامه ریزی مناسب انجام شود.,"""با توجه به روند پیری جمعیت ایران و افزایش افراد سالمند، میزان بروز و شیوع پارکینسون در کشور رو به افزایش است"".
به گزارش عصرایران؛ مدیرعامل انجمن پارکینسون ایران در آستانه روز جهانی پارکینسون، با بیان این مطلب بر ضرورت شناسایی و ثبت اطلاعات بیماران پارکینسون در کشور تاکید کرد و خواستار توجه وزارت بهداشت و بیمه ها به این بیماران شدند.
به گزارش انجمن پارکینسون، محمود رضا فقیهی با اعلام اینکه تا کنون مجموعه‌ای در کشور وجود نداشت که اطلاعات این بیماران را ثبت و ضبط کند، گفت: هدف از تأسیس این انجمن، حمایت از بیماران پارکینسون و پرداختن به نیازهای اجتماعی این افراد است.
فقیهی ادامه داد: اولین اقدام بعد از تأسیس انجمن، شناسایی تعداد بیماران پارکینسون در کشور است که این کار را با ثبت نام از این افراد شروع کرده ایم.وی افزود: متأسفانه اطلاعات منسجم و دقیقی از بیماران پارکینسون در کشور وجود ندارد و بر همین اساس، فراخوان ثبت اطلاعات بیماران را در اولین گام آغاز کرده ایم.فقیهی به برنامه دانشگاه علوم پزشکی شهید بهشتی برای ریجستری بیماران پارکینسون در کشور اشاره کرد و گفت: با توجه به صنعتی شدن جوامع، پارکینسون صرفاً بیماری دوران پیری نیست و میزان شیوع آن در افراد جوان نیز دیده می‌شود.مدیرعامل انجمن پارکینسون تاکید کرد: بیماران پارکینسون نیازمند خدمات درمانی و توانبخشی هستند و می‌بایست برای آن، برنامه ریزی لازم صورت بگیرد.
داروهای بیماران پارکینسون پوشش بیمه ای کافی ندارند
بنا به این گزارش، امیرحسن حبیبی عضو هیأت مدیره انجمن پارکینسون نیز به داروهای مورد نیاز بیماران پارکینسون اشاره کرد و گفت: متأسفانه داروهای این بیماران از حمایت بیمه‌ای کافی برخوردار نیست و لازم است که اصلاحاتی در روند پوشش بیمه‌ای داروهای پارکینسون صورت بگیرد.فلوشیپ اختلالات حرکتی و پارکینسون، با عنوان این مطلب که برخی از بیماران با داروهای ایرانی و برخی نیز با داروهای خارجی سازگاری دارند، ادامه داد: در دسترس بودن داروهای این بیماران اهمیت زیادی در کنترل بیماری دارد.حبیبی تاکید کرد: البته این بیماران فقط به درمان‌های دارویی و جراحی نیاز ندارند، بلکه موضوع توانبخشی آنها نیز اهمیت زیادی در کنترل بیماری دارد.
پارکینسون درمان ندارد و باید آن را کنترل کرد
 مهری سالاری، متخصص مغز و اعصاب و عضو هیأت علمی دانشگاه علوم پزشکی شهید بهشتی، نیز با بیان این مطلب که تا کنون ۲۵۰ هزار بیمار پارکینسون در کشور شناسایی شده اند، گفت: متأسفانه هنوز اطلاعات کامل و دقیقی از بیماران پارکینسون در کشور نداریم، زیرا هزینه مطالعات خیلی بالا است و تا کنون نتوانسته ایم مطالعات کاملی از بیماری پارکینسون در کشور داشته باشیم.وی بر انجام کارهای تحقیقاتی به منظور شناسایی بیماران پارکینسون در کشور تاکید کرد و افزود: متأسفانه برخی از این بیماران نگران هستند که اطلاعات آنها مورد سوءاستفاده قرار بگیرد و از این رو، برای شناسایی دقیق این بیماران با مشکل مواجه هستیم.عضو هیأت مدیره انجمن پارکینسون، با اعلام اینکه هنوز علت دقیق ابتلاء به پارکینسون شناسایی نشده است، ادامه داد: عوامل مختلفی را در بروز این بیماری مطرح می‌کنند که ژنتیک هم دخیل است؛ به طوری که ۱۰ درصد علل بروز پارکینسون را ناشی از عوامل ژنتیکی عنوان می‌کنند.سالاری به تاثیر سبک زندگی اشاره کرد و گفت: در کنار درمان‌های دارویی و جراحی پارکینسون، باید به سبک زندگی و روش‌های پیشگیری از بیماری نیز توجه داشت. زیرا، فعالیت بدنی نقش مهمی در پیشگیری از پارکینسون دارد.
ثبت نام رایگان بیماران در انجمن پارکینسونسید محمدمحسن میرمحمدی، نایب رئیس انجمن پارکینسون، به ثبت نام رایگان بیماران در انجمن اشاره کرد و افزود: تمرکز ما بر دستیابی به آمار و اطلاعات بیماران است و در آینده برنامه‌های حمایتی از بیماران را در دستور کار خواهیم داشت.وی گفت: یکی دیگر از برنامه‌های آتی انجمن پارکینسون، تعامل با انجمن‌های پارکینسون در سراسر جهان است تا بتوانیم اطلاعات خود را به روز نگه داریم.
24 فروردین (11 آوریل) روز جهانی پارکینسون
بیماری پارکینسون را نخستین بار جیمز پارکینسون دانشمند بریتانیایی در سال ۱۸۱۷ میلادی توصیف کرد و بنابراین نام او را روی این بیماری گذاشتند.
۱۱ آوریل برابر با 24 فروردین، روز تولد جیمز پارکینسون، به عنوان روز جهانی پارکینسون یکی از کارزارهای اطلاع رسانی راجع به این بیماری است و  از گل لالهٔ سرخ به عنوان نماد و سمبل این بیماری استفاده می شود.
بیماری پارکینسون (Parkinson’s Disease) یا به اختصار PD، اختلال پیش‌رونده، مخرب و درازمدت دستگاه عصبی مرکزی است که عمدتاً سیستم حرکتی بدن را مختل می‌کند.
نشانه‌های این بیماری معمولاً آرام و به‌تدریج ظاهر می‌شوند و با پیشرفت بیماری، علائم غیرحرکتی نیز بروز می‌کنند.
آشکارترین نشانه‌های زودرس این بیماری عبارتند از لرزش، خشکی بدن، آرام‌شدن حرکات و دشواری در راه‌رفتن.
نشانه‌های شناختی و رفتاری این بیماری نیز در اغلب افراد معمولاً به شکل افسردگی، اضطراب و فقدان علاقه و هیجان بروز می‌کند.
در مراحل پیشرفتهٔ بیماری پارکینسون، بعضاً زوال عقل نیز شایع است. فرد مبتلا به پارکینسون ممکن است مشکلاتی در خوابیدن و سیستم حواس خود نیز تجربه کند.
بیماری پارکینسون نخستین بار توسط یک دانشمند بریتانیایی به نام جیمز پارکینسون در سال ۱۸۱۷ میلادی توصیف شد و بنابراین نام او را روی این بیماری گذاشتند.                           ",https://www.asriran.com/003V9e
834744,۱۴۰۱/۰۱/۲۳,محیط زیست,کمدی حیوانات (1): مزاحم ما 2 تا نشو!,شما هم می توانید تیتر یا توضیح طنزی برای این عکس بفرستید تا منتشر شود :),"اگر به دنیای حیوانات علاقه دارید، پیشنهاد می کنیم این مطلب جالب درباره هوش حیوانات را هم ببینید:  حیوانات چقدر باهوش هستند؟ 
 
                            ",https://www.asriran.com/003V9c
834748,۱۴۰۱/۰۱/۲۳,سیاسی,قالیباف: چه معنی دارد بعد از صدور مجوز، ناگهان کسی پیدا می‌شود که جلوی ادامه کار را می‌گیرد؟/ اگر دستگاه‌ها به درگاه ملی مجوز‌ها متصل نشوند، به قوه قضاییه گزارش می‌دهیم,اگر قانونی اجرا نشده ما نمایندگان به عنوان مردم باید در روزهای سه‌شنبه که روزهای نظارتی مجلس است موضوع را پیگیری کنیم.,"ایسنا: رییس مجلس شورای اسلامی با بیان اینکه لیست دستگاه‌های اعم از نهادهای عمومی غیر دولتی و صنفی که در زمینه تسهیل صدور مجوزهای کسب و کار همراهی نکردند را در اختیار دارم، گفت: خواهشم از وزیر اقتصاد و رئیس کمیسیون حهش تولید این است که موضوع را پیگیری کنند.
محمدباقر قالیباف در جلسه علنی امروز مجلس و در جریان رسیدگی به گزارش کمیسیون ویژه جهش و رونق تولید و نظارت بر اجرای اصل ۴۴ قانون اساسی درباره ارزیابی عملکرد دستگاههای اجرایی در اجرای ماده (۷) قانون اجرای سیاست های کلی اصل (۴۴) قانون اساسی با تاکید بر اینکه هنوز در آغاز راه تسهیل کسب و کار هستیم، اظهار کرد: قانون لازم برای این کار نوشته شده و چالش مهم امروز کشور ما تولید و اشتغال است؛ لذا توجه به این بحث مهم و اساسی است و زیبنده کشور ما نیست در حوزه کسب و کار رتبه سه رقمی ۱۲۷ را داشته باشیم.
وی افزود: همه می‌دانیم در همین آغاز کار مشکلاتی وجود دارد و هنوز راه اندازی درگاه ملی اخذ مجوزها ثمری برای مردم نداشته است. ما به دنبال برداشتن همه امضاهای طلایی در حوزه اشتغال و فرایند اخذ مجوز کسب و کار و از بین بردن پیچیدگی‌های موجود در این مسیر هستیم.
رییس مجلس با بیان اینکه سرمایه گذارانی که می خواهند در حوزه فعالیت های اقتصادی وارد شوند با چالش‌های جدی مواجهند، خاطرنشان کرد: در ۲۰ روز گذشته سرمایه گذاری طی دو سال تمام مراحل را طی کرده و زمین به او داده شده و چند ده میلیارد سرمایه گذاری کرده و نیرو در آنجا کار می‌کند و به دنبال گشایش اعتبارات است اما یکمرتبه در این بین فردی پیدا شده‌ است و گفته که کار متوقف شود تا فلان موضوع را مجدداً بررسی نمایند.
قالیباف با تاکید بر اینکه امروز ما در حوزه سرمایه گذاری و اقتصاد باید امنیت اقتصادی داشته باشیم، گفت: ما به دنبال آن هستیم که سهولت و شفافیت در مسیر صدور مجوزها اتفاق بیفتد. من از هیئت عالی نظارت در مجمع تشخیص مصلحت خواهش می کنم که طرح تسهیل صدور کسب و کار که در سال ۱۴۰۰ تصویب شده است را هر چه زودتر مورد رسیدگی قرار دهند.
وی با بیان اینکه لیست دستگاه‌ها اعم از نهادهای عمومی غیر دولتی و صنفی که در زمینه تسهیل صدور مجوزهای کسب و کار همراهی نکردند را در اختیار دارم، گفت: می خواستم نام آنها را اعلام کنم اما الان از خواندن نام الان پرهیز می کنم ولی خواهشم از وزیر اقتصاد و رئیس کمیسیون حهش تولید این است که موضوع را پیگیری کنند.
رییس مجلس در پاسخ به اظهارات یکی از نمایندگان دریاره عدم اجرای قوانین گفت: اگر قانونی اجرا نشده ما نمایندگان به عنوان مردم باید در روزهای سه‌شنبه که روزهای نظارتی مجلس است موضوع را پیگیری کنیم. در زمینه موضوع تسهیل مجوزهای کسب و کار مجلس روز سه شنبه ۲۰ اردیبهشت مجدداً جلسه‌ای خواهیم داشت و از کمیسیون جهش تولید و وزارت اقتصاد می خواهم گزارشی را تهیه و ارایه دهند و در آن زمان درباره دستگاه هایی که به قانون عمل نکرده باشند، حتما ماده۲۳۴ را در مجلس برای رسیدگی قضایی به موضوع دنبال خواهیم کرد.
قالیباف در پایان با اشاره به نامگذاری سال ۱۴۰۱ از سوی مقام معظم رهبری به عنوان تولید دانش بنیان و اشتغال آفرین اظهار کرد: به لطف خدا طرح جهش تولید دانش بنیان در اواخر سال قبل در مجلس تصویب و تا چند روز آتی ایلاغ می‌شود؛ امیدوارم امسال سال پر خیر و برکتی برای اشتعال و تسهیل در کسب و کار باشد.                           ",https://www.asriran.com/003V9g
834742,۱۴۰۱/۰۱/۲۳,سیاسی,تلاش نافرجام دعایی برای بوسیدن دست رئیسی (فیلم),روز گذشته در مراسم دیدار رمضانی فعالین رسانه با رئیس جمهور تلاش محمود دعایی مدیر مسئول روزنامه اطلاعات برای دست بوسی از ابراهیم رئیسی سوژه شد.,کد ویدیو  دانلود    فیلم اصلی                                     ,https://www.asriran.com/003V9a
834745,۱۴۰۱/۰۱/۲۳,اقتصادی,توضیحات یک حقوقدان درباره برگ سبز خودرو,چنانچه سند توسط مأمور رسمی تنظیم شده باشد و آن مأمور صلاحیت تنظیم آن سند را نداشته باشد یا ترتیب مقرره قانونی در تنظیم سند رعایت نشده باشد، به حکم ماده 1293 قانون مدنی، سند مزبور عادی است.,"یک حقوقدان با اشاره به اینکه مدتی است نقل و انتقال خودرو به چالشی جدی تبدیل شده است، گفت: با وجود آنکه سالهاست نقل و انتقال خودرو در دفاتر اسناد رسمی صورت می گیرد و سند رسمی ملاک انتقال مالکیت است، اما یک باره سند سبز خودرو را ملاک مالکیت قرار داده‌اند و سند رسمی از چرخه خارج شده است.
به گزارش ایلنا، ""سعید خلیل احمدی"" با اعلام اینکه نیروی انتظامی بالاخص اداره راهنمایی و رانندگی به استناد ماده 1287 قانون مدنی، اصرار به رسمی بودن برگ سبز صادره از سوی این نیرو را دارد، ضمن انتقاد از این رویکرد گفت: برای اینکه یک سند، رسمی تلقی شود، می‌بایست دارای سه شرط اساسی باشد، اول اینکه سند توسط مأمور رسمی تنظیم شده باشد، دوم اینکه مأمور رسمی می‌بایست صلاحیت تنظیم سند را مطابق قوانین داشته باشد و مورد سوم این است که سند بر طبق قوانین و مقررات قانونی تنظیم شده باشد.
وی تاکید کرد: چنانچه سند توسط مأمور رسمی تنظیم شده باشد و آن مأمور صلاحیت تنظیم آن سند را نداشته باشد یا ترتیب مقرره قانونی در تنظیم سند رعایت نشده باشد، به حکم ماده 1293 قانون مدنی، سند مزبور عادی است.
این حقوقدان گفت: برای اینکه پی ببریم سند صادره از سوی پلیس راهنمایی و رانندگی چه نوع سندی است، لازم است با دقت بندهایی مورد بررسی دقیق قرار گیرد.
وی با تاکید بر اینکه در قسمت اول تردیدی نیست که مأمور نیروی انتظامی در حیطه صلاحیت‌های تعرفه شده برای آنان در قانون مأمور رسمی تلقی می‌شوند، گفت: در قسمت دوم گفته شده که مأمور رسمی می‌بایست صلاحیت تنظیم سند رسمی را مطابق با قوانین داشته باشد که به نظر می‌رسد این بند را باید با دقت نظر بیشتری مورد مطالعه قرار دهیم.
خلیل احمدی در تشریح بیشتر افزود: در حقوق عمومی (اداری) اصل بر عدم صلاحیت مأمور رسمی است، به عبارت دیگر می‌توان گفت هیچ مأموری صالح شناخته نمی‌شود مگر اینکه قانون صراحتاً به وی این صلاحیت را اعطاء کرده باشد، حتی در موارد سکوت قانون یا وجود ابهام، اصل بر عدم صلاحیت مأمور رسمی خواهد بود، این اصل مسلم حقوقی که ریشه در قانون اساسی و اصل تفکیک قوا دارد، مانع از دخالت مأموران رسمی در صلاحیت‌های مربوط به یکدیگر خواهد شد، چرا که در غیر این صورت، هر مأمور رسمی خود را صالح به دخالت در امورات مختلفه خواهد دانست.
وی با ذکر مثالی گفت: به عنوان مثال چنانچه مأمور اداره گذرنامه اقدام به صدور گواهینامه رانندگی و مأمور اداره راهنمایی و رانندگی اقدام به صدور گذرنامه کند، در نتیجه موجبات برهم خوردن نظم عمومی جامعه فراهم می شود، اما قانون گذار حکیم با دقت و امعان نظر خاص، صلاحیت و حدود اختیارات هر یک از مأموران رسمی را برشمرده و آن را احصاء کرده تا از بروز تنش درجامعه جلوگیری کند، به نحوی که حتی با بررسی قوانین مربوط به نیروی انتظامی، مشاهده می‌شود وظایف هر یک از یگانها و معاونتهای نیروی انتظامی به تفکیک تبین و تصریح شده و صدور گواهینامه رانندگی در صلاحیت معاونت راهنمائی و رانندگی و صدور گذرنامه در صلاحیت پلیس مهاجرت و گذرنامه قرار داده شده و هیچ کدام حق ورود به صلاحیتهای یکدیگر را ندارند.
این سردفتر اسناد رسمی تاکید کرد: با بررسی مواد سه و چهار قانون نیروی انتظامی که شرح وظایف و صلاحیتهای این نیرو را در بیست و شش بند احصاء و تصریح کرده، هیچ حکایتی از اعطای صلاحیت صدور سند مالکیت رسمی برای خودرو مشاهده نشد، حتی اگر معتقد باشم در گذشته چنین قوانینی موجود بوده، با تصویب ماده 29 قانون رسیدگی به تخلفات رانندگی در سال 1389 به عنوان آخرین اراده قانون گذار، قوانین مذکور نسخ و حیات حقوقی خود را از دست داده اند.
وی با تاکید بر اینکه در ماده 29 قانون رسیدگی به تخلفات رانندگی، تکلیف روشن شده است، گفت: در ماده 29 قانون مذکور صلاحیتهای نیروی انتظامی در چهار مورد تعریف شده که مورد اول بررسی اصالت وسیله نقلیه، مورد دوم هویت مالک، مورد سوم پرداخت جریمه ها و دیون معوق و مورد چهارم تعویض پلاک به نام خریدار (که تماماً اعمال مادی است) احصاء و تبیین و تنظیم و صدور سند نقل و انتقال را ( که یک عمل حقوقی است) به حکم قسمت اول ماده 29 در صلاحیت دفاتر اسناد رسمی به عنوان مأمور صلاحیت دار متخصص قرار داده است.
خلیل احمدی با تاکید بر اینکه بر اساس قانون، آخرین شرطی که یک سند رسمی باید داشته باشد، رعایت ترتیبات مقرره قانونی در زمان تنظیم سند است، گفت: با بررسی برگ سبز صادره از سوی اداره راهنمایی و رانندگی مشخص می شود که این شرط مهم از جمله مشخصات فروشنده، قیمت معامله، تحویل و تحول مورد معامله و شرایط بین خریدار و فروشنده و سایر شرایط عمومی قراردادها در آن رعایت نشده است، لذا به حکم ماده 1293 قانون مدنی برگ سبز نمی‌تواند سند رسمی نقل و انتقال تلقی شود.
این حقوقدان تاکید کرد: با توجه به همه موارد ذکر شده در قانون، بدیهی است ورود پلیس و برخی موسسات خصوصی ذی‌نفع در تعویض پلاک در انجام معاملات، مردم را در آینده نه چندان دور با مشکلات عدیده حقوقی و کیفری مواجه می کند و نه تنها منافعی را عاید مردم نخواهد کرد، بلکه موجبات تحمیل هزینه های گزاف دادرسی بابت گشوده شدن پرونده در محاکم دادگستری را به ملت و دولت تحمیل خواهد کرد.                           ",https://www.asriran.com/003V9d
834743,۱۴۰۱/۰۱/۲۳,سیاسی,وزیر کشور: محدودیت‌های خاصی برای تجمعات شب‌های احیا نداریم,به گفته وحیدی، از جمله تاکیدات این جلسه معطوف به مقررات و شیوه نامه‌های بهداشتی اعم از زدن ماسک و رعایت تهویه و فاصله اجتماعی بوده است.,"وزیر کشور، درباره تدابیر قرارگاه ستاد ملی کرونا درخصوص مراسمات پیش روی ماه مبارک رمضان و شب‌های احیا، گفت: برای تجمعات ماه مبارک رمضان به غیر از رعایت شیوه نامه‌های قبلی محدودیت خاصی نداریم. شیوه نامه‌ها نیز رعایت تهویه مناسب، و زدن ماسک و حفط فاصله اجتماعی است. همچنین عزیزانی که واکسن زده‌اند و سطح ایمنی خوبی دارند در این مراسمات شرکت کرده و اگر واکسن نزده‌اند نسبت به زدن واکسن اقدام کنند تا اجتماعات با ایمنی کامل برگزار شود.
به گزارش ایسنا، احمد وحیدی در جلسه قرارگاه ستاد ملی کرونا، با اشاره به صحبت‌های انجام شده در این جلسه در خصوص دز سوم واکسن کرونا، اظهار کرد: راجع به دز سوم واکسن کرونا بر اساس مصوبه ستاد ملی کرونا، مبنای محاسبه ما در سامانه مدیریت هوشمند، دز سوم واکسن است لذا از این پس در ادارات، اصناف، رانندگان و مراکزی که کارکنان و کارمندان دارند، باید کنترل شوند که فرصت دز سوم آنها فرا رسیده است یا خیر چراکه مبنا دز سوم در نظر گرفته خواهد شد و البته کسانی که فرصت دز دوم آنها به پایان نرسیده نیز بر اساس دز دوم محاسبه خواهند شد.
دانش‌آموزان و دانشجویان خود را به کلاس‌های درس ""حضوری"" برسانند
وزیر کشور با اشاره به شروع کلاسهای درس حضوری در دانشگاه ها و مدارس، ادامه داد: استقبال خوبی از کلاسهای درس حضوری شده است و البته تعداد اندکی از عزیزانی در مدارس شرکت نکرده‌اند که باید خود را برسانند چراکه عدم شرکت آثار سوء تحصیلی برای آنها و مسئولیت قانونی برای وزارت آموزش و پرورش دارد.
به گفته وحیدی، از جمله تاکیدات این جلسه معطوف به مقررات و شیوه نامه‌های بهداشتی اعم از زدن ماسک و رعایت تهویه و فاصله اجتماعی بوده است.
وی درباره وضعیت پاندمی کووید ۱۹ در جهان نیز افزود: به جز یک الی دو کشور، این روند در دنیا کاهشی است و نسبت به این یک الی دو کشور نیز تایید شد که در مرز ورودی و خروجی حساسیت بیشتر به خرج داده شود.
ضرب الاجل یکماهه دستگاه‌ها برای اتصال به سامانه مدیریت هوشمند
وحیدی در پاسخ به سوالی مبنی بر عدم اتصال برخی دستگاه‌ها به سامانه مدیریت هوشمند، تصریح کرد: در این جلسه تاکید شد ، برخی دستگاه‌ها که سامانه مرکزی آنها کامل نشده می‌توانند از سامانه‌های دستگاه‌های دیگر استفاده کنند و یا این واحدها را مستقیما به سامانه مدیریت هوشمند وصل کنیم و در این زمینه ضرب الاجل یک ماهه‌ای به دستگاه‌ها داده شد تا به سامانه مدیریت هوشمند وصل شوند.
جریاناتی بدنبال ایجاد اختلاف بین ایران و افغانستان هستند
وی در بخش دیگر سخنان خود در پاسخ به سوالی مبنی بر فیلم‌های منتشر شده از مرزهای ایران و افغانستان، توضیح داد: جریاناتی به دنبال این هستند که بین ایران و افغانستان و بین ملت ما و افعانستان اختلاف درست کنند. اینها برنامه‌ریزی دشمن است و دو ملت سابقه روابط دیرینه دارند و ما میزبان مهاجرین افغانی هستیم. روابط تجاری خوبی با افعانستان داریم و عده‌ای در هرات و کابل کارهایی کردند که مورد تایید نیست و معلوم است هدایت شده است، اینها سعی می‌کنند سطح تشنجی ایجاد کنند و ما و مسئولان افغانستان باید نسبت به این امر مراقبت کنیم.
بر اساس گزارش‌هایی که به ما داده‌اند، مسئولین افغانستان نیز تذکر داده اند و مردم باید توجه داشته باشند که این تلاش‌های دشمن برای ایجاد حساسیت‌های غیرواقعی را قبول نکنند تا بتوانیم ان‌شاءالله روابط فرهنگی و اقتصادی خوبی بین دو کشور داشته باشیم.
وضعیت در مرز شلمچه عادی است
استانهای واجد شرایط کاشت «برنج» مشخص شدند
وزیر کشور در بخش دیگر سخنان خود در پاسخ به سوالی درباره وضعیت مرز شلمچه و سرقت کامیون صادراتی، با اشاره به برخورد فرمانده انتظامی با آن و حل موضوع، توضیح داد: در مرز شلمچه چون از واردات اجناس ایرانی جلوگیری شده بود، مردم در مرز آمده و درخواست کرده بودند که با توجه به اینکه به بخشی از صادرات ایران احتیاج داشتند، مرز باز باشد و الان صادرات در این مرز انجام و وضعیت عادی شده است.
وحیدی همچنین درباره مجوز کشت برنج در خوزستان، افزود: با توجه به کم آبی، عزیزان در وزارت جهاد و نیرو تصمیم گرفتند در جاهایی که مشکل آب وجود ندارد برنج کاشته شود و در جاهای دیگر که مشکل آب وجود دارد برنج کاشته نشود. استان‌هایی را که می‌توانند برنج بکارند مشخص کردند و استان‌هایی هم که نمی‌توانند باز هم اعلام کردند.
تصمیمات دولت درخصوص نرخ «ارز ترجیحی» اعلام می‌شود
وی در بخش دیگر سخنان خود در خصوص تاکید رئیس جمهوری بر عدم شوک اقتصادی و تصمیمات دولت برای نرخ ارز ترجیحی، افزود: نرخ ارز ترجیحی در کمیته اقتصادی دولت دنبال می‌شود و طبیعتا اساس دولت بر این است که شوکی وارد نشود. مسئولان اقتصادی نیز بر همین اساس تصمیم گیری اتخاد می‌کنند و اگر هر تصمیمی اتفاق افتد، به موقع اعلام می‌شود.                           ",https://www.asriran.com/003V9b
834741,۱۴۰۱/۰۱/۲۳,سیاسی,انتقاد صریح مجری تلویزیونی از ساخت و ساز‌های میانکاله (فیلم),حجت‌الاسلام محمد برمایی مجری برنامه دعوت در تلوزیونی گفت: نماینده مجلسی که افتاده‌ای دنبال پتروشیمی زدن در میانکاله، دست بردار زمین‌هایش را هم می‌خواهی برداری.,کد ویدیو  دانلود    فیلم اصلی                                     ,https://www.asriran.com/003V9Z
834740,۱۴۰۱/۰۱/۲۳,اجتماعی ,اولین خورشیدگرفتگی سال ۲۰۲۲ در شرف وقوع,این خورشیدگرفتگی در ساعت ۱۴:۴۵ به وقت منطقه زمانی شرقی(۲۳:۱۵ تهران) آغاز می‌شود و در ۱۶:۴۱ به وقت منطقه زمانی شرقی(۰۱:۱۱ تهران) به اوج خود می‌رسد,"اولین خورشیدگرفتگی سال ۲۰۲۲ کمتر از یک ماه دیگر رخ می‌دهد ولی از ایران قابل رویت نخواهد بود.
به گزارش ایسنا و به نقل از اسپیس، اولین خورشیدگرفتگی سال ۲۰۲۲ در روز ۳۰ آوریل(۱۰ اردیبهشت) در بخش‌هایی از قطب جنوب، ناحیه جنوبی آمریکای جنوبی و اقیانوس‌های آرام و اطلس قابل رویت خواهد بود. این یک خورشیدگرفتگی جزئی است و از ایران قابل رویت نیست.
این خورشیدگرفتگی در ساعت ۱۴:۴۵ به وقت منطقه زمانی شرقی(۲۳:۱۵ تهران) آغاز می‌شود و در ۱۶:۴۱ به وقت منطقه زمانی شرقی(۰۱:۱۱ تهران) به اوج خود می‌رسد و در ساعت ۱۸:۳۷ به وقت منطقه زمانی شرقی(۰۳:۰۷ تهران) به پایان می‌رسد.
خورشیدگرفتگی زمانی رخ می‌دهد که ماه بین زمین و خورشید قرار می‌گیرد. در این حالت بخشی از خورشید از دید ناظران پنهان می‌شود. در طول خورشیدگرفتگی جزئی این ماه، حداکثر ۵۴ درصد از خورشید توسط ماه پنهان خواهد شد.
این اولین مورد از دو خورشیدگرفتگی جزئی در سال ۲۰۲۲ خواهد بود. دومین خورشیدگرفتگی در روز ۲۵ اکتبر(۳ آبان) رخ خواهد داد که این خورشیدگرفتگی در سراسر ایران قابل رویت است. و پس از آن تا سال ۲۰۲۳ دیگر شاهد خورشیدگرفتگی کاملی نخواهیم بود. اگرچه یک ماه‌گرفتگی کامل این ماه در روز ۱۶ مه(۲۶ اردیبهشت) رخ خواهد داد.
باید خاطرنشان کرد که هنگام مشاهده خورشیدگرفتگی حتما باید از عینک‌های محافظ استفاده شود. زیرا تشعشعات خورشید می‌تواند به شبکیه چشم آسیب‌های جبران‌ ناپذیری برساند.                           ",https://www.asriran.com/003V9Y
834739,۱۴۰۱/۰۱/۲۳,اخبار سلامت,تایید اولین مورد کرونای XE در ژاپن,این زن دو دُز واکسن کرونای فایزر را دریافت کرده اما تست تشخیصی کروناویروس او هنگام ورود به ژاپن مثبت بوده است.,"ژاپن شناسایی اولین مورد ابتلا به سویه نوترکیب موسوم به XE را تایید کرد.
به گزارش ایسنا، بنابر اعلام وزارت بهداشت ژاپن سویه نوترکیب XE که ترکیبی از دو زیرسویه اُمیکرون است هنگام ورود یک مسافر به فرودگاه ""ناریتا"" در نزدیکی توکیو تایید شده است.
وزارت بهداشت، کار و رفاه ژاپن بدون اشاره به ملیت این مسافر اعلام کرد: این زن حدودا ۳۰ ساله که در آمریکا اقامت داشته و علامتی از بیماری در او مشاهده نشده است، ۲۶ مارس وارد این فرودگاه شده است.
این زن دو دُز واکسن کرونای فایزر را دریافت کرده اما تست تشخیصی کروناویروس او هنگام ورود به ژاپن مثبت بوده است. سویه نوترکیب XE از طریق آزمایش های توالی ژنتیکی در موسسه ملی بیماری های عفونی این کشور شناسایی شد.
به گزارش ژاپن تودی، گفته می شود این سویه، ترکیبی از دو زیرسویه BA.۱ و BA.۲ اُمیکرون است. برخی گزارشها حاکی از آن است که سرعت انتقال آن ۱۲.۶ درصد بیشتر از BA.۲ است اگرچه جزئیات درباره شدت بیماری‌زایی آن هنوز ناشناخته است.                           ",https://www.asriran.com/003V9X
834734,۱۴۰۱/۰۱/۲۳,اجتماعی ,بلایی که نیروهای روسیه  سر شهر «ایرپین» اوکراین آوردند (فیلم),شهر ایرپین در حومه کی‌یف از نیرو‌های روسیه پس گرفته شده است. این شهر به ویرانه‌ای مملو از آهن پاره تبدیل شده است. دنیس موناستیرسکی، وزیر کشور اوکراین می‌گوید که شهر، آزاد شده، اما هنوز بودن در آنجا خطرناک است.,"کد ویدیو  دانلود    فیلم اصلی          
                           ",https://www.asriran.com/003V9S
834724,۱۴۰۱/۰۱/۲۳,اجتماعی ,گزارشی درباره آگهی‌های تبعیض نژادی و قومیتی در سایت‌های کاریابی,,"پشت شیشه یکی از مغازه‌های بازار نوشته شده:«یه یک کارگر افغانی نیازمندیم». در بسیاری از سایت‌های کاریابی هم این را نوشته‌اند. این یک خط ساده برای ما که از خیابان عبور می‌کنیم یا سایت‌های کاریابی را روزانه به دنبال کار چک می‌کنیم، معنای خاصی ندارد اما برای یک جوان افغان این موضوع متفاوت است. جوانی که احتمالا می‌داند هموطنانش را به این دلیل می‌خواهند تا دستمزد کمتری بگیرند و بیشتر کار کنند و درخواست بیمه هم نداشته باشند. همین یک خط برای یک کارگر ایرانی که دنبال کار است هم حرف‌های زیادی دارد. کسی که ممکن است دنبال کار باشد اما به دلیل خواستن حقوق اولیه کاری پیدا نمی‌کند و جایی در مغازه‌های بازار ندارد. این تبعیض نژادی برای کارفرمایی که پشت شیشه مغازه‌اش برگه‌ای را می‌چسباند، تنها اندکی سود مالی به همراه دارد اما برای مخاطبان آن یک خط ساده که دنبال کار می‌گردند، انبوهی از تبعیض و تحقیر را فراهم می‌کند.

وقتی به توهین عادت می‌کنیم
تا سال‌ها لطیفه‌های زیادی برای قومیت‌های مختلف ساخته می‌شد. یک اتفاق عادی که همه ما در زندگی روزمره با آن روبرو بودیم اما تلاشی برای تغییرش نمی‌کردیم. در باطن اما ماجرا طور دیگری بود. همین لطیفه‌ها می‌توانست یک نژاد یا قومیت را به سخره بگیرد و توهین تلقی شود. توهینی که خیلی‌ها را آزار می‌داد اما در زندگی همه ما جریان داشت. بعدها این موضوع کمی تغییر کرد. راه‌های بهتری برای خندیدن هم وجود داشت که به سادگی می‌توانست مسیر را عوض کند. به همین دلیل فرهنگ سازی‌های این چندین سال اوضاع را تا حدودی بهبود داد. حالا روزانه با انواع جوک و لطیفه روبرو هستیم که به هیچ قومیت خاصی اشاره ندارد اما می‌تواند ما را بخنداند. این فاصله گرفتن اگرچه کمی دیر اما بالاخره اتفاق افتاد.
 
کلیشه‌های ذهنی مبنای انتشار آگهی
ماجرای تفکیک قومیتی در مواردی که موجب تحقیر و آزار می‌شود تنها به لطیفه‌های چندسال اخیر و آگهی‌های پشت شیشه در بازار ختم نشده است. در حوزه کاری آنهم در سایت‌های کاریابی به صورت علنی هم این تفکیک قومیتی بسیار مشخص و آزار دهنده بوده است. موضوعی که احتمالا در حوزه اجتماعی هم با آن زیاد برخورد داشتید. در آگهی‌های درخواست شغل در بسیاری از موارد به یک قومیت خاص اشاره می‌شود. «به یک کارگر افغانی نیازمندیم!»، «کارگر مورد نیاز ترجیحا شهرستانی!»، «برای باربری به یک کارگر کرد نیاز داریم.» این آگهی‌ها به اندازه همان لطیفه‌هایی که ما برای خندیدن بیانش می‌کردیم غیرانسانی و غیراخلاقی است. نام بردن از قومیت‌ها در کارهای این چنینی، نتیجه‌ای جز تحقیر و کوچک شمردن افرادِ آن قومیت ندارد و نکته مهم اینکه به صورت گسترده و علنی منتشر می‌شود. متاسفانه بسیاری از سایت‌های کاریابی بدون هیچ مشکلی چنین آگهی‌هایی را منتشر می‌کنند و از مساله به این مهمی ‌چشم‌پوشی کردند. از دید چنین کارفرماهایی، توانایی افراد بر اساس کلیشه‌های ذهنی که وجود دارد شکل می‌گیرد. به عنوان مثال «کارگر ترجیحا شهرستانی» احتمالا قدرت بدنی بالایی دارد و برای کارهای سخت و سنگین مناسب است پس قومیت یا شهر کارگر مورد نظر را در کنار آگهی خود درج می‌کند. همین کلیشه ذهنی غلط هم باعث می‌شود تا کارفرمایان بدون هیچ ابایی آگهی خود را منتشر می‌کنند و از نظرشان مشکلی وجود نداشته باشد.
 
«دیوار» پیشگام حذف آگهی‌های تبعیض نژادی
پلتفرم «دیوار» به عنوان سایت انتشار آگهی با میلیون‌ها کاربر، دقیقا به دلیل همین تبعیض نژادی و توهین به قومیت‌ها، در بخش آگهی‌های سایت، کلماتی که مرتبط به قومیت‌ها می‌شود را حذف کرده است. در واقع نام بردن از هیچ نژاد و قومیتی که مرتبط با کار نباشد، در زمان استخدام در سایت دیوار مجاز نیست. پلتفرم دیوار با این عقیده که هر نوع محدودیت نژادی مغایر با سیاست‌های دیوار است، آگهی‌های این‌چنینی را رد می‌کند. در واقع آگهی‌هایی با این مضمون که «فقط» کارگر ایرانی می‌گیریم و یا «فقط» کارگر یا نگهبان افغانی نیاز داریم، یا حتی به قومیت خاصی برای جذب نیرو اشاره داشته باشد، منتشر نخواهد شد. دیوار معتقد است مسائل نژادی جز شرایط کار نیست و چنین آگهی‌هایی موجب تبعیض نژادی می‌شود.
کارفرمایان باید بر اساس توانایی افراد و فارغ از قومیت و نژاد با کارجوها در تماس باشند. این گام موثر می‌تواند همان مسیری باشد که در چند سال گذشته و در رابطه با لطیفه‌های قومیتی اتفاق افتاده است. یک اتفاق آزار دهنده با آگاهی می‌تواند به راحتی از چرخه زندگی اجتماعی حذف شود. دیوار حالا در این مسیر پیشگام شده است تا قومیت‌ها و نژادهای مختلف با تحقیر و کارهای پیش پا افتاده شناخته نشوند. واقعیت جامعه امروز این است که همه افراد دارای توانایی‌های مختلفی هستند که می‌توانند شغل خود را براساس آن انتخاب کنند و هیچ نیازی نیست تا به نژاد و یا قومیت آن‌ها اشاره‌ای شود.                           ",https://www.asriran.com/003V9I
834737,۱۴۰۱/۰۱/۲۳,اجتماعی ,ساماندهي دستفروشان تهران چه زماني به نتيجه مي رسد؟,در مدیریت جدید شهر تهران دستفروشان جمع آوری نمی‌شوند بلکه ساماندهی خواهند شد.معیشت مردم هم موضوعیت و هم اولویت دارد.,"شهردار تهران اعلام كرده است:' مسئولیت دستفروش ها با ما است و به آنها گفتیم که حتی جای شما را مشخص می کنیم. ۱۱۴ پارک را مشخص کردیم، دستفروش ها را شناسه دار می کنیم و در جاهای تعیین شده از ساعت ۴عصر تا ۱۰ شب اجناس خود را می فروشند. در شهرداری دنبال مسیری هستیم که در آن سمت مردم غش کنیم. در مدیریت جدید شهر تهران دستفروشان جمع آوری نمی‌شوند بلکه ساماندهی خواهند شد، گفت: معیشت مردم هم موضوعیت و هم اولویت دارد'.
به گزارش عصر خبر، اين اظهارات عليرضا زاكاني بيانگر اين است كه توجه به قشر ضعيف جامعه مورد توجه مديريت جديد شهري است چرا كه وي به صراحت گفته است معيشت مردم هم موضوعويت و هم اولويت شهردار تهران و مديريت جديد شهري است.
اما به طور طبيعي و منطقي ساماندهي كارگران فصلي تهران از جمله دستفروشان بدون حضور تشكل صنفي قانوني مربوطه كه اتحاديه صنفي كارگران ساختماني و فصلي كشور است نمي تواند نتبجه بخش و قانونمند و در راستاي سياست اعلامي شهردار تهران مبني بر'مشاركت پذيري، تخصص گرايي و تعامل سازنده با موثران شهر تهران' قلمداد شود و به طور قطع با رويكردي كه شهردار تهران در توجه به اقشار آسيب پذير از جمله دستفرشان دارد بايستي در اين راستا تمامي مجموعه شهرداري به خصوص معاونت خدمات شهري و شرکت ساماندهی صنایع و مشاغل شهر تهران نقش ويژه اي در تحقق اين خواست شهردار تهران ايفا كنند.
اما موضوعي كه درخور توجه مي باشد اين است كه تا كنون مسئولان اتحاديه صنفي كارگران ساختماني و فصلي كشور در خصوص موضوع ساماندهي دسنفروشان و كارگران ساختماني در تهران سكوت اختيار كرده است و اطلاعاتي از نحوه اين كار و چگونگي ورود احتمالي خود به اين ساماندهي را اعلام نمي كند اين در حالي است كه ساماندهي و رسيدگي به تمامي اموركارگران فصلي و ساختماني كشور و از جمله تهران از وظايف ذاتي اين اتحاديه است اتحاديه اي كه با مجوز وزارت تعاون، كار و رفاه اجتماعي فعاليت مي كند.
بايد پرسيد آيا اتحاديه كارگران ساختماني و فصلي كشور با شهرداري تهران و به طور مشخص با شركت ساماندهي صنايع و مشاغل تهران بسته اي براي حمايت از كارگران فصلي و دستفروش كميته اي مشترك براي حل اين مشكل اقشار محروم جامعه دارد يا خير؟ از سويي ديگر بايد پرسيد به طور دقيق اين ساماندهي شامل چه مواردي مي باشد و آيا اتحاديه صنفي كارگران ساختماني و فصلي كشور و شهرداري تهران در خصوص تامين آتيه دستفرشان و كارگران ساختماني فعال در تهران از طريق ارائه خدماتي مثل بيمه اجتماعي در راستاي خدمت ماندگار هم قدم برخواهند داشت يا خير؟
بايد ديد شهرداري تهران و اتحاديه صنفي كارگران ساختماني و فصلي كشور درباره اين سوالات مطرح شده جوابي دارند ؟                           ",https://www.asriran.com/003V9V
834738,۱۴۰۱/۰۱/۲۳,بین الملل,اوکراین: روسیه در حمله به ماریوپل از سلاح شیمیایی استفاده کرده است,سخنگوی مطبوعاتی پنتاگون در بیانیه ای گفت: چنین گزارش هایی در صورت صحت، عمیقا نگران کننده است و بازتاب نگرانی های ما در احتمال استفاده روسیه از انواع مختلف سلاح های کنترل شورش ها مانند گاز اشک آور با ترکیب گازهای شیمیایی است.,"مقامات و نیروهای اوکراینی روسیه را به استفاده از سلاح های شیمیایی در حمله به شهر بندری ماریوپل متهم کردند و مدعی شدند که این حمله به بیماری های تنفسی سربازان و غیرنظامیان منجر شده است.
به گزارش ایرنا، تارنمای هیل نوشت: یگان گارد ملی اوکراین موسوم به «هنگ آزوز» در پیامی که روز دوشنبه در تلگرام منتشر کرد مدعی شد: «نیروهای روسیه از یک ماده سمی که منشا آن ناشناخته است علیه ارتش اوکراین و غیرنظامیان در شهر ماریوپل استفاده کرده اند که این مواد از یک پهپاد دشمن انداخته شده است. قربانیان دچار مشکلات تنفسی و اختلالات عصبی شده اند».
هیل نوشت: پنتاگون (وزارت دفاع آمریکا) نمی تواند گزارش رسانه های اجتماعی را درباره استفاده احتمالی روسیه از سلاح های شیمیایی تایید کند اما از چنین ادعاهایی مطلع است.
جان کربی سخنگوی مطبوعاتی پنتاگون در بیانیه ای گفت: چنین گزارش هایی در صورت صحت، عمیقا نگران کننده است و بازتاب نگرانی های ما در احتمال استفاده روسیه از انواع مختلف سلاح های کنترل شورش ها مانند گاز اشک آور با ترکیب گازهای شیمیایی است.
وی افزود: وزارت دفاع از نزدیک اوضاع را تحت نظر خواهد داشت.
مقامات اوکراینی نیز در رسانه های اجتماعی مدعی حمله روسیه با سلاح شیمیایی در این شهر شده اند.
«آنتون گراشچنکف» مشاور وزیر امور داخلی اوکراین در توئیتر نوشت: «توجه توجه! سلاح های شیمیایی علیه مدافعان اوکراینی در ماریوپل استفاده شده است! روسیه علنا از همه مرزهای انسانی عبور کرده و آن را علنی کرده است».
هیل پیش بینی کرد در صورتی که استفاده روسیه از سلاح شیمیایی تایید شد وضعیت جنگ روسیه و اوکراین وخیم تر خواهد شد.
مقامات ارشد آمریکایی و اوکراینی ماه گذشته گفتند در صورت بروز چنین سناریویی این مساله می تواند به درگیری های گسترده تری منجر شود.
ینس استولتنبرگ دبیر کل سازمان پیمان آتلانتیک شمالی (ناتو) در مارس گذشته گفت که استفاده از سلاح های شیمیایی «نقض آشکار قوانین بین المللی است و تبعات گسترده ای خواهد داشت.»
اسکای نیوز: انگلیس به سرعت در حال بررسی صحت این گزارش ها است
از سوی دیگر تارنمای شبکه خبری اسکای نیوز نوشت: انگلیس به فوریت در حال بررسی امکان استفاده از سلاح های شیمیایی در شهر ماریوپل است.
لیز تراس وزیر خارجه انگلیس گفت: «هرگونه استفاده از چنین سلاح هایی تشدید بی رحمانه این درگیری خواهد بود و ما از پوتین و حکومت او خواهیم خواست تا پاسخگو باشد.»
ولودیمیر زلنسکی رئیس جمهوری اوکراین نیز در سخنرانی شبانه خود از طریق ویدئو هشدار داد روسیه می تواند از چنین سلاح های غیرقانونی استفاده کرده باشد اما از بیان این که آیا مسکو تاکنون اقدام به این کار کرده یا خیر، خودداری کرد و گفت ما با جدیت تمام با این موضوع برخورد خواهیم کرد.
زلنسکی همچنین گفت: به همه رهبران جهان گوشزد می کنم که احتمال استفاده از سلاح های شیمیایی تاکنون توسط ارتش روسیه مورد بحث قرار گرفته است و لازم است که در آن زمان هر چه سریع تر و با شدت بیشتری واکنش نشان دهیم.                           ",https://www.asriran.com/003V9W
834735,۱۴۰۱/۰۱/۲۳,اقتصادی,افزایش تولید و صادرات بنزین در اوج تحریم,نمایندگان مردم می بایست در کنار تحقیق و تفحص، اعداد و ارقام و اتفاقات مثبت و منفی را هم با دوره های مختلف مقایسه کنند.,"با 189 رأی موافق، تحقیق و تفحص از عملکرد شرکت ملی پالایش و پخش فرآورده های نفتی ایران در دولت قبل مورد موافقت نمایندگان مجلس قرار گرفت. نمایندگان با بررسی موضوعاتی چون؛ ابهام در خصوص صادرات فرآورده های نفتی، بررسی طرح موسوم به برندینگ، طرح دوگانه سوز کردن یک و نیم میلیون خودروی عمومی، قراردادهای پژوهشی، حمل و نقل به ویژه دریایی، عملکرد شرکت در خصوص نحوه تأمین کاتالیست و... گام بلندی در خصوص نظارت بر خواهند داشت.
به گزارش عصر خبر، بر کسی پوشیده نیست که مهم ترین وظیفه نمایندگان مجلس شورای اسلامی همین تحقیق و تفحص هاست که می تواند در روند مبارزه با کج روی ها و سومدیریت ها و فساد موفق عمل کند. همینجا هم هست که مجلس می تواند لیاقت افراد را در آن جایگاهی که هستند مشخص کند. در کل توجه نمایندگان مجلس یازدهم بر نظارت بیشتر بر دستگاه های اجرای را باید قدر دانست و انتظار می رود سرعت ورود به بحث نظارت را هم تقویت کنند.

از دیگرسو مرور اتفاقات سالهای اخیر نشان می دهد که از سال 96 تا 1400 معادلات حوزه نفت و فرآورده های نفتی دستخوش اتفاقات بزرگی بوده است که نماینگان مردم می بایست ببیشتر به آنها توجه داشته باشند و در کنار تحقیق و تفحص، اعداد و ارقام و اتفاقات مثبت و منفی را هم با دوره های مختلف مقایسه کنند.
طبق آمار موجود، سال 96 در ایران 59 میلیون لیتر بنزین در روز تولید می شد که این عدد در طول 4 سال به روزانه 112 میلیون لیتر رسید، در واقع پیش از این ایران را در بازار به عنوان مشتری و وارد کننده بنزین می شناختند اما پس از افزایش دو برابری تولید و کسب رتبه نخست تولید بنزین بین کشورهای اوپک، ایران به عنوان یکی از صادر کنندگان در بخش بنزین مطرح شد.
به طور مثال در 12 ماهه سال 99 و با وجود تحریم های شدید بین المللی، 7.8 میلیون تن بنزین از ایران صادر و حدود 3 میلیارد دلار از صادرات بنزین درآمد کسب شده است. اما پشت این موفقیت بزرگ، طرح ها و حمایت های شرکت ملی پالایش و پخش فرآورده های نفتی بود. افتتاح فازهای پالایشگاه ستاره خلیج فارس، طرح تشویقی دوگانه سوز کردن خودرو های عمومی و هر طرح و ایده دیگری که در آن زمان باعث کاهش مصرف و افزایش تولید بنزین شد.
این شرایط از سال گذشته تا امروز معکوس شده است. بنا به هر دلیلی مصرف بنزین در کشور افزایش و تولید نیز کاهش یافته است و امروز در آستانه وارادت بنزین ایستاده ایم. صادرات بنزین متوقف شده و کشورهای منطقه که تا پیش از این نیاز خود را از مبادی رسمی تامین می کردند هم اکنون دست به دامن قاچاقچیان سوخت در کشور شده اند، در واقع منحنی مثبتی که در طول 4 سال شکل گرفته بود، به یک باره سر به زیر برده و هر روز پایین تر می آید.
از قدیم گفته اند قطار در حال حرکت را سنگ می زنند و قطار ایستاده را نه. حال باید آن همه حرکت مثبت و اتفاقات خوب را دید و مقایسه کرد با قطاری که تنها کارش ایستادن است.
با توجه به شرایط فعلی بنزین در کشور که باید هر چه سریع تر به آن رسیدگی شود، بهتر است نمایندگان مجلس در کنار امر مهم تحقیق و تفحص، به مدیریت جدید شرکت ملی پالایش و پخش فرآورده های نفتی نیز پیشنهاد دهند که هرچه سریعتر به موضوع منفی شدن تراز تولید و مصرف و قطع صادرات و تبدیل شدن احتمالی مان به واردکننده بنزین رسیدگی کنند زیرا در آینده نزدیک نوبت به آنها نیز می رسد.                           ",https://www.asriran.com/003V9T
834733,۱۴۰۱/۰۱/۲۳,اجتماعی ,ساعت مراکز معاینه فنی تهران یک ساعت افزایش یافت,شهروندان می توانند جهت اطلاع از آخرین وضعیت کاری مراکز به سایت ستاد معاینه فنی خودروهای تهران به آدرس inspection.tehran.ir مراجعه کنند.,"ساعت کاری مراکز معاینه فنی پایتخت به دلیل افزایش تقاضا و مراجعات شهروندان حداقل یک ساعت افزایش یافت.
به گزارش ایرنا، ستاد معاینه فنی خودروهای تهران روز سه شنبه در اطلاعیه ای اعلام کرد: با عنایت به افزایش تقاضا و مراجعات به مراکز معاینه فنی خودرو شهر تهران در راستای مدیریت امور مشتریان و تسهیل در ارائه خدمات شایسته به مراجعه کنندگان از روز چهارشنبه ۲۳ فروردین ماه ساعت کاری مراکز معاینه فنی حداقل به مدت یک ساعت افزایش و عموما مراکز تا ساعت ۱۸ و واحد های سیار معاینه فنی تا ساعت ۱۹ فعال خواهد بود.
همچنین از روز شنبه مورخ ۲۷ فروردین ماه شیفت کاری دو مرکز آبشناسان و الغدیر افزایش و این دو مرکز تا ساعت ۲۲ ارائه خدمات خواهد داد. در ضمن شهروندان می توانند جهت اطلاع از آخرین وضعیت کاری مراکز به سایت ستاد معاینه فنی خودروهای تهران به آدرس inspection.tehran.ir مراجعه کنند.
در ادامه این اطلاعیه آمده: براساس قانون خودروهای شخصی از زمان تولید به مدت چهارسال از انجام معاینه فنی معاف می باشد لذا از شهروندان تقاضا می شود جهت توزیع مراجعات در طول سال و جلوگیری از ازدحام در مراکز معاینه فنی در ایام ابتدایی سال تنها خودروهایی که براساس ماه، چهار سال از تولید آن گذشته به مراکز مراجعه کنند، برای نمونه در فروردین ۱۴۰۱ خودروهای تولید فروردین ۱۳۹۷ و ماقبل مشمول معاینه فنی بوده و در مهر ماه ۱۴۰۱ خودروهای تولید مهرماه ۱۳۹۷ و ماقبل مشمول معاینه فنی می شود.
ستاد معاینه فنی شهر تهران از شهروندان درخواست دارد جهت مدیریت زمان و به حداقل رسیدن زمان توقف و معطلی در مراکز با مراجعه به سامانه مدت انتظار که در سایت ستاد معاینه فنی قابل دسترس است خلوت‌ترین مرکز را برای دریافت خدمات معاینه فنی انتخاب کنند که در حال حاضر مراکز واقع در جنوب شهر تهران دارای ازدحام کمتر و ظرفیت خالی در سامانه نوبت دهی اینترنتی است.
در این اطلاعیه آمده: در مراکز معاینه فنی روزانه ظرفیت پذیرش حداقل یک هزار دستگاه خودرو با تعیین وقت قبلی به صورت نوبت دهی اینترنتی پیش بینی شده که در حال حاضر ۲۵ درصد از این ظرفیت ایجاد شده خالی است، جهت مدیریت زمان در این ایام از مراجعه کنندگان درخواست می شود با استفاده از سامانه نوبت دهی اینترنتی که از طریق سایت ستاد معاینه فنی و یا سامانه تهران من در دسترس است با تعیین وقت قبلی به مراکز مراجعه کنند شایان ذکر است مسیر ورودی به مرکز معاینه فنی برای خودروهای دارای نوبت اینترنتی متفاوت بوده و این خودروها نیاز به ایستادن در صف خودروهای مربوط به پذیرش معمولی را ندارند.
همچنین جهت کاهش معطلی و به حداقل رسیدن توقف در مراکز معاینه فنی از شهروندان تقاضا می شود پیش از مراجعه نسبت به کنترل قسمت هایی از خودرو که به صورت چشمی توسط راننده قابل بررسی است نظیر سلامت چراغ های اخطار-کمربند ایمنی- برف پاک کن و شیشه شور اقدام کنند.
به گزارش ایرنا، شهر تهران از ظرفیت ۵۴ خط معاینه فنی مختص خودروهای سبک در ۱۶ مرکز معاینه فنی ثابت و هفت واحد سیار تک خطه و همچنین سه مرکز معاینه فنی تک خطه مختص خودروهای سنگین برخوردار است.                           ",https://www.asriran.com/003V9R
834151,۱۴۰۱/۰۱/۲۳,بین الملل,لندن بریتانیا؛ درون تنها کارخانه سازنده کفش باله چه می‌گذرد؟ (فیلم),صنعت ساخت این کفش‌های دست ساز به لیست قرمز صنایع دستی در معرض انقراض اضافه شده است.,"کد ویدیو  دانلود    فیلم اصلی          
ساختن کفش‌های سر صاف باله برای اجرا کنندگان این نمایش مهارت زیادی می‌خواهد و تنها تعداد کمی از افراد از چنین مهارتی در سراسر بریتانیا برخوردارند.
به گزارش عصرایران به نقل از بی بی سی، تنها یک تولیدکننده کفش باله در لندن باقی مانده است.
تولیدی ""فریید آو لندن"" در یک قرن اخیر به تولید کفش‌های هنر باله پرداخته است.
تجارت این شرکت به عنوان یکی از معدود تولیدکنندگان کفش باله در حال رونق است اما صنعت ساخت این کفش‌های دست ساز به لیست قرمز صنایع دستی در معرض انقراض اضافه شده است.                           ",https://www.asriran.com/003V03
834668,۱۴۰۱/۰۱/۲۳,سلامت,شرایط روزه‌داری برای بیماران کلیوی,روزه گرفتن ممکن است با عوارضی همراه گردد پس از لحاظ پزشکی در این بیماران روزه داری منع شده است.,"به طور معمول به بیماران کلیوی توصیه پرهیز از روزه داری می شود اما آیا با مراقبت های ویژه این دسته از بیماران نیز می توانند مهمان سفره پر برکت ماه رمضان شوند؟

بیماری‌های کلیوی یکی از حساس ترین انواع بیماری‌هاست؛ به گونه‌ای که همواره مبتلایان به این نوع از بیماری با دردسرهای فراوانی برای دارو و درمان مواجه هستند. از سوی دیگر شیوه غلط زندگی کم تحرکی، پرخوری استرس و سوء تغذیه موجب شده تا آمار افراد مبتلا به بیماری های کلیوی در کشورمان هر روز بیشتر از دیروز شود. شاید یکی از مهمترین گروه های روزه ممنوع، در بین بیماران کلیوی دسته بندی شوند. با وجود این آغاز ماه مبارک رمضان و پیچیدن عطر روزه داری در تمامی کوچه پس کوچه های شهر و دیارمان، حتی بیماران کلیوی این خواسته را دارند تا در زمره روزه داران قرار بگیرند.
 جدا از احکام فقهی و دستورات اکید دین مبین و جامع نگر اسلام در خصوص جایز نبودن روزه برای بیماران، برای بررسی وضعیت بیماران کلیوی در ماه رمضان و دریافت توصیه‌هایی درباره باید ها و نبایدهای روزه‌داری این بیماران به سراغ دکتر بهزاد عین اللهی فوق تخصص بیماریهای کلیه رفته است تا برخی از سوالات بیماران کلیوی در ماه رمضان را از زبان وی پاسخگو باشد.
روزه‌داری برای مبتلایان به نارسایی کلیه
نارسایی کلیه به معنی کاهش شدید عملکرد کلیه است. کلیه نقش مهمی در دفع مواد زائد و تعادل آب و الکترولیت‌ها در بدن دارد بنابراین نارسایی کلیه موجب باقی ماندن مواد دفعی در بدن (خون) می‌شود و اغلب در افرادی با نارسایی کلیه افزایش سطح کراتینین و اوره خون را شاهدیم.نارسایی کلیه می‌تواند حاد یا مزمن باشد. دیابت و پرفشاری خون از مهم‌ترین علل بروز نارسایی مزمن کلیوی هستند. عفونت‌های مکرر، خودایمنی و... نیز می تواند موجب نارسایی کلیه شود.مسمومیتهای دارویی و سم مار از علل نارسایی حاد کلیه هستند. کنترل نکردن این بیماری به از بین رفتن کامل عملکرد کلیه‌ها منجر می‌شود که در این شرایط، انجام دیالیزو یا پیوند کلیه برای ادامه حیات بیمار ضروری خواهد بود.
مشورت با پزشک در اولویت است
دکتر عین اللهی معتقد است در صورت وجود نارسایی متوسط تا شدید کلیه، روزه گرفتن ممکن است با عوارضی همراه گردد پس از لحاظ پزشکی در این بیماران روزه داری منع شده است. در موارد نارسایی خفیف کلیه نیز خطر تشدید نارسایی کلیه در اثر کم آبی بدن در طی روزه داری وجود دارد بنابراین همواره توصیه میشود این بیماران اگر میخواهند روزه بگیرند با پزشک خود مشورت کنند. به گفته وی تعداد قابل توجهی از بیماران مبتلا به نارسایی کلیه، فشار خون بالایی دارند و مبتلایان به افزایش فشار خون در ساعات نزدیک به افطار با افزایش بسیار زیاد فشار خون مواجه میشوند که این مسئله مانع روزه‌داری آنهاست.
همچنین افراد با فشارخون بالا که با چند نوبت دارو و در طول روز فشار خونشان را کنترل می‌کنند نیز نباید روزه بگیرند. این متخصص کلیه درباره افراد مجاز به روزه داری میگوید: « افرادی که با یک نوبت دارو فشار خونشان را کنترل می‌کنندونارسایی کلیه خفیف دارند در صورت احتراز از کم آبی بدن، می‌توانند با کنترل دقیق و مداوم فشار خون واندازه گیری غلظت کراتینین خون در طی ماه مبارک رمضان روزه بگیرند.»
روزه‌داری برای بیماران دیالیزی
به گفته دکتر عین اللهی اکثربیماران کلیوی که تحت درمان دیالیز ‌قرار گرفته‌اند، قادر به روزه گرفتن نیستند و درصورت روزه داری به سختی خواهند افتاد. در این بیماران باید جلسه دیالیز بعد افطارانجام شود و اگر مانند دیگران افطار کنند، ممکن است با دو مشکل مصرف بیش از حد مایعات و بالا رفتن پتاسیم خون مواجه شوند. ضمن آنکه غذاهای رایج افطار مانند آش، حبوبات و مواد قندی به خصوص زولبیا ، بامیه ، خرما و میوه جات به بالا رفتن پتاسیم خون منجر شده و مصرف بیش از حد مایعات دردسرساز خواهند شد. پس افطار در زمان‌های متناوب و فاصله‌دار توصیه میشود.
روزه‌داری برای بیماران پیوند کلیه
« بر اساس تحقیقاتی که ما در بیماران پیوند کلیه انجام داده ایم اگر عملکرد کلیه پیوندی طبیعی باشد وبیماران در معرض محیط گرم نباشند وفشار خون تحت کنترل بوده و آزمایش های لازم به طورمکرر در طی ماه مبارک رمضان انجام شود و مشکلی درمصرف داروها در بین افطارتا سحرنداشته باشند، بیماران پیوندی در صورت تمایل به روزه داری، می‌توانند بدون نگرانی از صدمات کلیوی روزه بگیرند.» این فوق تخصص بیماری های کلیه توصیه میکند بهتر است پیوندی ها قبل و بعد از ماه رمضان برخی آزمایش ها مانند سنجش میزان ادرار، وزن بدن، فشار خون در حالت ایستاده و خوابیده و همچنین آزمایش های لازم انجام شود. در ضمن این بیماران برای روزه داری باید به طور مرتب با پزشک خود درارتباط باشند.
روزه‌داری در بیماران دارای سابقه سنگ کلیه
آخرین گروه بیماران مورد بررسی در این مطلب بیماران با سابقه سنگ کلیه هستند .گروهی که دکتر عین اللهی معتقد است هنوز مطالعات کافی در این زمینه صورت نگرفته و نمی توان در باره اینکه ممکن است در افرادی که آب کم می نوشند، سنگ کلیه ایجاد شود نظر قطعی داد ، اگرچه مصرف زیاد مایعات برای جلوگیری از تشکیل سنگ ضروری است .
بنا به تاکید این متخصص کلیه با توجه به اینکه در ‌ماه مبارک رمضان، افراد در معرض کم آبی شدید قرار میگیرند و ادرار با غلظت‌ ‌بالای املاح دفع می‌شود، بنابراین در این ماه برای پیشگیری از تشکیل سنگ‌های کلیه و سیستم ادراری،افراد با سابقه سنگ کلیه باید در فاصله افطار تا سحر به مصرف مایعات بیشتری مبادرت ورزند.‌
همچنین، افرادی که سابقه تشکیل بیش از دو سنگ ادراری دارند و یا هم اکنون‌ ‌دارای سنگ ادراری هستند، بهتر است موارد احتیاط را در زمینه مصرف مایعات‌ ‌رعایت نمایند. ‌به توصیه دکتر عین اللهی روزه‌دارانی که فقط یک‌ ‌نوبت سنگ ادراری درمان شده داشته‌اند، شاید بتوانند به شرط مصرف‌ مایعات فراوان بین افطار تا سحر، روزه بگیرند، هر چند این افراد نیز باید تحت نظر پزشک باشند.
منبع: ایرنا                           ",https://www.asriran.com/003V8O
834731,۱۴۰۱/۰۱/۲۳,سیاسی,آخرین وضعیت پرونده اتفاقات بازی ایران -لبنان از زبان سخنگوی قوه قضائیه (فیلم),جهت شفافیت برای علل و عوامل واقعه و در رابطه با قصور مسئولان استعلامات لازم انجام شده که تا امروز پاسخی واصل نشده است.,"کد ویدیو  دانلود    فیلم اصلی          
خداییان در نشست خبری: حواشی بازی ایران در مشهد مشکلی بود که با بی تدبیری رخ داد.
براساس دستور رئیس جمهور دادستان کل به پرونده ورود کرد.
پرونده‌ای در دادسرای مشهد تشکیل شده است.
جهت شفافیت برای علل و عوامل واقعه و در رابطه با قصور مسئولان استعلامات لازم انجام شده که تا امروز پاسخی واصل نشده است.
چنانچه احراز شود که مسئولان در این خصوص تقصیری داشتند برخورد خواهد شد.                           ",https://www.asriran.com/003V9P
834732,۱۴۰۱/۰۱/۲۳,ورزشی,حساب فدراسیون فوتبال به دلیل بدهی بسته شد,بدهی های اعلام شده ۸۰ میلیارد تومان عنوان شده هر چند که فدراسیون نشین ها مبلغ را کمتر از این ها عنوان کرده اند.,"در شرایطی که فدراسیون فوتبال کشورمان خود را آماده حضور در بازی های جام جهانی می کند حساب های این فدراسیون به دلیل بدهی بسته شد.
به گزارش ایرنا، فدراسیون فوتبال کشورمان که این روزها باید درگیر برنامه اردوها و بازی های دوستانه تیم ملی باشد با بسته شدن حساب های بانکی خود وارد فاز جدیدی از مشکلات این فدراسیون شد. هیأت رئیسه فدراسیون فوتبال پس از آنکه ماجرای عزل موقت شهاب‌الدین عزیزی خادم از ریاست این فدراسیون را رقم زد در ادامه راه دچار مشکل شد و در آخرین اتفاق به دلیل بدهی های موجود با بسته شدن حساب های بانکی خود مواجه شد.
بدهی های اعلام شده ۸۰ میلیارد تومان عنوان شده هر چند که فدراسیون نشین ها مبلغ را کمتر از این ها عنوان کرده اند. با توجه به این شرایط رایزنی ها برای بازشدن حساب های فدراسیون آغاز شده و باید دید تعامل بین سازمان امور مالیاتی و فدراسیون فوتبال به چه صورت پیش خواهد رفت.
تیم ملی فوتبال ایران در راه آماده سازی خود در جام جهانی نیازمند بازی های دوستانه با تیم های مطرح جهان است که بی شک نیازمند تامین اعتبار بسیار خواهد بود و باید دید آیا هیات رئیسه ای که رئیس این فدراسیون را به صورت موقت عزل کرده است، آیا از پش مشکلات برخواهد آمد یا خیر؟                           ",https://www.asriran.com/003V9Q
834720,۱۴۰۱/۰۱/۲۳,عمومی,محبوب ترین صنایع در استان کرمانشاه که باعث افزایش نرخ کاریابی شده اند,,"استان کرمانشاه یکی از استان‌های غربی کشور است که با کشور عراق مرز مشترک دارد و هفدهمین استان ایران از نظر جمعیت محسوب می‌شود. استان کرمانشاه از مناطق زلزله‌خیز کشور محسوب می‌شود؛ به‌طوری‌که تا آبان سال 1400 نزدیک به 8771 زلزله در این استان ثبت شده‌ است. در بهار سال 1400 نرخ بیکاری این استان 14.7 درصد اعلام شده است که نسبت به بهار سال 1399، 0.9 درصد افزایش داشته است. با توجه به این نرخ بیکاری، استان کرمانشاه 5.9 درصد نرخ بیکاری بالاتری نسبت به متوسط کشوری دارد و از نظر بالا بودن این نرخ در رتبه‌های اول در کشور قرار دارد.

در کل برای کاهش هر یک درصد از نرخ بیکاری، باید 9 هزار شغل جدید ایجاد شود. در این سال‌ها صنایع زیادی در استان کرمانشاه وجود داشته‌اند که سعی کرده‌اند تا با ایجاد اشتغال، نرخ بیکاری بالای کرمانشاه را بهبود ببخشند. در این مقاله قصد داریم این صنایع را معرفی کرده و نام ببریم.
صنایع معروف استان کرمانشاه
استان کرمانشاه یکی از قطب‌های پتروشیمی کشور محسوب می‌شود. همچنین 55.5 درصد از کارخانه‌ها و صنایع این استان در شهر کرمانشاه واقع شده‌اند. در ادامه مهم‌ترین صنایع و کارخانه‌های این استان را که باعث افزایش نرخ اشتغال و موقعیت های استخدام روز کرمانشاه شده‌‌اند، نام خواهیم برد.
پتروشیمی کرمانشاه
مجتمع پتروشیمی کرمانشاه در سال 1375 در زمینی به مساحت 295 هکتار در استان کرمانشاه تأسیس شده است. محصولات اصلی این پتروشیمی آمونیاک و اوره است و پس از راه‌اندازی این پتروشیمی، ایران برای اولین بار وارد بازار صادرات کود شد. این مجتمع در افزایش نرخ اشتغال زایی استان نقش پررنگی ایفا کرده است؛ به‌طوری‌که در زمان بهره‌برداری از این پتروشیمی، به‌طور مستقیم برای بیش از 1300 نفر اشتغال صورت گرفت.
پالایشگاه نفت کرمانشاه
پالایشگاه کرمانشاه بعد از پالایشگاه آبادان، قدیمی‌ترین پالایشگاه در کشور محسوب می‌شود که در سال 1301 با ظرفیت روزانه 2 هزار بشکه به ‌بهره‌برداری رسید. این پالایشگاه در زمینی به مساحت 570 هکتار در 15 کیلومتری جاده کرمانشاه-همدان واقع شده است. انواع محصولات این پالایشگاه شامل گاز مایع، بنزین، نفت سفید، نفت گاز و نفت کوره است.
نیروگاه بیستون
نیروگاه بیستون کرمانشاه در سال 1373 در کیلومتر 25 جاده کرمانشاه-بیستون برای تأمین برق استان‌های غربی کشور یعنی کرمانشاه، کردستان و ایلام تأسیس شده است. ظرفیت تولید این نیروگاه 640 مگاوات است. این نیروگاه دو واحد بخار هریک به ظرفیت 320 مگاوات دارد. سوخت اصلی این نیروگاه گاز طبیعی و سوخت دوم آن مازوت است.
چینی کرد
کارخانه چینی کرد در سال 1362 در کارخانه‌ای به مساحت 30 هکتار در شهرک فرامان کرمانشاه تأسیس شده است. این کارخانه یکی از بزرگ‌ترین کارخانه‌های تولید چینی بهداشتی در ایران محسوب می‌شود؛ به‌طوری‌که سالیانه 650 هزار قطعه چینی بهداشتی تولید می‌کند. در حال حاضر 600 نفر از پرسنل این کارخانه از افراد بومی کرمانشاه هستند.
سیمان غرب
شرکت صنایع سیمان غرب در سال 1356 در کیلومتر 15 جاده کرمانشاه-همدان تأسیس شده است. ظرفیت این کارخانه 4000 تن در سال است و محصولات خود را به سایر کشورهای جهان صادر می‌کند. واحدهای صنعتی و تولیدی این کارخانه شامل کلینکر و سیمان خاکستری با ظرفیت 4000 تن در روز است.
مجتمع کشت و صنعت ماهیدشت
مجتمع کشت و صنعت ماهیدشت که یکی از محصولات آن روغن نباتی نازگل است، در سال 1376 در ماهیدشت کرمانشاه تأسیس شده است. از محصولات تولیدی و صادراتی این مجتمع می‌توان به روغن، آب آشامیدنی، سس مایونز و قند اشاره کرد.
سایر کارخانه‌ها و صنایع معروف این استان عبارت‌اند از:

باختر بیوشیمی
کشت و صنعت روژین تاک
کاشی کاژه
سیمان سامان
مجتمع شیمایی بیستون

نرخ اشتغال بخش‌های اقتصادی استان کرمانشاه
حال که تا اینجا صنایع معروف استان کرمانشاه را بررسی کردیم، بهتر است نگاهی به بخش‌های اقتصادی استان کرمانشاه و نرخ اشتغال هرکدام بیندازیم.
بخش کشاورزی
در سال 1400، نرخ اشتغال بخش کشاورزی استان کرمانشاه 29.5 درصد بوده است که 11.4 درصد آن مربوط به مناطق شهری و 73.1 درصد آن مربوط به مناطق روستایی است. شرایط اقلیمی و آب و هوایی مناسب این استان، باعث تولید محصولات باغی و زراعی بسیاری در این استان شده است؛ به‌طوری‌که 4 درصد از محصولات کشاورزی کشور در این استان تأمین می‌شوند. در حقیقت استان کرمانشاه آب و هوای چهارفصل دارد؛ به‌طوری‌که شهرستان پاوه آب و هوای سرد و معتدل، شهرستان قصر شیرین آب و هوای گرم و اسلام‌آباد غرب دارای آب و هوای معتدل و خشک است. با‌این‌حال، بحران‌های محیط زیستی مانند خشک‌سالی گسترده در سال 1399 در خاورمیانه بخش کشاورزی این استان را تا حد زیادی تحت تأثیر قرار داد. همچنین برخی از منابع طبیعی و زیرزمینی کرمانشاه به دلیل خشک‌سالی و برداشت اضافی، در وضعیت ممنوعه بحرانی قرار گرفتند.
از مهم‌ترین محصولات کشاورزی این استان می‌توان به گندم (رتبه اول)، نخود (رتبه اول)، ذرت (رتبه دوم)، چغندرقند (رتبه سوم)، زعفران و گردو اشاره کرد. همچنین در شهرستان قصر شیرین این استان کشت مرکباتی مانند پرتقال، لیموترش، نارنگی و گریپ‌فروت صورت می‌گیرد.
صنعت، معدن و تجارت
سهم اشتغال بخش صنعت و معدن در سال 1400 در استان کرمانشاه، 24 درصد بوده است که 27.9 درصد آن مربوط به مناطق شهری و 14.8 درصد آن مربوط به مناطق روستایی است. همچنین همان‌طور که قبل از این گفتیم، 55.5 درصد از صنایع استان کرمانشاه در شهر کرمانشاه واقع شده است.
معادن استان کرمانشاه از غنی‌ترین معادن کشور محسوب می‌شوند؛ به‌طوری‌که در سال 1400 نزدیک به 270 معدن جدید شناسایی شدند. بیشتر معادن این استان مربوط به مصالح ساختمانی هستند؛ اما مواد معدنی مانند قیر طبیعی، سنگ، گچ، منگنز و هماتیت نیز در معادن این استان وجود دارند. گفتنی است که 80 درصد منابع قیر طبیعی کشور در این استان قرار دارد.
خدمات
در سال 1400 سهم اشتغال بخش خدمات استان کرمانشاه 46.4 درصد بوده است که 60.7 درصد آن مربوط به مناطق شهری و 12.1 درصد مربوط به مناطق روستایی است. استان کرمانشاه در صنعت گردشگری که یکی از مهم‌ترین بخش‌های خدمات محسوب می‌شود، وضعیت چندان مناسبی ندارد و این در حالی است که این استان دارای جاذبه‌های گردشگری و مکان‌های دیدنی بسیاری است. از این جاذبه های گردشگری می‌توان به مسجد عماد‌الدوله، طاق‌بستان، کتیبه بیستون، مجسمه هرکول، تکیه معاون‌الملک، کاروانسرای شاه‌عباسی و... اشاره کرد. همچنین صنایع دستی معروف این استان شامل چرم‌سازی، قالی‌بافی، نمدبافی، گیوه‌بافی، ارغوان بافی و... است.
از نظر حمل و نقل، استان کرمانشاه با داشتن مرز مشترک با عراق یکی از مهم‌ترین مراکز تجاری و مبادله کالا محسوب می‌شود.
جمع‌بندی
استان کرمانشاه یکی از استان‌های غربی کشور است که از نظر جمعیت، هفدهمین استان کشور محسوب می‌شود. این استان وضعیت اشتغال خوبی ندارد و از مشکل بیکاری رنج می‌برد؛ به‌طوری‌که از نظر نرخ بیکاری در رتبه‌های اول در کشور قرار دارد. در بهار سال 1400 نرخ بیکاری این استان 14.7 درصد گزارش شده است که 5.9 درصد از میانگین کشوری بالاتر است.
صنایع معروف بسیاری در استان کرمانشاه قرار دارند که در سال‌های اخیر با اشتغال‌زایی برای مردم بومی این استان، سعی کرده‌اند تا حدی نرخ کاریابی را افزایش دهند. از این صنایع و کارخانه‌های معروف می‌توان به پتروشیمی کرمانشاه، پالایشگاه کرمانشاه، کاشی بیستون، چینی کرد، مجتمع کشت و صنعت ماهیدشت، سیمان غرب، نیروگاه بیستون و... اشاره کرد.                           ",https://www.asriran.com/003V9E
834730,۱۴۰۱/۰۱/۲۳,فرهنگی/هنری,۲۹ شی تاریخی تازه برگشته از فرانسه (عکس),"۲۹ شی تاریخی در فاصله زمانی پنج هزار سال قبل تا دوره اسلامی، توسط نوادگان یکی از سفرای فرانسه که در دوره جنگ جهانی دوم در ایران سفیر بود واین اشیاء را با خود از کشور خارج کرده وبه فرانسه برده بود، به کشور برگردانده شد.

این اشیای تاریخی مانندظرف سفالی لوله‌دار، پیکرک‌های سفالی وظرفی از جنس قیر طبیعی دوره ایلام میانه است.",,https://www.asriran.com/003V9O
834729,۱۴۰۱/۰۱/۲۳,فرهنگی/هنری,واکنش روزنامه اصولگرا به بیانیه سینماگران زن: چرا تا کنون هیچ کدام از این مدعیان از تعرض به خود شکایت نکرده؟,با مرکز وکلای قوه قضائیه هم صحبت کردیم که وکیل رایگان در اختیار شاکیان قرار داده شود، اما تا امروز مراجعه‌کننده‌ای به سازمان سینمایی و حتی خانه سینما وجود نداشته است.,"روزنامه جوان نوشت: از انتقادهایی که به موضوع بیانیه زنان سینماگر می‌شود این مسئله است که چرا این زنان تا به حال هیچ کدام از طریق قضایی نسبت به اجحاف یا ظلمی که احتمالاً به ایشان رفته است، شکایتی ترتیب نداده‌اند.
اینکه زنان سینماگر نسبت به آزار جنسی در سینما مصر هستند، اما هیچ گاه حتی یک شکایت قضایی در این باره ثبت نشده موضوعی است که عجیب به نظر می‌رسد. گفته می‌شود ترس از طرد شدن یا بایکوت در سینما باعث شده است این زنان جرئت طرح شکایت را نداشته باشند، اما اینکه همه این افراد که مدعی‌اند به انحای مختلف در سینما آزار و تحقیر وجود دارد، چرا حاضر نشده‌اند طرح شکایت کنند.
این موضوع وقتی عجیب‌تر می‌شود که روز گذشته محمد خزاعی، رئیس سازمان سینمایی نیز اعلام کرد با وجود گذشت یک هفته از تشکیل شورای موسوم به اخلاق حرفه‌ای در سینما که به منظور حمایت از این زنان ایجاد شده هنوز حتی یک مورد مراجعه‌کننده وجود نداشته است.
به طور طبیعی سازمان سینمایی متعهد است هویت مراجعه‌کنندگان محفوظ بماند، با این حال به نظر می‌رسد پس از جنجال‌هایی که بیانیه موسوم به آزار جنسی در رسانه‌های داخل و خارج از ایران ایجاد کرد، این موضوع به ساحل بی‌اعتنایی رسیده است و برخلاف کلیدزنندگان آن که بدشان نمی‌آمد تبدیل به یک جنبش سراسری شود، از تک و تا افتاده و دلیل این مسئله نیز قابل بررسی و تأمل است.
اینکه یک جنبش را نمی‌توان به صورت دستوری و از بیرون ایجاد کرد و مؤلفه‌های وجودی که زنان سینماگر غربی با آن روبه‌رو بودند، در جامعه ما که به هر حال هنوز خالی از معنویت دینی نشده است به آن شدت قابل ردیابی نیست، موضوعی است که نباید به آن بی‌توجه بود.
صیانت از بانوان وظیفه حاکمیتی ماست
محمد خزاعی، رئیس سازمان سینمایی کشور در حاشیه برگزاری شب سینما و تئاتر انقلاب درباره اینکه در حال حاضر فعالیت «شورای اخلاق حرفه‌ای سینما» که در واکنش به بیانیه سینماگران زن در اعتراض به خشونت و باج‌خواهی جنسی در پشت صحنه سینما تشکیل شد، در چه مرحله‌ای قرار دارد و موضع سازمان سینمایی درباره صیانت از حقوق سینماگران زن چیست، گفت: در بیانیه‌ای که صادر شد علاوه بر اشاره به اتفاق ناخوشایندی که در پشت صحنه سینما رخ داده، در اصل دوستان به کلیت ماجرا و فضای نامناسبی که ممکن است در سینما برایشان وجود داشته باشد، اعتراض داشتند، از این رو قطعاً سازمان سینمایی، دولت و وزارت ارشاد اگر کوچک‌ترین مسئله‌ای پیش بیاید، قاطعانه با آن برخورد خواهند کرد. اصلاً چه در حوزه سینما و چه حوزه‌های دیگر صیانت از بانوان نه تنها وظیفه ما بلکه وظیفه حاکمیت است.

دوستان بیایند و از حق‌شان دفاع کنند
وی ادامه داد: در همین زمینه با خانه سینما صحبت کردیم و آن‌ها شورای صیانت خود را مجدداً فعال کردند و بعد هم شورای اخلاق حرفه‌ای سینما را شکل دادیم که در تمام مسائلی که مربوط به جریان اخلاق حرفه‌ای سینما می‌شود، ورود کند نه اینکه صرفاً مسائل مربوط به بانوان را پوشش دهد، البته زیرمجموعه این شورا را یک کمیته قرار دادیم که فقط بانوان در آن حضور دارند و متشکل از دو فیلمساز زن، یک روانپزشک، یک جامعه‌شناس و یک حقوقدان خواهد بود.
با مرکز وکلای قوه قضائیه هم صحبت کردیم که وکیل رایگان در اختیار شاکیان قرار داده شود، اما تا امروز مراجعه‌کننده‌ای به سازمان سینمایی و حتی خانه سینما وجود نداشته است. اگر اتفاقی افتاده است، دوستان باید بیایند و حق‌شان را پیگیری کنند و ما هم با تمام قوا پشت‌شان ایستاده‌ایم تا مسائل به سرمنزل مقصود برسد.
خزاعی یادآور شد: در کنار شکایت‌های فردی ممکن است شکل دومی هم وجود داشته باشد، بر این اساس که جریانی صنفی بوده که شکل گرفته و دوستان قصد دارند بداخلاقی‌ها و آزارها و خشونت‌هایی را که ممکن است در جریان یک پروژه سینمایی و سر صحنه وجود داشته باشند، پیگیری کنند، چون ممکن است به دلیل فشار کاری به برخی از عوامل صحنه توهین یا جسارت شود که این مسائل هم باید پیگیری شود و سازمان سینمایی با تمام راهکارهای قانونی‌اش آماده است شکایات هر کدام از این دوستان شورای پنج نفره یا هر کدام از عزیزانی که این بیانیه را امضا کرده یا حتی جزو این ۳۰۰نفر نیستند، پیگیری قانونی کند تا به نتیجه برسد، اما اگر این جریان یک جریان صنفی نیست و قرار است به یک جریان دیگری مانند یک جنبش اجتماعی یا سیاسی در کشور تبدیل شود، من در جریانش نیستم و تحلیلی از این اتفاقات ندارم. اگر جریان صنفی مطرح باشد، ما در هر شرایطی از هنرمندان‌مان صیانت می‌کنیم.
انگیزه‌هایی که می‌تواند حتی سیاسی باشد
سیاسی بودن انگیزه کلیدزنندگان بیانیه موسوم به زنان سینماگر موضوعی است که از سوی برخی مطرح شده است. محمدحسین فرحبخش، از سینماگرانی است که به صراحت مشکوک بودن انگیزه گردانندگان اصلی و پشت پرده این بیانیه را زیر سؤال می‌برد. این تهیه‌کننده که بیش از ۴۰ سال است به طور ممتد و حرفه‌ای در سینما حضور داشته و به طور عادی با زنان سینماگر زیادی همکاری کرده است، می‌گوید که تا به حال حتی یک مورد از آنچه آزارجنسی عنوان می‌شود در سابقه کاری‌اش سراغ ندارد؛ «من با برخی از خانم‌هایی که این بیانیه را امضا کرده‌اند (هم آن‌هایی که متأهل بودند و هم آن‌هایی که مجرد بودند) صحبت کردم و حرف‌های همگی شبیه هم بود که به من گفتند، ما را تحت فشار گذاشتند و نمی‌خواستیم امضا کنیم و وقتی از آن‌ها راجع به صحت این صحبت‌ها سؤال کردم، قسم خوردند ما چنین چیزی ندیده‌ایم.»
فرحبخش به این نکته اشاره می‌کند که با دادن این بیانیه موافق نیستم و به نظرم اینگونه مسائل را اگر اتفاق افتاد، باید در زمان وقوع خود واکنش نشان داد نه اینکه ۱۰سال از اتفاقی گذشته باشد و کسی را متهم کنیم که فرد ثابت‌شده‌ای است و اهل این حواشی نیست. «نمی‌خواهم تهمت بزنم در این فهرست امضاکنندگان بیانیه، برخی افراد با مقاصد سیاسی فعالیت دارند و حیثیت سینما را نشانه گرفته‌اند.»                           ",https://www.asriran.com/003V9N
834726,۱۴۰۱/۰۱/۲۳,عمومی,بهره‌برداری صداوسیما از موسیقی رپ برای جذب مخاطب (فیلم),صداوسیما در یکی از سریال‌هایش از موسیقی رپ برای جذب مخاطب استفاده کرده است.,"کد ویدیو  دانلود    فیلم اصلی          
                            ",https://www.asriran.com/003V9K
834728,۱۴۰۱/۰۱/۲۳,سیاسی,عضو شورای شهر تهران: خطر نابودی کوه بی بی شهربانو با انفجارهایی که برای تامین سیمان صورت می‌گیرد/ سرقت از گورستان زیرین شهرری و نقاره‌خانه,همانگونه که در تصاویر مشخص است، برداشت بی رویه کارخانه سیمان از این کوه، آن را به تپه ای میان دره های عظیم ناشی از برداشت بی رویه تبدیل کرده است.,"رییس کمیته گردشگری شورای شهر تهران گفت: کوه بی بی شهربانو حالا یک تپه است شاید تعجب کنید که چرا جای کوه از عنوان تپه استفاده کردم. اگر سری به این محوطه زده باشید می بینید که از آن کوه با عظمت تنها اسمش و تپه ای در مجاورت مقبره بی بی شهربانو باقی مانده است.
به گزارش ایلنا، سیداحمد علوی، عضو شورای شهر تهران در ابتدای جلسه پنجاه و هشتم شورا گزارشی از بازدید خود از پروژه های فرهنگی و گردشگری دارای اولویت منطقه ۲۰ ارایه کرد و گفت: کارخانه سیمان ری از نخستین کارخانه های سیمان در ایران است که در سایه بی توجهی های صورت گرفته در دوره های گذشته، تعدادی از وسایل و قطعات ارزشمندی که در این کارخانه بوده به سرقت رفته است و با توجه به اینکه بسیاری از دستگاه ها در کارخانه موجود است بهره برداری از موزه باید تشدید شود چرا که خطر غیب شدن سایر وسایل نیز وجود دارد.
علوی همچنین در خصوص مشکلات گردشگری در منطقه چشمه علی گفت: سال گذشته طرحی جهت ساماندهی این محدوده توسط شهرداری منطقه 20 تهیه شده بود اما به دلیل عدم توجه به ضوابط میراث فرهنگی مورد تایید واقع نشده است. تدوین و تصویب این طرح می بایست سریعتر عملیاتی شود.
وی ادامه داد: همچنین با توجه به پتانسیل و ارزش های مهم در محوطه باستانی تپه چشمه علی، می بایست با همکاری وزارت میراث فرهنگی، گردشگری و صنایع دستی، فضایی برای نمایش پیشینه تاریخی این محدوده و آثار به جای مانده ایجاد کرد. این موضوع در گردشگری این محدوده بسیار تاثیرگذار خواهد بود.
رییس کمیته گردشگری شورای شهر تهران تاکید کرد: هم اکنون فقدان پارکینگ، دسترسی راحت مراجعه کنندگان به سنگ نبشته و درج یادگاری و کنده کاری روی این اثر ارزشمند تاریخی، فقدان سرویس بهداشتی و اماکنی برای ارائه خدمت به گردشگران از جمله ضعف های عمده چشمه علی برای تبدیل به مکان گردشگری شده است.
وی با اشاره به کاهش دبی آب چشمه علی بر اثر حفاری تونل مترو افزود: این اتفاق موجب تغییر رفتار خاک و فرونشست هایی در منطقه شده است.
علوی از هجوم سارقان به گورستان زیرین شهرری، برج اینانج و نقاره خانه خبر داد و گفت: با توجه به وجود آثار ارزشمند مدفون در این محوطه باستانی پتانسیل بسیار بالایی جهت توسعه گردشگری تاریخی دارد و می بایست با همکاری وزارت میراث فرهنگی، گردشگری و صنایع دستی از این محدوده حفاظت بیشتری صورت گیرد و کاوش های علمی و مستندنگاری صورت پذیرد. متاسفانه رها شدن این محوطه زمینه را برای حضور سارقان اشیاء تاریخی مهیا کرده و جای جای این محوطه آثار کاوش این سارقان به چشم می خورد.
علوی گفت: کوه بی بی شهربانو حالا یک تپه است شاید تعجب کنید که چرا جای کوه از عنوان تپه استفاده کردم. اگر سری به این محوطه زده باشید می بینید که از آن کوه با عظمت تنها اسمش و تپه ای در مجاورت مقبره بی بی شهربانو باقی مانده است. از همین جا اعلام می کنم که شهروندان آخرین عکس های خود را با کوه و مقبره بی بی شهربانو بیندازند که با ادامه روند فعلی در آینده نزدیک دیگر اثری از کوه باقی نمی ماند.
او با اشاره به تصاویر موجود از این کوه و اطراف آن گفت: همانگونه که در تصاویر مشخص است، برداشت بی رویه کارخانه سیمان از این کوه، آن را به تپه ای میان دره های عظیم ناشی از برداشت بی رویه تبدیل کرده است. در صورتی که کوه بی بی شهربانو دارای ویژگی فرهنگی و طبیعی می باشد و می توان آن را بازتابی از منظر فرهنگی دانست.
علوی یادآور شد: بر همین اساس ستاد گردشگری شهرداری تهران اقدام به تهیه پرونده ثبت ملی منظر فرهنگی کوه بی بی شهربانو کرده است. این موضوع در جلسات متعدد در وزارت میراث فرهنگی، گردشگری و صنایع دستی مطرح گردید اما تاکنون تصمیمی گرفته نشده است و مذاکرات متعددی جهت ثبت آثار و تدوین حریم و ضوابط حفاظتی صورت گرفته که همگی بی نتیجه مانده است.
وی با اشاره به خطر نابودی مقبره بی بی شهربانو گفت: متاسفانه انفجارهایی که برای برداشت سیمان از کوه صورت می گیرد موجب ریزش کوه در اطراف مقبره بی بی شهربانو شده و این مقبره را به شدت تهدید می کند. هیچ بعید نیست با انفجار بعدی آثار به جامانده از کوه روی مقبره سقوط و آن را نیز نابود کند.                           ",https://www.asriran.com/003V9M
834727,۱۴۰۱/۰۱/۲۳,سیاست خارجی,دیدار سفیر دولت حوثی یمن با وزیر خارجه ایران,وزیر امور خارجه افزود: مردم یمن با برخورداری از روحیه مقاومت و هوشمندی در مورد سرنوشت خود تصمیم می‌گیرند.,"وزیر امور خارجه کشورمان در دیدار سفیر دولت نجات ملی یمن با وی بر فراهم شدن زمینه جهت گفت‌وگوهای یمنی جهت تعیین سرنوشت مردم این کشور تاکید کرد.
به گزارش ایلنا، امیرعبداللهیان وزیر امور خارجه کشورمان در دیدار سفیر دولت نجات ملی یمن با وی ، با اشاره به مقاومت مردم یمن در برابر حملات ائتلاف و نگرانی از وضعیت بحرانی یمن، بر لزوم رفع محاصره کامل یمن و برقراری آتش بس دایم و فراهم شدن زمینه جهت گفت‌وگوهای یمنی جهت تعیین سرنوشت خود تاکید کرد.
وزیر امور خارجه افزود: مردم یمن با برخورداری از روحیه مقاومت و هوشمندی در مورد سرنوشت خود تصمیم می‌گیرند.
ابراهیم الدیلمی سفیر دولت نجات ملی در این دیدار از مواضع دولت و‌ مردم جمهوری اسلامی ایران در حمایت از یمن قدردانی کرد.
وی در این دیدار وزیر امور خارجه کشورمان را در جریان روند آتش بس موقت و آخرین تحولات قرار داد.                           ",https://www.asriran.com/003V9L
834725,۱۴۰۱/۰۱/۲۳,بین الملل,حمله شیمیایی روس‌ها به ماریوپول صحت دارد؟,سی ان ان اعلام کرد نمی‌تواند به طور مستقل تایید کند که چه نوع حمله شیمیایی صورت گرفته است و تیم‌های خبری این شبکه تاکنون عکس یا اسنادی در این زمینه به دست نیاورده‌اند.,"سخنگوی وزارت خارجه آمریکا گفت واشنگتن استفاده از تسلیحات شیمایی در ماریوپول را تایید نکرده، اما قبلا به اوکراینی‌ها هشدار داده بود که روسیه می‌تواند از مواد شیمیایی در این شهر استفاده کند.
به گزارش سی ان ان، ند پرایس سخنگوی وزارت خارجه در این زمینه گفت ایالات متحده استفاده از تسلیحات شیمیایی را تایید نمی‌کند.
وی افزود پیش از این، اطلاعات موثقی در دسترس ما بود مبنی بر اینکه روس‌ها ممکن است در حال آماده شدن برای استفاده از مواد شیمیایی مانند گاز اشک آور بالقوه مخلوط با سایر مواد، به عنوان بخشی از تلاش برای تضعیف، ناتوان کردن عناصر نظامی و غیرنظامی اوکراین بوده‌اند.
پرایس تاکید کرد اطلاعات به دست آمده را با شرکای اوکراینی به اشتراک گذاشته‌اند و قرار است در گفت و گوی مستقیم با آنها بوده تا مشخص کنند دقیقا چه اتفاقی در ماریوپول افتاده است.
وی گفت به محض دریافت اطلاعات دقیق می‌توانیم بگوییم چه اتفاقی افتاده و از چه موادی استفاده شده است.
رئیس جمهور اوکراین دیروز پس از انتشار گزارش‌هایی درباره حمله احتمالی شیمیایی در ماریوپول، هشدار داد که چنین احتمال‌هایی را باید جدی گرفت.
انگلیس هم اعلام کرده است که با متحدان خود این گزارش‌ها را بررسی خواهند کرد.
سی ان ان اعلام کرد نمی‌تواند به طور مستقل تایید کند که چه نوع حمله شیمیایی صورت گرفته است و تیم‌های خبری این شبکه تاکنون عکس یا اسنادی در این زمینه به دست نیاورده‌اند.
گفتنی است منبع اصلی گزارش کانال تلگرامی گروه آزوف بوده است که گزارش داد مواد شیمیایی با پهپاد بر سر مردم نظامی و غیرنظامی ماریوپول پرتاب شده و قربانیان از نارسایی تنفسی رنج می‌برند.
                           ",https://www.asriran.com/003V9J
834670,۱۴۰۱/۰۱/۲۳,اجتماعی ,یاسین رامین در کنار مهناز افشار و دخترش (عکس),عکسی که یاسین رامین در کنار همسرش مهناز افشار و دخترشان منتشر کرد.,"این عکس در صفحه اینستاگرام منتشر شده است.
باد و باران، سرما و طوفان
زمستان در بهار و یا بهار در زمستان
همه می آید و می رود، همه گذرا است...

منبع: برترین‌ها                           ",https://www.asriran.com/003V8Q
834723,۱۴۰۱/۰۱/۲۳,حوادث,لحظه تصادف مرگبار موتورسیکلت با خودرو سواری (فیلم),گردش به راست ناگهانی خودرو باعث مرگ موتورسوار شد. ویدیو مربوط به خارج از کشور است. / منبع: خبرفوری,"کد ویدیو  دانلود    فیلم اصلی          
                            ",https://www.asriran.com/003V9H
834713,۱۴۰۱/۰۱/۲۳,سیاسی,عضو کمیسیون مشترک: طرح صیانت به صورت عادی و علنی بررسی می‌شود,امروز موافقان بررسی طرح در کمیسیون مشترک، استدلالشان این بود که طرح باید به صورت تخصصی بررسی شود، مخالفین هم تاکید داشتند که چند نفر در کمیسیون مشترک در حوزه فضای مجازی تخصص دارند؟,"عضو کمیسیون مشترک بررسی طرح صیانت گفت: در جلسه غیرعلنی امروز مجلس با رای نمایندگان، طرح ""صیانت از حقوق کاربران در فضای مجازی و ساماندهی پیام‌رسان‌های اجتماعی"" از کمیسیون مشترک پس گرفته شد و به صحن علنی مجلس بازگشت تا به صورت عادی مورد بررسی قرار گیرد.غلامرضا نوری قزلچه در گفت وگو با عصر ایران اظهار کرد: بدین ترتیب این طرح همانند سایر طرح ها به صورت عادی در نوبت بررسی قرار می‌گیرد و به یکی از کمیسیون های تخصصی برای بررسی جزئیات ارجاع می شود.
وی ادامه داد: در جلسه امروز (23 فروردین 1401) کسانی که موافق بررسی طرح به صورت اصل ۸۵ بودند استدلالشان این بود که چون طرح طولانی است پس بایستی بروی آن تخصصی کار شود مخالفین هم این دلایل را رد کردند و تاکید داشتند که چند نفر در کمیسیون مشترک در حوزه فضای مجازی تخصص دارند؟ یا در مورد ادعای موافقان مبنی بر حجیم بودن طرح تاکید داشتند که طرح ۲۰ماده ای حجیم نیست و‌ باید در صحن بررسی شود.
وی در مورد سخنان یکی از اعضا کمیسیون مبنی بر اینکه رای گیری در جلسه غیر علنی غیررسمی است و طرح برای بررسی به صحن نمی رود گفت: این طرح از همان دری که رفته بود از همان در به صحن مجلس برگشت اتفاقا برای بررسی این طرح به صورت اصل ۸۵ جلسه غیرعلنی ترتیب دادند چطور آن موقع جلسه غیر علنی خوب بود و رای گیری آن رسمی بود ولی الان جلسه غیر علنی غیر رسمی می شود.
به گزارش عصر ایران؛ در جریان جلسه علنی 6 مرداد 1400 مجلس، درخواست عده‌ای از نمایندگان برای بررسی ""طرح صیانت از حقوق کاربران در فضای مجازی و ساماندهی پیام‌رسان‌های اجتماعی"" براساس اصل ۸۵ قانون اساسی بررسی شد و در نهایت با 121 رای موافق این طرح برای بررسی و تصویب به کمیسیون مشترک و غیر علنی ارجاع شد. * پیشنهاد می کنیم یادداشت سردبیر عصر ایران درباره طرح صیانت را هم ببینید: طرح صیانت؛ از نصیحت مرحوم نظامی گنجوی تا تله انفجاری برای نظام                            ",https://www.asriran.com/003V97
834722,۱۴۰۱/۰۱/۲۳,سیاسی,سخنگوی قوه قضاییه: درباره خشونت علیه بازیگران زن شکایتی نشده است/ آخرین وضعیت پرونده بازی ایران - لبنان در مشهد,با تلاش همکاران ما در سراسر کشور و با کمک شوراهای حل اختلاف ۷۹۳ پرونده قتل به صلح منتهی شد و از اجرای حکم این تعداد پرونده جلوگیری شد.,"سخنگوی قوه قضاییه گفت: در سال گذشته با تلاش همکاران ما در سراسر کشور و با کمک شوراهای حل اختلاف ۷۹۳ پرونده قتل به صلح و سازش منتهی شد و از اجرای حکم این تعداد پرونده‌ها جلوگیری شد.
به گزارش ایسنا، ذبیح الله خدائیان در اولین نشست خبری در سال جدید ضمن تبریک فرا رسیدن ماه رمضان و سال جدید گفت: در ۲۰ فروردین روز ملی فناوری هسته ای را داشتیم و به همه عزیزان و دانشمندانی که در این عرصه فعالیت دارند این روز را تبریک می گویم و یاد شهدای انقلاب را گرامی می دارم.
وی ضمن تسلیت ""شهادت دو تن از روحانیون انقلابی در صحن رضوی"" گفت: متاسفانه در یک اقدام تروریستی توسط فردی به صورت مسلحانه وخودسرانه به شهادت رسیدند.
وی با اشاره به عملکرد قوه قضاییه در سال گذشته ادامه داد: قوه قضاییه در سال ۱۴۰۰ که با تغییر مدیریتی روبرو شد با ریل گذاری خوب در بخش های مختلف از عملکرد قابل قبولی برخوردار بود. در دوره تحول موضوع رویکرد کاربردی در مسایل مختلف مورد جدی قوه قضاییه قرار گرفت.
وی افزود: با تلاش همکاران ما در سراسر کشور و با کمک شوراهای حل اختلاف ۷۹۳ پرونده قتل به صلح منتهی شد و از اجرای حکم این تعداد پرونده جلوگیری شد.
وی افزود: از ۵۴ هزار و ۷۰ هکتار اراضی ملی از سواحل رودخانه ها رفع تصرف شد. همچنین حدود ۵ هزار و ۳۸ پرونده کثیرالشاکی تعیین تکلیف شد و اقدام مثبتی بود.
خداییان ادامه داد: از دیگر اقدامات ساماندهی وضع زندان‌ها بود. حدود ۲۵ هزار بازدید از زندان داشتیم و در سال ۱۴۰۰ نسبت به سال قبل ۴۰ درصد افزایش یافت. همچنین با کاهش ۱۸ درصدی ورود به زندان‌ها روبرو بودیم. دو زندان هم در کرمان و بوشهر تعطیل شدند و حدود ۸۰ هزار زندانی مورد عفو و تخفیف مجازات قرار گرفتند.
وی افزود: ۳۵۱۴ واحد تولیدی پیگیری و مشکلشان رفع شد و با رفع مشکل این واحدها از تعطیلی آنها جلوگیری شد. یکی دیگر از اقدامات در سال ۱۴۰۰ این بود که بیش از یک میلیون و ۱۳۰ هزار ملاقات مردمی داشتیم.
خداییان در پاسخ به سوالی درباره وضعیت پرونده حمله به چند روحانی در صحن رضوی، گفت: در رابطه با پرونده شهادت دو تن از روحانیون ضارب دستگیر شد و فردی بنام عبدالطیف مرادی بود که اقدام به شهادت این عزیزان کرد و یکی از روحانیون مجروح شد.
وی افزود: پرونده در جریان هست و ممکن است شما سوال کنید که قتل کاملا مشخص است و هم ارتکاب جرم و هم انتصاب به متهم و باید طرف یکی دوروز به اتمام برسد؟ ولی می دانید که قوه قضاییه تابع قانون است و ممکن است رسیدگی به پرونده مدتی طول بکشد و از مسولان خراسان رضوی انتظار داریم که سریعتر به پرونده رسیدگی شود.
سخنگوی قوه قضاییه در پاسخ به سوالی مبنی بر اینکه، اخیراً رئیس قوه قضاییه ضمن ضرورت طبقه بندی زندانیان بر گذراندن حبس در شهر محل سکونت تاکید کرده است، ساز و کار اجرای این موضوع در شهر محل سکونت چگونه خواهد بود؟ آیا این موضوع امکان پذیر است؟ گفت: انتقال زندانیان به محل سکونت یک اقدام انسان دوستانه است چرا که خانواده زندانی خواهان دیدار با زندانی هستند و اگر فرد در شهر دیگری زندانی باشد خانواده مجبور به سفر به آن شهر هستند. بر این اساس این موضوع در آیین نامه سازمان زندان ها پیش بینی شده و رئیس قوه قضاییه تاکید کرده که زندانی به شهر محل خود منتقل شوند.
خداییان ادامه داد: اگر زندان شهر محل سکونت زندانی ظرفیت مورد نظر را نداشت فرد به زندان نزدیک به محل زندگی منتقل می شوند. بر این اساس ۶ هزار و ۲۰۸ نفر به زندان های محل اقامت منتقل شدند.
خداییان در پاسخ به سوالی درباره آخرین وضعیت پرونده تشکیل شده برای 5 شرکت دارویی گفت: در سال 99 برای 5 شرکت دارویی در دادسرای تهران پرونده تشکیل شد. پرونده شرکت اکتوورکو با صدور کیفرخواست به دادگاه ارسال شده است و روش آنها برای اخذ ارز دولتی، ثبت شرکت بود و از طریق جعل مدارک و افزایش ساختگی قیمت‌ها توانستند حدود 92 میلیون یورو اخذ کنند و به اتهام اخلال در نظام اقتصادی از طریق فاکتورسازی، دریافت چندبرابری ارز و تهیه فاکتورهای جعلی تحت تعقیب قرار گرفتند و برای چهار مدیر این شرکت و 7 کارمند که اقدام به اخذ رشوه کرده بودند کیفرخواست صادر شده و پرونده در جریان رسیدگی است.
خداییان در پاسخ به سوالی درباره حواشی بازی فوتبال ایران و لبنان در مشهد گفت: مشکلی بود که با بی تدبیری رخ داد و ریاست جمهور دستوراتی داد و دادستان کل ورود کرد و پرونده ای در دادسرای مشهد تشکیل شده و جهت شفافیت برای علل و عوامل واقعه استعلاماتی صورت گرفته و استعلاماتی در رابطه با قصور مسئولان انجام شده و تا امروز پاسخ استعلامات واصل نشده و چنانچه احراز شود که مسئولین در این خصوص تقصیر ی داشتند برخورد خواهد شد.
وی درباره اینکه آیا پرونده ای دررابطه با خشونت علیه بازیگران زن تشکیل شده است گفت: خشونت علیه بازیگران در فضای مجازی مطرح شد و تاکنون پرونده ای تشکیل نشده و کسی شکایتی نکرده و قوه قضاییه ورودی نداشته و چنانچه شکایتی مطرح شود قوه قضاییه ورود می‌کند.
وی افزود: هرگونه تعقیب و تحقیق در اعمال منافی عفت از طریق دستگاه قضا ممنوع است؛ مگر اینکه جرم در مرئی و منظر عام صورت گرفته باشد یا شاکی خصوصی داشته باشد و یا مرتبط با عنف و سازمان یافته باشد و به دلیل اینکه تاکنون شکایتی واصل نشده دستگاه قضایی وارد نشده است.
وی در پاسخ به سوالی درباره آخرین وضعیت رسیدگی به پرونده ابربدهکاران بانکی گفت: صرف انتشار اسامی بدهکاران موجب برخورد با آنها نیست و باید بانک مرکزی و بانک عامل آنها را تفکیک کنند. بانک عامل باید ضمن دسته بندی بدهکاران به دستگاه قضایی اعلام کند افراد چه وام‌ها و یا تسهیلاتی گرفتند و در جای خود هزینه نکرده و یا شرکت‌های صوری ایجاد کردند و تاکنون چنین اقدامی انجام نشده است؛ البته پرونده‌هایی منتهی به صدور حکم شده و برخی در جریان رسیدگی است.
خدائیان در پاسخ به سوالی مبنی بر اینکه سازمان بازرسی چه برنامه هایی برای حمایت از تولید را دارد؟ گفت: نظارت بر اجرای صحیح قوانین و مقررات مرتبط با تولید و شرکت‌های دانش بنیان است. در این قوانین تکالیفی برای دستگاه ها تعیین شده است و سازمان بازرسی با نظارت ها میتواند با کسانی که ترک فعل داشتند برخورد کند. یکی از اقداماتی که به جد پیگیر آن هستیم‌، الکترونیکی شدن مجوز های مربوطه است. موعد قانون مربوط به این موضوع تمام شده و اخیراً دستور دادیم که این موضوع پیگیری شود و در خصوص دستگاه های اجرایی که توضیحات لازم را نداشته باشند، پرونده قضایی تشکیل شود. کارگروهی هم در بازرسی کل جهت حمایت از تولید دانش بنیان تشکیل شده است.
خدائیان در پاسخ به سوالی درباره پرونده موسوم به پتروشیمی میانکاله در مازندران گفت: در فضای مجازی برخی اینطور مطرح کردند که دیوان عدالت اداری رای داده است که اینطور نیست. شیوه نامه‌ای چندین سال پیش صادر می شود مبنی براینکه چنانچه سازمان جنگل‌ها قصد واگذاری مراتعی را به غیر دارد، چنان‌چه مرتع دار رضایت نداشته باشد حقوق مرتع دار ثابت و مرتع به دیگری واگذار شود.از این شیوه نامه به دیوان عدالت شکایت شده بود و این دیوان اعلام کرده بود که تا زمان قرارداد، مرتع قابلیت واگذاری ندارد. علت استناد به این رأی این است که مراتعی که برای پتروشیمی اختصاص یافته، این است که روستاییان آن منطقه دارای حق و حقوقی در این رابطه است. تاکنون هم شکایتی در این رابطه در دیوان عدالت طرح نشده است.
سخنگوی قوه قضاییه در پاسخ به سوالی در خصوص تعیین تکلیف پرونده‌های معوق مجتمع جرایم اقتصادی گفت: پرونده های جرایم اقتصادی پیچیده ترین پرونده ها در دستگاه قضایی است زیرا تخصصی محسوب می شوند. طولانی شدن رسیدگی به پرونده ها باید منطقی باشد و با توجه به نظارت معاونت اول قوه قضاییه بر مجتمع‌های رسیدگی به جرایم اقتصادی، دستور تعیین تکلیف پرونده‌های اقتصادی صادر شده است. در مجتمع تهران علاوه بر دادستان که نظارت دارد، رئیس دادگستری هم نظارت‌هایی را انجام می دهد و امید است هر چه سریعتر پرونده‌ها تعیین تکلیف شوند.
خداییان در پاسخ به سوالی مبنی براینکه آیا در خصوص آلودگی هوا پرونده‌ای در دستگاه قضایی تشکیل شده است؟ گفت: در این زمینه پرونده‌ای تشکیل نشده است. ما قانون هوای پاک را داریم و قوانین متفرقه ای که برای پیشگیری از آلودگی آب و خاک و هوا وجود دارد. ما در سازمان بازرسی در اواخر سال گذشته تکلیفی برای همکاران مشخص کردیم که به نظارت بر اجرای این قوانین ورود کنند و چنانچه دستگاهی ترک فعل دارد شناسایی کنند و با دلیل و مدرک آن را ارائه دهند و بازرسی ادامه دارد. ان‌شاءالله ما شاهد ترک فعل دستگاه‌های اجرایی نباشیم ولی اگر قصوری باشد ما تکلیف داریم مراتب را به مراجع ذی صلاح ارجاع دهیم.
وی در پاسخ به سوالی مبنی براینکه آیا آزادسازی حریم رودخانه‌ها و سواحل به پایان رسیده است؟ گفت: برخورد با متجاوزین به اراضی ملی، منابع طبیعی، سواحل رودخانه و دریاها مقطعی نیست. در حاشیه رودخانه چالوس اکثر دستگاه‌های دولتی رفع تصرف کردند و یکی دو مورد رفع تصرف به عمل نیامده که به آنها اخطار داده شده است و این موضوع در سراسر کشور در دستور کار قرار دارد.
وی در پاسخ به سوالی در خصوص آخرین وضعیت پرونده موسوم به پروژه رضوان در شهر قم گفت: در پرونده طرح مسکونی رضوان در قم منتهی به صدور حکم قطعی شد. مرتکبین نسبت به ایجاد یک تعاونی اقدام کرده بودند و تعداد اندکی آپارتمان احداث شده بود و از هزار نفر مبالغی اخذ شده بود. این افراد به اتهام تشکیل کلاهبرداری باندی و قاچاق سازمان یافته ارز تحت تعقیب قرار گرفتند. این پرونده ۳۰ متهم داشت که ۱۸ نفر به حبس های طویل المدت محکوم شدند. برای فروش واحدهای مسکونی دو مرحله مزایده برگزار شده که خریدار نداشت و مرحله سوم مزایده به زودی برگزار می شود.                           ",https://www.asriran.com/003V9G
834719,۱۴۰۱/۰۱/۲۳,فرهنگی/هنری,حمله کیهان به یکی از سامانه‌های شبکه نمایش خانگی: ولنگارید,این اتفاقات باز هم یادآور ولنگاری در سامانه‌های نمایش فیلم و سریال و عدم نظارت دقیق بر محتویات منتشر شده در آن‌هاست.,"کیهان نوشت: پخش با سانسورِ «از کرخه تا راین» در یکی از سامانه‌های شبکه نمایش خانگی یادآور ولنگاری در این سامانه‌ها و عدم نظارت دقیق بر محتویات منتشر شده در آن‌هاست.
نشانه‌ای از ولنگاری در سامانه‌های پخش فیلم و سریال؛ در پی انتقادات وارده به سانســور صحنه‌هــای انقلابی فیلم «از کرخه تا راین» در یکی از ســامانه‌های شبکه نمایش خانگی، این ســامانه حوزه هنری را مقصر دانست و حوزه هنری نیز تهیه‌کننده فیلم را مقصر اعلام کرد! روز گذشــته در همین ســتون به نقل از منابع خبری نوشتیم که فیلم «از کرخه تا راین» به صورت سانســورشــده و با حــذف صحنه‌های انقلابی در این سامانه منتشر شده اســت.
این اتفاق در حالی قابل توجه است که طی ســال‌های اخیر، بسیاری از سامانه‌های مجازی نمایش فیلم و سریال در محصولات اختصاصی خودشان، تلاش مذبوحانه و زیادی برای تحریف تاریخ و ارائه روایت‌های انحرافی و آلوده از چالش‌های اجتماعی و سیاسی داشته‌اند و سانســور ارزش‌های انقلابی توســط یکی از این سامانه‌ها چندان هم دور از انتظار نبود. اما این سامانه با انتشار اطلاعیه‌ای اعلام کرد: «ما فیلم «از کرخه تا راین» را به طور مســتقیم از حوزه هنری خریداری کرده و محتوای خریداری شــده را که دارای مجوز وزارت فرهنگ و ارشاد اسلامی است، بدون دخل و تصرف منتشر کرده‌ایم.»
روابــط‌عمومی حوزه هنری نیــز در واکنش به این اطلاعیه، توضیحی را منتشــر کرد که در آن آمده اســت: «نسخه‌ای که از این فیلم توسط موسسه هنرهای تصویری ســوره عرضه شده، همان نســخه‌ای است که تهیه‌کننده محترم فیلم، آقای منوچهر محمدی تحویل داده‌اند و محتوای دریافت شــده بدون دخل و تصرف در پلتفرم‌ها توزیع شده است.»
این اتفاقات باز هم یادآور ولنگاری در سامانه‌های نمایش فیلم و سریال و عدم نظارت دقیق بر محتویات منتشر شده در آن‌هاست. سامانه‌هایی که بیش از هر چیزی در پی رسیدن به سود مادی بیشتری هستند و در این میان حقوق مخاطب و مصالح فرهنگی برای آن‌ها جایگاه چندانی ندارد.                           ",https://www.asriran.com/003V9D
834717,۱۴۰۱/۰۱/۲۳,ورزشی,صبحگاه امروز در یکی از مدارس دخترانه قائمشهر بعد از برد تیم نساجی (فیلم),تیم فوتبال نساجی قائمشهر (مازندران) موفق شد تیم استقلال تهران را در رقابت‌های جام حذفی شکست دهد و راهی مرحله نیمه نهایی شود.,کد ویدیو  دانلود    فیلم اصلی                                     ,https://www.asriran.com/003V9B
834718,۱۴۰۱/۰۱/۲۳,سیاسی,عضو هیات رئیسه مجلس: طرحی برای شفافیت در قوای سه‌گانه تهیه کرده ایم,تاکید ما این است همان طور که مردم به طور شفاف از تصمیمات مجلس مطلع می شوند، باید تصمیمات اخذ شده در تمامی نهادها به جز امنیتی و نظامی شفاف باشد,"ایسنا: یک عضو هیات رییسه مجلس شورای اسلامی از تهیه طرحی برای شفافیت در قوای سه گانه و همه دستگاه ها به جز نهادهای نظارتی خبر داد.
مجتبی یوسفی اظهار کرد: طرحی تهیه شده که به موجب آن شفافیت در همه قوا و نهادها و دستگاه ها که به مردم خدمات می دهند، حاکم باشد.
وی افزود: تاکید ما این است همان طور که مردم به طور شفاف از تصمیمات مجلس مطلع می شوند، باید تصمیمات اخذ شده در تمامی نهادها به جز امنیتی و نظامی شفاف باشد لذا در این طرح به دنبال شفافیت در هر سه قوه هستیم.                           ",https://www.asriran.com/003V9C
834716,۱۴۰۱/۰۱/۲۳,بین الملل,کشف دستگاه شنود در لیوان‌های اهدایی سفارت چین به اسراییل,این لیوان‌ها به سفارت چین در اسرائیل بازگردانده نشده‌اند و شین بت این موضوع را در دست بررسی دارد.,"رژیم اسراییل از کشف دستگاه شنود در لیوان‌های اهدایی سفارت چین در این کشور خبر داد.
به گزارش ایلنا به نقل از جوروزالم پست، رسانه‌ها گزارش دادند که لیوان‌های اهدایی سفارت چین به دولت رژیم صهیونیستی، حاوی قطعه‌ای مشکوک بوده‌اند و گمان می‌رود که این قطعه مشکوک، دستگاه شنود است. 
پس از کشف این موضوع، تمامی لیوان‌هایی که توسط سفارت چین به دفاتر دولتی اسرائیل اهدا شده بودند، برای بررسی بیشتر، جمع‌آوری شدند. 
این لیوان‌ها، بخشی از هدایایی بودند که سفارت چین به دولت اسرائیل اهدا کرده بود. 
این لیوان‌ها به سفارت چین در اسرائیل بازگردانده نشده‌اند و شین بت این موضوع را در دست بررسی دارد.  
این گزارش، دو ماه پس از آن منتشر می‌شود که حزب کمونیست چین از دانشجویان این کشور در اسرائیل خواسته بود تا با استفاده از رسانه‌های محلی، اقدام به جمع‌آوری اطلاعات کنند.                             ",https://www.asriran.com/003V9A
834715,۱۴۰۱/۰۱/۲۳,اجتماعی ,کمک فوری برای درمان این مادر و دو دخترش,,"خیریه همت رضاشهر با ارسال نامه ای به عصر ایران، خواستار کمک به مادر ۶۰ ساله بی سرپرستی شده که مستاجر و دارای چهار فرزند دختر می باشد که بدلیل سرطان روده چندین ساله درگیر بیمارستان و درمان می باشد
در این نامه آمده است:
احتراماً به استحضار می رساند سرکار خانم ص ن از مددجویان این خیریه به حضورتان معرفی می گردد.
خانم ن ۶۰ ساله بی سرپرست و مستاجر دارای چهار فرزند دختر می باشد که بدلیل سرطان روده چندین ساله درگیر بیمارستان و درمان می باشد و باوجود اینکه خودش با کار کردن درمنازل بخشی از هزینه های خانواده را تأمین می کرده در حال حاضر قادر به کار کردن نیست و برای امرار معاش و هزینه های درمان خودش و دو دخترش که یکی به بیماری خاص مبتلاست و داروهای گران باید مصرف نماید و دیگری که ۲۵ سال دارد عفونت خون دارد و باید شیمی درمانی شود و هفته ای دوبار بستری شود که با دارو عفونت خون را پائین بیاید مانده است ضمن اینکه دو دختر دیگرش حدوده سه سال بخاطر تهیه جهیزیه در عقد مانده آندو بااین که مددکار موسسه کار در منزل برایشان می برد در آمد اندکشان فقط کفاف خورد و خوراک را می دهد.
از آنجا که این خانواده مشکلات زیادی دارند و هیچ کسی را برای حمایت ندارند ازشما خیراندیشان تقاضای عاجل داریم هرچقدر در توان دارید کمک ویاری نمائید تا انشا.... بتوانیم بایاری خداوند متعال بخشی از بدهی ها هزینه های این مادر را جبران نمائیم.
ازخدای منان سلامتی برای همه شما عزیزان خواستاریم.
قبلا از همکاری و مساعدتی که دراین باره مبذول خواهید فرمود کمال تشکر و سپاسگزاری را می نماید.
شماره حساب خیریه 02042187340 شماره کارت خیریه 6104337733573958
شماره شبای خیریه IR930120000000002042187340
برای کمک آنلاین کلیک کنید                           ",https://www.asriran.com/003V99
834711,۱۴۰۱/۰۱/۲۳,اجتماعی ,اجاره موتور برقی ساعتی ۱۲۰ هزار تومان/ اشتراکی و با این شرایط سوار موتور برقی شوید (فیلم),شهرداری تهران با راه‌اندازی سرویس اجاره آنلاین موتورسیکلت و دوچرخه‌های برقی «زی‌رو» قصد دارد تا سهم استفاده از حمل‌ونقل عمومی پاک را افزایش دهد.,کد ویدیو  دانلود    فیلم اصلی                                     ,https://www.asriran.com/003V95
834714,۱۴۰۱/۰۱/۲۳,اجتماعی ,ایران در محاصره ۲۷۰ میلیون هکتار کانون گرد و خاک,براساس این کارگروه مقرر شد کنوانسیون‌های زیست محیطی به ویژه کنوانسیون مقابله با بیابان زایی و تنوع زیستی برای رفع مشکل گرد و خاک همکاری کنند.,"دبیر کارگروه کاهش آلودگی هوای کشور گفت: هشت کانون بزرگ گرد و خاک به وسعت حدود ۲۷۰ میلیون هکتار در کشورهای همسایه و غیرهمسایه حاشیه خلیج فارس وجود دارد.
به گزارش مهر، علی‌محمد طهماسبی اظهار کرد: از یک سال و نیم پیش نسبت به تهیه یک برنامه عمل منطقه‌ای و همچنین دو برنامه عمل زیرمنطقه‌ای برای مدیریت کانون‌های گرد وخاک در خارج از مرزهای کشور اقدام شد و از طریق کشورهای همسایه با وزارت امور خارجه به اشتراک گذاشتیم.
وی افزود: با توجه به اینکه بیشترین پدیده‌های گرد و خاک در کشورهای عراق و سوریه رخ می‌دهند و استان خوزستان و برخی نواحی غربی کشور از آن‌ها تأثیر می‌پذیرند، کارگروه تخصصی ملی با رویکرد نحوه همکاری با این کشورها برگزار شد.
طهماسبی عنوان کرد: از هشت کانون بزرگ گرد و خاک به وسعت حدود ۲۷۰ میلیون هکتار در اطراف ایران، پنج کانون در کشورهای همسایه و غیرهمسایه حاشیه خلیج فارس قرار دارند که در گام اول با توجه به روابط دیپلماتیک خوبی که با برخی از این کشورها داریم، مقرر شد با یک دستور کار سه جانبه شامل کشورهای ایران، عراق و سوریه کارهای مقابله با این پدیده را آغاز کنیم.
دبیر کارگروه کاهش آلودگی هوای کشور به آسیب شناسی اقداماتی که بیش از یک دهه انجام داد بود، اشاره کرد و گفت: در این زمینه دو مسئله مورد توجه قرار گرفت و به این نتیجه رسیدیم که وجود سازمان‌های بین المللی متولی و همچنین وجود یک ساختار مالی مشخص سبب شده مسائل برون مرزی را با چالش مواجه و از رسیدن به نتیجه مطلوب جلوگیری کند.
این مقام مسئول اضافه کرد: براساس این کارگروه مقرر شد کنوانسیون‌های زیست محیطی به ویژه کنوانسیون مقابله با بیابان زایی و تنوع زیستی برای رفع مشکل گرد و خاک همکاری کنند.
طهماسبی افزود: مذاکره‌ای با نماینده مقیم سازمان ملل در ایران انجام و مقرر شد آن‌ها به عنوان چتر، نقش بین المللی خود را در زمینه مقابله با پدیده گرد و غبار ایفا کنند، ضمن اینکه جمهوری اسلامی ایران در سه سال متوالی این موضوع را به سازمان ملل پیشنهاد کرده و مورد تصویب مجمع عمومی نیز قرار گرفته است.                           ",https://www.asriran.com/003V98
834712,۱۴۰۱/۰۱/۲۳,سیاست خارجی,نحوه تردد مشمولان غایب مقیم خارج از کشور,کلیه مشمولان غایب ایرانی مقیم خارج از کشور که ۳ سال در خارج از کشور اقامت داشته و وارد غیبت شده اند، می توانند تا پایان سال ۱۴۰۵ حداکثر ۲ بار در سال و در مجموع به مدت ۳ ماه به کشور تردد کنند.,"سازمان وظیفه عمومی انتظامی جمهوری اسلامی ایران دراطلاعیه ای اعلام کرد: مشمولان غایب مقیم خارج از کشور که با ضوابط و مقررات تردد سال ۱۴۰۰ وارد کشور شده اند و شرایط تردد را دارند، می توانند با مجوز تردد قبلی از کشور خارج شوند.
به گزارش پایگاه خبری پلیس، سازمان وظیفه عمومی در اطلاعیه ای اعلام کرد: با توجه به تمدید مقررات تردد مشمولان غایب ایرانی مقیم خارج از کشور تا پایان سال ۱۴۰۵، مشمولانی که برابر مقررات سال ۱۴۰۰ وارد کشور شده اند و در طول سال گذشته حداکثر ۲ بار و به مدت کمتر از ۳ ماه در کشور توقف داشته اند، می توانند در سال جاری با مجوز تردد قبلی از کشور خارج شوند و ثبت مهر ۱۴۰۰ مانعی برای خروج این دسته از مشمولان نیست.
در ادامه این اطلاعیه می خوانید: با توجه به اطلاع رسانی های قبلی کلیه مشمولان غایب ایرانی مقیم خارج از کشور که ۳ سال در خارج از کشور اقامت داشته و وارد غیبت شده اند، می توانند تا پایان سال ۱۴۰۵ حداکثر ۲ بار در سال و در مجموع به مدت ۳ ماه به کشور تردد کنند.
مشمولان مقیم خارج از کشور به منظور دریافت مجوز تردد می بایست به نمایندگی دولت جمهوری اسلامی ایران در کشور محل اقامت مراجعه و گذرنامه آنان پس از احراز شرایط، ممهور به مهر تردد با عنوان «اجازه تردد مشمولان ایرانی مقیم خارج از کشور» شود؛ همچنین لازم است در متن اجازه تردد به شماره و تاریخ ابلاغیه ستاد کل نیروهای مسلح نیز استناد شود.
در پایان این اطلاعیه آمده است؛ مشمولان و خانواده های آنان برای کسب اطلاعات بیشتر می توانند از طریق پایگاه اطلاع رسانی سازمان به نشانی www.vazifeh.police.ir ، سامانه تلفن گویا به شماره ۰۹۶۴۸۰ و یا کانال سازمان در پیام رسان سروش به نشانی khabaresarbazi@ از آخرین اخبار مربوطه مطلع شوند.                           ",https://www.asriran.com/003V96
834704,۱۴۰۱/۰۱/۲۳,اجتماعی ,تلفات رانندگی؛ تمام کاسه کوزه‌ها را بر سر خودروساز داخلی نتوان شکست!,در عین مخالفت با انحصار و تقاضای ارتقای کیفیت، به وجوه دیگر ماجرا هم باید توجه کرد و هشدار داد و یک جنبه نباید ما را از وجوه دیگر غافل کند....,"عصر ایران؛ مهرداد خدیر- بارها در همین تارنما نوشته‌ام مرگ بر اثر سوانح رانندگی، آسان‌ترین و مفت‌ترین نوع مردن در این سرزمین است و باورناپذیرترین گونۀ فقدان.
   چرا که درگذشتِ عزیزترین کسان در پی بیماری یا کهولت را با همۀ مرارت و رنج می‌توان به طبیعت و تقدیر و اجتناب ناپذیری نسبت داد و از زبان هایدگر گفت انسان اساساً «موجوی رو به مرگ است» و بودن و حیات ماست که مایۀ شگفتی است نه مردن‌مان و قدر ""هستن‌""مان را در این درنگ کوتاه باید بدانیم نه آن که نگران رفتن‌مان باشیم.
   جدای این نگاه فلسفی می‌توان مرگ‌ها را یا به خاطر همه‌گیری یک ویروس شایع را ناشی از ضعف بشر در قبال آن قبل از ساخت واکسن دانست یا در جنگ عنوان افتخارآمیزی برای فقید آورد و حتی در خودکشی که شرم و رنج مضاعف برای خانواده بر جای می‌گذارد به خواست خود او ربط داد مگر آن که با رفتاری نادرست و طرح تهمت و افترا خود را گناه‌کار بدانیم.
 
   در همۀ اینها اما ولو با اگرها و کاش هایی همراه بوده باشد (اگر زودتر اقدام کرده بود، کاش بیشتر به او مهر می‌ورزدم...) باز جایی برای توجیه باقی است حال آن که در تصادف هرگز این گونه نیست و نسبت دادن به تقدیر الهی و اجل مقدر هم عین خودفریبی و بدفهمی است چرا که کافی بود در آن لحظه، پلکی بسته نشود، پایی محکم‌تر روی پدال ترمز فشرده شود، دقتی بیشتر اعمال شود یا اساسا آن سفر صورت نمی‌پذیرفت تا به جدایی و تزاژدی نینجامد.

  اینها همه درست و البته تلخ. درگذشت 1100 هموطن در جاده‌های ایران بر اساس آمار پزشکی قانونی در تعطیلات نوروزی هم بسیار تکان‌دهنده است و شاید در سرزمینی دیگر همه را به تکاپو وامی‌داشت و حتی با آمار کشته های اوکراین در همین زمان قابل قیاس است (دور از جان روس‌ها تا صدا‌و‌سیما یک‌وقت، خدای ناکرده نرنجد) اما آیا یگانه عامل تلفات سوانح رانندگی درایران، کیفیت خودروهای ساخت داخل است که با قیمت 10 برابر چند سال قبل سوار آنها می‌شویم و به هیچ عامل دیگری نباید پرداخت؟
  در این که خودروسازی انحصاری و نگاه به آن به مثابه مرغ تخم طلا از حیث درآمدی مجال لذت و سفر با اتومبیل‌های ایمن‌تر را از اکثریت مردم ایران سلب کرده و منحصر به قلیلی ساخته که امکانی فراتر دارند تردیدی نیست اما آیا مرگ قریب 20 درصد قربانیان که عابر پیاده بوده‌اند و به خاطر بی‌احتیاطی خودشان یا ناآشنایی راننده با منطقه یا نبودِ پل عابر پیاده جان شیرین از دست دادند هم به کیفیت خودرو مربوط است؟ یعنی از برخورد خودرو خارجی و فلز آن با گوشت و پوست انسان، کسی نمی‌میرد؟! 
  بله، شماری به خاطر باز نشدن کیسه‌های هوا جان سپرده‌اند و مقام ارشد پلیس راهور در این‌باره نکات درستی گفت و باید رسیدگی شود اما مرگ آن 20 درصد دیگر که راکب موتوسیکلت بوده‌اند نیز به کیفیت خودرو ربط دارد؟
  خواب آلودگی یا احیاناً مستیِ راننده یا بی‌توجهی به ساییدگی تایرها یا کیفیت لنت ترمز نیز تأثیر ندارد؟
   30 سال پیش با رنو-5 می‌شد در جاده‌ها راند. اکنون اما نگران‌کننده است. چون خودروهایی تنومند هم در حرکت‌اند که باد آنها رنو-5 سابق را به پرواز درمی‌آورد!
  بخشی از مشکلات به خاطر آن است که خودروساز داخلی درجا می‌زند و سرگرم ظاهر است و هم‌زمان خودروهایی به روز وارد می‌شود و گاه یک طرف سانحه خودرو مدل دهه 90 میلادی است و سوی دیگر 2020. این فاصله حتی به لحاط جثه و ظاهر هم محسوس است. اما خودروسازی ایرانی هم مثل عرصه های دیگر اسیر مناسباتی است که ایران را از چرخۀ جهانی بیرون انداخته است. شاید یکی از ثمرات اصرار بر خودکفایی و نگاه به داخل.
  به گفتۀ کارشناسان در سوانح رانندگی چهار عامل دخیل است: راننده، جاده، خودرو و پلیس.
  در ایران مطلقا به مورد چهارم پرداخته نمی‌شود و تابو شده در حالی که پلیس است که باید تشخیص دهد راهی بسته یا باز باشد یا یک طرفه شود یا بر نصب علایم نظارت کند. منظور فرماندهان و پرسنل زحمت‌کش نیست. ساختاری است که تجهیز آن بیشتر سخت‌افزاری است تا انسانی و اتکا به جریمه و کمتر مبتنی بر راه‌نمایی.
  در سه مورد دیگر نیز گاه رانندۀ جوانی که اصلا نباید در جاده رانندگی کند یا جادۀ ناهموار و بی برق و پرچاله و دست آخر البته خودرو تأثیر دارند.
  بله، هم سیروس قایقران و هم علی دایی در جاده‌های ایران دچار سانحه شدند. منتها یکی درگذشت و دیگری آسیب جدی ندید. چرا که اولی در دهۀ 70 و با اتومبیلی که کیسۀ هوا نداشت و در نتیجه هم خود و هم فرزندش راستین نازنین جان باختند و در اتفاق دوم تنها گوش علی دایی خراشید. چرا؟ چون نوع خودروهای آنان بسیار متفاوت بود.
  اینها را می دانیم. اما:
  اولا عوامل دیگر را فراموش نکنیم و مرگ عابر و موتورسوار را هم به کیفیت خودرو داخلی ربط ندهیم.
   ثانیا آموزش و پرورش آستین بالا بزند. بچه ها تا دیپلم می‌گیرند در پی دریافت گواهی‌نامۀ رانندگی‌اند در حالی که هیچ نیاموخته‌اند مگر در مناطق خاصی در قالب اردو یکی دو بار به پارک ترافیک رفته باشند. به جای این حجم عظیم از آموزه‌های ایدیولوژیک که کم مانده به دروس ریاضی و هندسه تسری پیدا کند و نسلی را زده کرده تئاتر و موسیقی و ورزش که در این ساختار فرسوده و پُرملال، یاد نمی‌دهید اقلا کمی دربارۀ راندنِ بهتر بگویند. این بچه‌ها رانندگان سه چهار سال بعدند.  
  ثالثاً حالا که اعلام شده بالای هزار میلیارد تومان به شبکۀ بانکی بدهکارند دست کم اجازه دهند خودروهای دست دوم با کیفیت وارد شود تا چهرۀ شهرها هم تغییر کند چون با این اوضاع عوارض گمرک و تعرفه های واردات دست کم بدهی به بار نمی‌آورد هر چند حقوق کارکنان باید لحاظ شود.
   نکته مورد غفلت دیگر اما ضرورت توسعۀ خطوط ریلی است. هر چه سفر با قطار آسان‌تر و ارزان‌تر باشد از حجم جابه‌جایی با خودرو و بالتبع تلفات آن هم کاسته خواهد شد.
   اگر دولت همین یک کار را انجام دهد و به هر طریق برای کاهش تلفات سوانح رانندگی بکوشد اقدامی مهم است ولی با شکستن تمام کاسه‌ها و کوزه‌ها برسر خودروسازی داخلی که با این وضع هم برای محصولات آن خلق‌الله سر و دست می‌شکنند مشکلی حل نمی‌شود.
   * بعدالتحریر: برای این نویسنده نوشتن متنی پرسوز و گداز و توصیف خودروهای داخلی با تعبیری که یک نمایندۀ مجلس به کار برده دشوار نیست. نیز نیک می‌داند چه بسا برخی گمان برند سر و سرّی دارد با جادۀ مخصوص اما نه در کار آگهی است و نه چنان که از متن هویداست با انحصار موهن کنونی موافق.
   سیمای شهرها و راه‌های ما هم از این تکرارو محدودیت رنگ و مدل، ملول است اما در جامعه‌ای خوکرده به مسؤولیت‌گریزی با میل غالب به ""شخصیت قربانی"" و مدام دیگری را مقصر جلوه دادن هشدارهایی از این دست اخلاقی تر است تا هم‌رنگی با جماعت.                           ",https://www.asriran.com/003V8y
834710,۱۴۰۱/۰۱/۲۳,اقتصادی,خروج شرکت فنلاندی «نوکیا» از بازار روسیه,این شرکت در بیانیه‌ای اعلام کرد: «از همان روزهای نخست تهاجم روسیه به اوکراین، برای نوکیا واضح بود که ادامه کار در روسیه غیرممکن است.»,"شرکت «نوکیا» فنلاند از خروج خود از بازار روسیه خبر داد.
به گزارش ایلنا به نقل از اسپوتنیک،‌ شرکت فنلاندی «نوکیا»، سازنده تجهیزات مخابراتی اعلام کرد که بازار روسیه را ترک می‌کند.
این شرکت در بیانیه‌ای اعلام کرد: «از همان روزهای نخست تهاجم روسیه به اوکراین، برای نوکیا واضح بود که ادامه کار در روسیه غیرممکن است.»
در این بیانیه همچنین آمده است: «در هفته های اخیر، ما روند تحویل را به حالت تعلیق درآورده‌ایم، کارهای جدید را متوقف و فعالیت‌هایمان در زمینه تحقیق و توسعه را به خارج از روسیه منتقل کرده‌ایم. اکنون می‌توانیم اعلام کنیم که از بازار روسیه خارج شده‌ایم».                           ",https://www.asriran.com/003V94
834708,۱۴۰۱/۰۱/۲۳,بین الملل,تمسخر بایدن در تلویزیون عربستان سعودی (فیلم),شبکه تلویزیونی «ام‌بی‌سی» عربستان سعودی در یک برنامه طنز، سلامت جسمی و ذهنی رئیس‌جمهور آمریکا را به سخره گرفت. در این برنامه، گاف‌های کلامی و حواس‌پرتی بایدن ۷۹ ساله برجسته شده است.,کد ویدیو  دانلود    فیلم اصلی                                     ,https://www.asriran.com/003V92
834709,۱۴۰۱/۰۱/۲۳,سیاست خارجی,طالبان: تجمع صورت گرفته در مقابل کنسولگری ایران خودسرانه بود,پس از اقدام طالبان، وضعیت به طور کامل در کنترل قرار گرفت و از آنجا که خیلی سریع این حرکت کنترل شد، اتفاق خاصی روی نداد.,"رئیس اداره اطلاعات و فرهنگ طالبان تجمع صورت گرفته در مقابل کنسولگری ایران را خودسرانه دانست.
به گزارش ایلنا، نعیم الحق حقانی در حساب تویئتر خود نوشت: در برابر کنسولگری ایران تعدادی به طور خودسرانه تظاهرات کرده بودند که تظاهرکنندگان با دخالت نیرو‌های امنیتی امارت اسلامی افغانستان (طالبان) به صورت فوری پراکنده شدند.
پس از اقدام طالبان، وضعیت به طور کامل در کنترل قرار گرفت و از آنجا که خیلی سریع این حرکت کنترل شد، اتفاق خاصی روی نداد.
                           ",https://www.asriran.com/003V93
834706,۱۴۰۱/۰۱/۲۳,عمومی,دیدنی های امروز؛ از دهمین سالگرد به قدرت رسیدن رهبر کره شمالی تا تغییر حکومت در پاکستان,جشن 10 ساله شدن دوران کیم جونگ اون در کره شمالی، جنگ اوکراین، تغییر حکومت در پاکستان و اعتراضات فلسطینی ها علیه اشغالگران اسراییلی,"انفجار در شهر ""صیدا"" در جنوب لبنان/ رویترز 						       							امدادرسانی به سیلزدگان در فیلیپین/ رویترز 						       							بره گوسفند سوار بر مادر/ اورگان آمریکا/ زوما 						       							شادمانی طرفداران ""شهباز شریف"" نخست وزیر جدید پاکستان در ""راولپندی"" پاکستان/ رویترز 						            							تظاهرات بومیان برزیل علیه رییس جمهوری برزیل/ رویترز 						       							بمب های روسی در شهر خارکیف اوکراین/ رویترز 						       							کارخانه تولید کیت های تشخیص کووید-19 در چین/ چاینا دیلی 						       							پناه بردن غیرنظامیان به واگن های مترو برای در امان ماندن از حملات موشکی روسیه در شهر ""خارکیف"" اوکراین/ رویترز 						            							موانع مقابل کاخ ریاست جمهوری سریلانکا که پس از تجمعات اعتراضی ضددولتی در شهر کلمبو سریلانکا، گذاشته شده است./ رویترز 						       							پرواز تیم های نمایش هوایی در حاشیه نمایشگاه سالانه هوا و فضا در شهر سانتیاگو شیلی/ گتی ایمجز 						       							ساخت یک بیمارستان صحرایی برای بستری کردن بیماران کرونایی در ""گوآنگژو"" چین/ رویترز 						       							اعتراضات حوانان فلسطینی علیه اشغالگران اسراییلی در حومه شهر ""رام الله"" در کرانه باختری/ رویترز 						            							جشن حزب حاکم کره شمالی در دهمین سالگرد به قدرت رسیدن ""کیم جونگ اون"" رهبر کره شمالی/ خبرگزاری رسمی کره شمالی 						       							کارناوال خیابانی در شهر ""لاپاز"" بولیوی/ EPA 						                                   ",https://www.asriran.com/003V90
834707,۱۴۰۱/۰۱/۲۳,ورزشی,خبر مهم ضرغامی برای علاقمندان به جام جهانی قطر,تمام تصمیمات این میزبانی از جمله حذف روادید ورود هواداران جام جهانی فوتبال به ایران اطلاع رسانی خواهد شد.,"فارس نوشت: وزیر میراث فرهنگی، صنایع دستی و گردشگری از تصمیم گیری نهایی در مورد لغو موقتی روادید ایران از مبدا قطر برای تسهیل ورود تماشاگران جام جهانی فوتبال در جلسه امروز ستاد خبر داد.



عزت الله ضرغامی در مورد پیشنهاد دو شهر کیش و قشم برای میزبانی از هواداران جام جهانی گفت: جام جهانی قطر فرصت مناسبی برای حضور تماشاچیان این مسابقات به مناطق آزاد ایران و بازدید از ظرفیت‌های گردشگری کشور است.
وزیر میراث فرهنگی با اشاره به مزیت جزایر جنوبی کشور، افزود: جزایری همچون کیش و قشم به دلیل دارا بودن زیرساخت‌های مناسب و نزدیکی به محل برگزاری مسابقات از مزیت نسبی برخوردار است.
ضرغامی اظهار کرد: سازمان مدیریت مناطق آزاد با همکاری وزارتخانه میراث فرهنگی، صنایع دستی و گردشگری در حال برنامه ریزی مناسب برای استقبال، اسکان و گردشگری هواداران جام جهانی قطر است؛ این برنامه‌ها منوط به جزیره کیش و قشم نیست بلکه برای باقی مناطق کشور هم برنامه ریزی‌ها در نظر گرفته شده است.
عضو کابینه دولت سیزدهم یادآور شد: در مورد فرآیندهای قانونی موضوعات مربوط به لغو موقتی روادید ایران از مبدا قطر به ویژه در شهرهای مختلف در جلسات ستاد تصمیم گیری صورت می‌پذیرد، در همین راستا امروز جلسه‌ای با ریاست معاون اول رئیس جمهور و وزرای مربوطه پیرامون این موضوع برگزار می‌شود.
ضرغامی در پایان خاطر نشان کرد: آخرین جزییات در نشست امروز با محوریت ریاست معاون اول رئیس جمهور مورد بررسی قرار می‌گیرد، تمام تصمیمات این میزبانی از جمله حذف روادید ورود هواداران جام جهانی فوتبال به ایران اطلاع رسانی خواهد شد.

                           ",https://www.asriran.com/003V91
834705,۱۴۰۱/۰۱/۲۳,سیاست خارجی,کاردار افغانستان در تهران احضار شد/ توقف فعالیت کنسولی ایران در افغانستان,وی با یادآوری مسئولیت دولت ها در برقراری امنیت نمایندگی های دیپلماتیک خواستار برخورد قانونی با حمله کنندگان به نمایندگی های جمهوری اسلامی ایران شد.,"در پی برگزاری تجمع های اعتراض آمیز و انجام حرکت های خشونت آمیز مقابل ساختمان سفارت و کنسولگری ایران در افغانستان، کاردار این کشور در تهران احضار شد
  وزارت خارجه ایران  اعلام کرد: سیدرسول موسوی امروز با احضار کاردار سفارت افغانستان در تهران، نسبت به حملات انجام شده به سفارت جمهوری اسلامی ایران در کابل و سرکنسولگری جمهوری اسلامی ایران در هرات به شدت اعتراض کرد.
وی با یادآوری مسئولیت دولت ها در برقراری امنیت نمایندگی های دیپلماتیک خواستار برخورد قانونی با حمله کنندگان به نمایندگی های جمهوری اسلامی ایران شد.
مدیرکل آسیای جنوبی همچنین به اطلاع کاردار افغانستان رساند که تا اطلاع ثانوی بخش های کنسولی نمایندگی های جمهوری اسلامی ایران در افغانستان فعالیت های خود را متوقف کرده اند تا اطمینان لازم از طرف وزارت امور خارجه افغانستان در زمینه برقراری امنیت کامل نمایندگی های جمهوری اسلامی ایران، داده شود.
                           ",https://www.asriran.com/003V8z
834703,۱۴۰۱/۰۱/۲۳,سیاست خارجی,گزارش رویترز از دلایل توقف «مذاکرات برجامی»/ حساسیت‌های سیاسی در پایتخت‌های ایران و آمریکا,یک منبع گفته است که ایالات متحده در ازای نوعی اقدام یا تعهد از سوی ایران درباره فعالیت‌های سپاه، می تواند خارج کردن نام آن را از فهرست سیاه در نظر بگیرد.,"رویترز در گزارشی به دلایل توقف در مذاکرات برجامی پرداخت.
به گزارش ایلنا به نقل از رویترز، تحلیلگران می‌گویند یکی از آخرین موانع برای احیای توافق هسته‌ای ۲۰۱۵ ایران - درخواست تهران برای حذف سپاه پاسداران از فهرست سیاه ایالات متحده تبدیل به یک موضوع سیاسی شده است. در حالی که به نظر می‌رسید دو طرف یک ماه پیش به احیای این پیمان نزدیک شده بودند، اما از آن زمان مذاکرات به دلیل خواسته‌های روسیه در آخرین لحظه، تعطیلات نوروزی و مسئله حل‌نشده درباره اینکه آیا واشنگتن ممکن است سپاه پاسداران انقلاب اسلامی را از فهرست سیاه خارج کند یا خیر، متوقف شده است.
ایالات متحده و ایران بیش از یک سال است که در مورد احیای توافق هسته‌ای که بر اساس آن ایران برنامه هسته‌ای خود را در ازای رهایی از تحریم‌های اقتصادی محدود کرده بود، گفت‌وگوهای غیرمستقیمی انجام داده‌اند. یک منبع گفته است که ایالات متحده در ازای نوعی اقدام یا تعهد از سوی ایران درباره فعالیت‌های سپاه، می تواند خارج کردن نام آن را از فهرست سیاه در نظر بگیرد.
دنیس راس، مذاکره‌کننده ارشد آمریکا در امور خاورمیانه، با اشاره به اینکه برخی از دموکرات‌ها مخالف حذف سپاه از لیست سیاه هستند، گفت: با این حال، کاخ سفید به خوبی از حساسیت سیاسی و خطرات حذف نام سپاه از این فهرست آگاه است.
وی افزود: «در بخش سیاسی کاخ سفید تردیدهایی در این باره وجود دارد.»
دیوید ایگناتیوس، ستون نویس واشنگتن‌پست روز جمعه خبر داد که یک مقام ارشد دولت آمریکا اعلام کرده که جو بایدن، رئیس‌جمهور ایالات متحده قصد ندارد عنوان سپاه را از این فهرست حذف کند.
یک مقام ارشد دولت بایدن در پاسخ به سوالی درباره این گزارش گفت: ""ما قرار نیست به صورت علنی مذاکره کنیم و هنوز شکاف‌هایی وجود دارد.""
این مقام که خواست نامش فاش نشود، افزود: «در این مرحله مسئولیت واقعاً بر عهده ایران است، به ویژه در این موضوع».
هنگامی که دولت ترامپ در سال ۲۰۱۹ سپاه پاسداران انقلاب اسلامی را در لیست سیاه معرفی کرد، این اولین بار بود که واشنگتن بخشی از ارتش یک کشور دیگر را تا این حد تحریم می‌کرد و از سوی برخی به عنوان اقدامی برای دشوارتر کردن احیای توافق هسته‌ای، تلقی شد. منتقدان حذف سپاه از فهرست سیاه و همچنین کسانی که به این ایده علاقه دارند، می‌گویند که انجام این کار تأثیر اقتصادی کمی برای ایران و این تشکیلات خواهد داشت زیرا دیگر تحریم‌های ایالات متحده، بازیگران خارجی را مجبور می‌کند از سپاه دوری کنند.
یک مقام ارشد آمریکایی که خواست نامش فاش نشود، گفت: «این ارزیابی کل دولت است که در صورت لغو تحریم‌ها، این اقدام تاثیر قابل توجهی بر فعالیت‌های سپاه نخواهد داشت. »
سپاه پاسداران انقلاب اسلامی، یک سازمان سیاسی قدرتمند در ایران است. منابع ایرانی دلایل متعددی را برای حذف این نام ذکر کردند، از جمله سیاست داخلی و تمایل تیم ابراهیم رئیسی، رئیس‌جمهور جدید ایران برای نشان دادن اینکه می‌تواند توافقی بهتر از حسن روحانی خود داشته باشد.
یک دیپلمات ارشد ایرانی که نخواست نامش فاش شود، گفت: این مسئله بیشتر یک موضوع حیثیتی برای مذاکره‌کنندگان ایران است.
یک مقام ارشد سابق ایران افزود: تیم جدید از ابتدا بر موضوع حذف سپاه از فهرست سیاه پافشاری کرد و در صورت لغو تحریم‌ها علیه سپاه، آن را یک دستاورد بزرگ می‌بیند. این موضوع، عمدتاً برای استفاده داخلی است زیرا آنها از توافق روحانی در سال ۲۰۱۵ انتقاد کردند و نمی‌توانند فقط همان توافق را احیا کنند.""
در حالی که مقامات آمریکایی از اعتراف آن بیزارند، موضوع اصلی در واشنگتن نیز سیاسی است. جمهوری‌خواهان استدلال می‌کنند که حذف سپاه از لیست سیاه نشان می‌دهد دولت بایدن در برابر تروریسم نرم است، اتهامی که مقامات آمریکایی آن را رد می‌کنند.
مایکل مک کال، نماینده ارشد جمهوری‌خواه در کمیته روابط خارجی مجلس نمایندگان، هفته گذشته بر هزینه سیاسی کاخ سفید برای اتخاذ این تصمیم تاکید کرد.
وی گفت: «این امر حزب دموکرات را در این مورد به دو گروه تبدیل می‌کند.»
جاش گاتهایمر، نماینده دموکرات نیوجرسی، هفته گذشته گفت: «ما نمی‌توانیم با جان آمریکایی‌ها قمار کنیم و نام سپاه را از فهرست سیاه حذف کنیم».
این در حالی است که منتقدان حذف سپاه از فهرست سیاه، اذعان دارند که حذف این سازمان از این فهرست، آثار عملی کمی خواهد داشت.                           ",https://www.asriran.com/003V8x
834702,۱۴۰۱/۰۱/۲۳,اجتماعی ,امشب شه شنبه، آخرین مهلت ثبت نام آزمون ارشد علوم پزشکی,افرادی که قبلاً کد پیگیری پرداخت موفقیت آمیز را دریافت کردند، اما طی نوبت اول موفق به ثبت نام نشده بودند در زمان تمدید، مطابق بند ۳-۲ صفحه ۲۸ دفترچه راهنمای ثبت نام با وارد کردن کد ملی بقیه مراحل را انجام دهند.,"مهلت نام نویسی برای شرکت در آزمون ورودی دوره کارشناسی ارشد ناپیوسته رشته‌های گروه پزشکی سال تحصیلی ۱۴۰۲-۱۴۰۱ امشب پایان می یابد.
به گزارش ایسنا، متقاضیان تا ساعت ۲۴ امشب، سه شنبه ۲۳ فروردین ماه جاری می توانند برای ثبت نام مجدد و ویرایش اطلاعات در آزمون کارشناسی ارشد رشته های گروه پزشکی سال ۱۴۰۱ اقدام کنند.
افرادی که قبلاً کد پیگیری پرداخت موفقیت آمیز را دریافت کردند، اما طی نوبت اول موفق به ثبت نام نشده بودند در زمان تمدید، مطابق بند ۳-۲ صفحه ۲۸ دفترچه راهنمای ثبت نام با وارد کردن کد ملی بقیه مراحل را انجام دهند.
در طول مدت زمان ثبت نام، تصحیح و ویرایش اطلاعات ثبت شده (به‌جز کد ملی) امکانپذیر است و پرداخت هزینه آزمون هیچ ربطی به انتخاب نوبت امتحانی (یا همان گروه امتحانی) مندرج در جدول شماره ۲ دفترچه راهنمای ثبت نام ندارد. پس از پرداخت هزینه، در طول مدت زمان ثبت نام، ویرایش و تصحیح نوبت امتحانی و یا رشته امتحانی امکانپذیر است.
پس از اتمام ثبت نام نهایی و قبل از اتمام مهلت ثبت نام و ویرایش، از فرم ثبت نام پرینت گرفته شده و کلیه اطلاعات بررسی شود تا در صورت لزوم تصحیح و کامل شود. لازم است این فرم پس از اتمام ثبت نهایی، جهت ارائه در مواقع لزوم توسط داوطلب نگهداری شود.                           ",https://www.asriran.com/003V8w
834701,۱۴۰۱/۰۱/۲۳,بین الملل,مرگ بیش از ۶ میلیون نفر در جهان به علت کرونا/ عبور مبتلایان از مرز ۵۰۰ میلیون نفر,ایران با مجموع هفت میلیون و ۱۹۴ هزار و ۷۶۸ مورد ابتلا و ۱۴۰ هزار و ۶۵۰ مورد فوت ناشی از بیماری کووید-۱۹ در حال حاضر در رتبه پانزدهم در بین کشورهای دارای بیشترین آمار مبتلایان به کرونا قرار دارد.,"آمار مجموع مبتلایان به کووید-۱۹ در جهان تاکنون به ۵۰۰ میلیون و ۵۳ هزار و ۲۷۸ نفر رسیده همچنین مرگ شش میلیون و ۲۰۶ هزار و ۶۶ نفر بر اثر این بیماری تأیید شده است.
به گزارش ایسنا، بر اساس آمارهای رسمیِ همه‌گیری کرونا، آمریکا با بیش از ۸۲.۱ میلیون مبتلا و بیش از یک میلیون قربانی همچنان در صدر فهرست کشورهای درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.
همچنین آمار مبتلایان به کووید-۱۹ در برزیل هم از ۳۰.۱ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است.
برزیل در عین حال با بیش از ۶۶۱ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود و پس از آن هند با بیش از ۵۲۱ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.
همچنین در اروپا، روسیه با گذشتن از آمار ۳۷۱ هزار قربانی، هم اکنون بالاترین رقم مرگ و میر کرونایی را در بین کشورهای این منطقه دارد و در جهان نیز چهارمین کشور با بالاترین نرخ فوتی‌های این بیماری است.
فرانسه همچنین با ثبت بیش از ۲۶.۹ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.
جدول جهانی پاندمی کرونا
بنابر جدول به‌روز شده در پایگاه اطلاع‌رسانی ""ورلداُمتر""، شمار مبتلایان و قربانیان این بیماری در ۱۰ کشوری که طبق گزارش‌های رسمی بالاترین آمارها را تاکنون داشته‌اند تا صبح امروز (سه شنبه) به ترتیب به شرح زیر است:

همچنین ایران با مجموع هفت میلیون و ۱۹۴ هزار و ۷۶۸ مورد ابتلا و ۱۴۰ هزار و ۶۵۰ مورد فوت ناشی از بیماری کووید-۱۹ در حال حاضر در رتبه پانزدهم در بین کشورهای دارای بیشترین آمار مبتلایان به کرونا قرار دارد.
بر اساس آمار فوق پس از ایالات متحده، هند و برزیل تاکنون در فرانسه، آلمان، انگلیس، روسیه، کره جنوبی، ایتالیا، ترکیه، اسپانیا، ویتنام، آرژانتین، هلند، ایران، ژاپن، کلمبیا، اندونزی، لهستان، مکزیک، استرالیا، اوکراین، مالزی، رژیم صهیونیستی، اتریش، بلژیک، تایلند، جمهوری چک، آفریقای جنوبی، پرتغال، فیلیپین، کانادا، پرو، شیلی، سوئیس و یونان نیز بیش از سه میلیون مبتلا ثبت شده‌ است.
روند افزایش آمار ابتلا به بیماری کووید-۱۹ که تاکنون در ۲۲۶ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.
در این لینک مشروح آمار گستردگی ویروس کرونا در جهان و جدول حاوی تمام جزئیات آماری در همه کشورها و مناطق درگیر کرونا به روزرسانی می شود.                           ",https://www.asriran.com/003V8v
834700,۱۴۰۱/۰۱/۲۳,فرهنگی/هنری,کشف استعداد از میان تماشاچیان یا اتفاقی از قبل هماهنگ‌ شده؟/ آن‌چه در «عصر جدید» رخ داد,سپس قطعه «نفرین» که علیخانی اعلام کرد به صورت تنظیم شده موجود است، پخش شد و این تماشاچی که در زمینه خوانندگی و نوازندگی نیز تجربه داشت، شروع به خواندن کرد.,"خراسان نوشت: قسمت یازدهم فصل سوم مسابقه «عصر جدید» که شامگاه یکشنبه، ۲۱ فروردین پخش شد با یک اتفاق عجیب و حاشیه‌ای همراه بود.
احسان علیخانی با اشاره به این که تعداد زیادی از ویدئوهای ارسالی مربوط به استعداد خوانندگی بوده، خطاب به تماشاچیان پرسید چه کسانی تصور می‌کنند که استعداد خوانندگی دارند؟
سپس یکی از تماشاگران حاضر در سالن را انتخاب کرد تا برای نمایش استعداد خود روی صحنه بیاید. سپس قطعه «نفرین» که علیخانی اعلام کرد به صورت تنظیم شده موجود است، پخش شد و این تماشاچی که در زمینه خوانندگی و نوازندگی نیز تجربه داشت، شروع به خواندن کرد.
در نهایت قرار بر این شد که داوران هنگام اجرا به هومن یارمحمدی رای بدهند و او پس از کسب چهار چراغ سفید در فینال قسمت ۱۱ حاضر شد. نکته عجیب این بود که احسان علیخانی با زنگ طلایی خود، هومن یارمحمدی را به مرحله بعد فرستاد!
* فیلم این اتفاق را اینجا تماشا کنید.
طبق قوانین مسابقه، شرکت‌کنندگان باید مراحل ارسال ویدئو، راستی‌آزمایی، پذیرفته شدن و تمرین را طی کنند، بنابراین حضور یارمحمدی در جمع شرکت‌کنندگان و برندگان «عصر جدید» عادلانه نیست.
طبق آن‌چه در واکنش‌های مخاطبان دیده می‌شود نیز بسیاری از کاربران انتخاب این فرد را اتفاقی ندانسته و آن را اتفاقی از پیش تعیین شده برای بالا رفتن جذابیت مسابقه و کنار زدن برخی حواشی مانند ماجرای دختر نابینا دانسته‌اند.___________________*یادداشتی از مصطفی داننده درباره عصر جدید را هم اینجا بخوانید.                           ",https://www.asriran.com/003V8u
834699,۱۴۰۱/۰۱/۲۳,بین الملل,اولین واکنش عمران خان به انتخاب نخست‌وزیر جدید پاکستان,من می‌خواهم همه مردم ما بیایند، زیرا پاکستان یک کشور مستقل و دارای حاکمیت است، نه مترسک و دست نشانده قدرت‌های خارجی.,"ایسنا نوشت: در پی انتخاب نخست وزیر جدید، عمران خان، نخست وزیر سابق پاکستان خواستار برگزاری فوری انتخابات پارلمانی در این کشور و انتخاب نخست وزیر جدید شد.
به گزارش روسیا الیوم، عمران خان، نخست وزیر تازه برکنار شده پاکستان در توییتی نوشت: ما خواستار برگزاری انتخابات فوری هستیم زیرا این تنها راه پیش رو این است و به مردم اجازه می‌دهد از طریق انتخاباتی عادلانه و آزاد تصمیم بگیرند که چه کسی را می‌خواهند نخست وزیر کشورشان باشد.
وی افزود: "" من روز چهارشنبه، در پیشاور جلسه خواهم داشت. این اولین جلسه من از زمانی است که به دلیل تغییر رژیم توسط خارجی‌ها برکنار شدم. من می‌خواهم همه مردم ما بیایند، زیرا پاکستان یک کشور مستقل و دارای حاکمیت است، نه مترسک و دست نشانده قدرت‌های خارجی.»
پارلمان پاکستان روز دوشنبه شهباز شریف را به عنوان نخست وزیر انتخاب کرد.
از سوی دیگر، کاخ سفید به انتخاب نخست وزیر جدید پاکستان واکنش نشان داد.
جن ساکی، سخنگوی کاخ سفید تاکید کرد که ایالات متحده به مشارکت بلندمدت با پاکستان متعهد است که برای واشنگتن اهمیت حیاتی دارد.
سخنگوی کاخ سفید گفت: ""ما برای همکاری دیرینه خود با پاکستان ارزش قائل هستیم و همواره اسلام آباد شکوفا و دموکراتیک را برای منافع ایالات متحده حیاتی می‌دانیم.""
وی خاطرنشان کرد که ""روابط واشنگتن و اسلام آباد تحت رهبری رهبران جدید این کشور ادامه خواهد داشت.""                           ",https://www.asriran.com/003V8t
834697,۱۴۰۱/۰۱/۲۳,سیاسی,رئیسی: بانیان وضع موجود نباید در عرصه‌های مدیریتی باشند,با عنایت خداوند متعال توانستیم برای کشور درآمد ایجاد کنیم و بدون استقراض از بانک مرکزی و یا خلق پول که تورم را به شدت افزایش می‌داد، حقوق کارکنان را بدون یک روز تاخیر، پرداخت کنیم.,"رئیس‌جمهور گفت: همواره به مسئولین تاکید دارم که در رده‌های مختلف از نیروهای انقلابی با انگیزه و به ویژه جوانان استفاده کنند.
به گزارش فارس، آیت‌الله سیدابراهیم رئیسی روز دوشنبه در دیدار ذاکرین اهل بیت(ع) همزمان با شب رحلت امّ‌المومنین حضرت خدیجه (س) با بیان اینکه امروز برای پیشرفت و آبادانی کشور و رفع مشکلات مردم وظیفه سنگینی بر عهده داریم، گفت: امیدهای بسیاری در دل مردم برای ایجاد گشایش و رفع مشکلات اقتصادی و معیشتی ایجاد شده است و دولت با همه توان مصمم است در این مسیر گام بردارد.
رئیس‌جمهور با اشاره به شرایط نامناسب اقتصادی در شروع به کار دولت سیزدهم، گفت: با عنایت خداوند متعال توانستیم برای کشور درآمد ایجاد کنیم و بدون استقراض از بانک مرکزی و یا خلق پول که تورم را به شدت افزایش می‌داد، حقوق کارکنان را بدون یک روز تاخیر، پرداخت کنیم.
رئیس‌جمهور با بیان اینکه دولت مصمم است با افزایش درآمدها و کاهش هزینه‌ها کشور را به رشد اقتصادی مطلوب برساند، اظهار داشت: متاسفانه در ۸ سال گذشته متوسط نرخ رشد اقتصادی بسیار پایین بود اما در این دولت برای سال جاری، رشد هشت درصدی را هدف‌گذاری کرده‌ایم و برای این کار سرمایه‌گذاری داخلی و خارجی آغاز شده است.
آیت‌الله رئیسی با بیان اینکه نگاه این دولت به بیرون مرزها نیست، افزود: ما برای اداره و پیشرفت کشور به داشته‌ها و ظرفیت‌های خودمان توجه داریم و معتقدیم با تکیه به درون و توانمندی‌های داخلی امکان اداره کشور، رونق اقتصاد ملی و رشد اقتصادی وجود دارد.
رئیس‌جمهور با اشاره کاهش رشد نرخ تورم در ماههای گذشته خاطرنشان کرد: امروز با اقدامات انجام شده، رشد نرخ تورم تاحدی مهار شده و امیدواریم با همدلی قوا و کمک مجلس بتوانیم در مسیر کنترل نرخ تورم و افزایش رونق اقتصادی گام برداریم.
رئیسی در بخش دیگری از سخنان خود با تاکید بر اهتمام دولت بر استفاده از نیروهای انقلابی و ارزشی اظهار داشت: همواره به مسئولین تاکید دارم که در رده‌های مختلف از نیروهای انقلابی با انگیزه و به ویژه جوانان استفاده کنند.
رئیس‌جمهور با اشاره به سخنان یکی از میهمانان در خصوص تقدم کار فرهنگی بر فعالیت‌های اقتصادی تاکید کرد: هر دو جزو اولویت‌های کشور هستند و باید همزمان مورد توجه قرار بگیرند. دولت تلاش می‌کند، هم موضوعات معیشتی و اقتصادی را پیگیری کند و در کنار آن موضوعات فرهنگی را هم با جدیت دنبال نماید.
رئیس‌جمهور با اشاره به اقدامات دولت برای افزایش درآمدزایی برای کشور گفت: در چند ماه گذشته به واسطه اقدامات انجام شده، حجم تبادلات تجاری و صادرات با کشورهای مختلف دنیا چندین برابر شده است و در حالی که در گذشته فروش نفت را به امضای قراردادهای مختلف منوط کرده بودند امروز به راحتی نفت را صادر می‌کنیم و با این کار مشخص شد که اگر اراده جدی برای انجام کار وجود داشته باشد، هیچ مانعی نمی‌تواند جلودار کشور باشد.
رئیسی گفت: دولت به همه احترام می‌گذارد اما بی‌تردید کسانی که بانیان وضع موجود هستند و مردم از عملکرد آنان رضایت ندارند، نباید در عرصه‌های مدیریتی مورد استفاده قرار بگیرند. داشتن روحیه انقلابی، جهادی و کارآمد بودن از محورهای مورد تاکید این دولت است.
رئیس‌جمهور در ادامه استفاده از ظرفیت هیئت‌های مذهبی را مورد تاکید قرار داد و گفت: هیئت‌های مذهبی از جوانان با اخلاص و همیشه در صحنه تشکیل شده است و می‌توان از این ظرفیت بی‌بدیل برای رفع بسیاری از مشکلات استفاده کرد.
آیت‌الله رئیسی خاطرنشان کرد: دشمنان و بدخواهان نظام کوچک‌ترین خطای نیروهای انقلابی و دولت را بزرگ‌نمایی می‌کنند لذا باید همواره ضمن حفظ هوشیاری، کیفیت و محتوای فعالیت ها را تقویت کرده و ارتقاء داد.
رئیس‌جمهور گفت: جلسات هیئت‌های مذهبی کلاس درس‌آموزی و خودسازی است و لازم است در آن از اشعار و مطالبی استفاده شود که برای جوانان سازنده بوده و اخلاق و معنویت را در وجود آنان رشد دهد.
وی با اشاره به اهمیت ارتباط مسئولین و دولتمردان با بدنه جامعه خاطرنشان کرد: شخصا همواره تلاش داشتم که ارتباط خود را با مردم حفظ کنم و در هر جایگاهی که بودم آن را قطع نکردم و امروز دولت در کنار این ارتباط ها، از انتقال دیدگاه ها و نظرات مردم توسط علما و مداحان و کسانی که با بدنه مردم ارتباط تنگاتنگ دارند، استقبال کرده و آن را برای خود مغتنم می‌داند.
در این دیدار حاج منتظری، حاج علی انسانی، حاج مرتضی طاهری، حاج مهدی سلحشور، مسعود پیرایش و حاج سعید حدادیان در سخنانی دغدغه‌ها، نگرانی‌ها و پیشنهادات خود را در موضوعات فرهنگی، اقتصادی و اجتماعی با رئیس‌جمهور در میان گذاشتند.
در این مراسم همچنین تعدادی از ستایش‌گران و مداحان اهل بیت(ع) ضمن نوحه‌سرایی به ذکر مصائب و مناقب شخصیت والای ام‌المومنین حضرت خدیجه(س) پرداختند.
ساماندهی امور مداحان، آمادگی برای کمک و حمایت از برنامه‌های دولت، لزوم استفاده از نیروهای انقلابی و حزب‌اللهی در رده‌های مختلف مدیریتی، ‌توجه به رفع مشکلات فرهنگی و اجتماعی، حمایت مادی و معنوی از هیئت‌های مذهبی، تسهیل سفر به عتبات عالیات و برخورد با مفسدین اقتصادی و عاملین گرانی‌های ناروا از جمله‌ محورهای سخنان مداحان و ذاکرین اهل بیت(ع) بود.                           ",https://www.asriran.com/003V8r
834695,۱۴۰۱/۰۱/۲۳,بین الملل,نخست وزیر جدید پاکستان کیست؟,"در حالی که عمران خان به ""کاریزما""یش معروف بود، شهرت شریف بیشتر به خاطر قابلیت های مدیریتی اوست. شهباز شریف در افکار عمومی پاکستانی ها به مدیری که کمتر حرف می زند و بیشتر کار می کند، معروف است.","""شهباز شریف"" 70 ساله پس از برکناری ""عمران خان"" از سوی مجلس پاکستان به عنوان نخست وزیر جدید پاکستان منصوب شد.
به گزارش عصرایران به نقل از گاردین، نخست وزیر جدید به عنوان مدیری کوشا و عاشق شعر شناخته می شود که اغلب جلسات رسمی را با خواندن اشعار شاعران انقلابی مشهور اردو برگزار می کند.
پس از انتصاب شهباز شریف به عنوان بیست و سومین نخست وزیر پاکستان در روز دوشنبه، اولین سخنان او در پارلمان شعری از ""عطاءالحق قاسمی"" شاعر و مفسر مدرن پاکستانی بود با این مضمون که "" باید خود را از آرزوها و خواست های بدون حدو مرز رها کرد.""
""شهباز شریف"" نخست وزیر جدید پاکستان/ عکس: آسوشیتدپرس

نخست وزیر جدید پاکستان نشان دهنده بازگشت خانواده ثروتمند شریف به عنوان یکی از قدرتمندترین سلسله های سیاسی در پاکستان است. برادر او"" نواز شریف"" 3 بار بین سال‌های 1990 تا 2017 نخست‌وزیر بود و در این مدت شهباز به عنوان وزیر ارشد پنجاب، پرجمعیت‌ترین ایالت پاکستان، خدمت می کرد.
در حالی که نواز اغلب به عنوان کسی که می تواند جمعیت را به سمت خود بکشاند و رای دهندگان را به خود جلب کند، تلقی می شد، شهباز بیشتر به دلیل مهارت های عملی خود در اجرای سیاست و برنامه های بلندپروازانه توسعه در پنجاب شناخته می شد.
""سیریل آلمیدا"" روزنامه نگار و تحلیلگر در این باره معتقد است:"" رویای دیرینه شهباز شریف بود که نخست وزیر شود تا مهارت های اداری و سیاسی خود را نشان دهد. او می‌خواست در سال 2013 نخست‌وزیر شود، اما برادرش نواز او را در پنجاب نگه داشت.""
 
شهباز شریف 70 ساله، ابتدا در مشاغل صنعتی خانوادگی کار می کرد و سپس در سال 1988 وارد سیاست شد و در سال 1997 وزیر ارشد پنجاب شد. اما پس از برکناری برادرش در کودتای نظامی در سال 1999، خانواده شریف به عربستان سعودی تبعید شدند. او در سال 2007 به کشور بازگشت و بار دیگر وزیر ارشد پنجاب شد.
اما در سال 2017، خانواده شریف پس از افشای اسناد ""پاندورا"" که دارایی‌های فراساحلی آنها را فاش می‌کرد، در معرض رسوایی قرار گرفت. نواز از سمت خود برکنار و محاکمه شد. او و دخترش ""مریم"" به اتهام فساد اداری مجرم شناخته شدند و به ترتیب به 10 و 8 سال زندان محکوم شدند، اتهامات آنها انگیزه سیاسی داشت - نواز رابطه ای آشکارا تحقیرآمیز با تشکیلات نظامی قدرتمند پاکستان دارد که هنوز نقشی آرام اما تاثیرگذار در امور سیاسی این کشور ایفا می کند. شهباز نیز در طول سال ها با تحقیقات و اتهامات فساد متعددی روبرو بوده است، اما تاکنون توسط دادگاه مجرم شناخته نشده است.
گفته می شود که ارتش از ""عمران خان"" رهبر مخالفان وقت، که در سال 2017 به عنوان نخست وزیر انتخاب شد، حمایت کرده است.
""فهد حسین"" تحلیلگر و سردبیر سابق بزرگترین روزنامه خبری پاکستان"" داون""، می گوید که شهباز شریف احتمالا سبک حکومتی عملی خواهد داشت که بسیار متفاوت از سبک حکومت عمران خان است.
در حالی که عمران خان به ""کاریزما""یش معروف بود، شهرت شریف بیشتر به خاطر قابلیت های مدیریتی اوست. فهد حسین معتقد است که سبک رهبری شریف احتمالا پایانی بر سیاست ""روابط‌ گرایانه"" و پوپولیستی است که عمران خان به آن معروف شد، جایی که او وعده‌های بزرگ اصلاحات را داد و گردهمایی‌های بزرگی برگزار کرد ولی در تحقق عملی وعده هایش ناکام ماند اما به نظر می رسد شهباز شریف بیشتر نخست وزیری خواهد بود که ""کمتر صحبت کرده و بیشتر کار می کند.""
فهد حسین می‌گوید: ""شهباز عادت دارد آستین‌هایش را بالا بزند و وارد کار سخت شود. ما احتمالا شاهد یک نخست وزیر معتاد به کار خواهیم بود که روی مسایل مربوط به عملکرد، حکمرانی و ارایه، وسواس خواهد داشت.""
با روی کار آمدن شریف، احتمالا تغییری در سیاست خارجی به وجود می‌آید، به‌ویژه از لفاظی‌های تند و غالبا تقابل‌آمیز ضد غربی عمران خان که روابط دیپلماتیک پاکستان با ایالات متحده و اروپا را به هم ریخته بود، دیگر خبری نخواهد بود. شریف همچنین به دلیل همکاری نزدیک با چین در زمان اقامتش در پنجاب شهرت داشت.

رابطه شریف با ارتش نیز احتمالا با روابط خان و برادرش نواز متفاوت است. در حالی که رابطه نواز شریف با ارتش در سومین دوره حکومت او به شدت متخاصم شد، به نظر می رسد شهباز رابطه کاری بسیار بهتری با ارتش دارد با این حال آنطور که در دوره خان دیده می شد، او پیرو محض ارتش نیز نخواهد بود.
""زاهد حسین"" نویسنده و تحلیلگر سیاسی پاکستانی نیز معتقد است: ""ارتش به اندازه دولت خان که کاملا به ارتش وابسته بود، در اداره دولت شهباز دخالت نخواهد کرد. اما یک چیز واضح است، شهباز و ارتش با هم همکاری نزدیک خواهند داشت.""
                            ",https://www.asriran.com/003V8p
834696,۱۴۰۱/۰۱/۲۳,ورزشی,رتبه ۱۳۶ پرسپولیس در رده‌بندی تیم‌های باشگاهی جهان,در بین تیم‌های ایرانی پرسپولیس در جهان، استقلال در رده ۱۵۹ و فولاد در رده ۲۵۸ قرار گرفتند.,"فدراسیون تاریخ و آمار ۳۰۰ باشگاه برتر جهان را معرفی کرد که پرسپولیس بهترین جایگاه را در بین تیم‌های ایرانی دارد.
به گزارش ایسنا، فدراسیون بین المللی تاریخ و آمار اقدام به معرفی ۳۰۰ تیم باشگاهی برتر جهان در سال جاری میلادی کرد. این مرجع آماری فوتبال جهان هر سال بهترین تیم های باشگاهی جهان را در ماه آوریل معرفی می‌کند. نتایج تیم‌ها از آوریل ۲۰۲۱ تا هفته قبل در این رده بندی لحاظ شده است.
بر این اساس چلسی انگلیس قهرمان فصل قبل لیگ قهرمانان اروپا بالاتر از پالمیراس، اتلتیکو مینیرو و منچسترسیتی در رده نخست قرار دارد.
۱۵ تیم باشگاه برتر جهان ۲۰۲۲
۱- چلسی
۲- پالمیراس
۳- اتلتیکو مینیرو برزیل
۴-منچسترسیتی
۵- فلامینگو
۶- دیناموزاگرب
۷- آیندهوون
۸- رئال مادرید
۹- موناکو
۱۰- لیورپول
۱۰- اتیتیک مورینسه
۱۲- پاری سن ژرمن
۱۲- بنفیکا
۱۴- بایرن مونیخ
۱۵- آژاکس
در بین تیم‌های ایرانی پرسپولیس در رده ۱۳۶ جهان، استقلال در رده ۱۵۹ و فولاد در رده ۲۵۸ قرار گرفتند.
۱۰ تیم برتر آسیا در رده‌بندی جهانی
۱- اولسان هیوندای در رده ۵۳ جهان
۲- کاوازاکی فرونتال در رده ۹۵ جهان
۳- الهلال در رده ۱۰۲ جهان
۴- چونبوک موتورز در رده ۱۱۳ جهان
۵- دائگو در رده ۱۳۳ جهان
۶- پرسپولیس در رده ۱۳۶ جهان
۶- پوهانگ استیلرز در رده ۱۳۶ جهان
۸- استقلال در رده ۱۵۹ جهان
۹- ناگویا در رده ۱۶۳ جهان
۱۰- الوحده امارات در رده ۱۷۸ جهان                           ",https://www.asriran.com/003V8q
834694,۱۴۰۱/۰۱/۲۳,سیاست خارجی,کیهان:روسای دولت های عراق و عربستان و امارات دست به دامن ایران شده اند,آنهایی هم که باقی ماندند مستأصل و درمانده دست به دامن جمهوری اسلامی شدند و به دنبال مذاکره و رابطه با ایران هستند,"کیهان نوشت: آمریکا قبلاً ادعای حمایت از دولت‌های دست نشانده در افغانستان و عراق و عربستان و امارات و لیبی و... و تأمین امنیت این کشورها را داشت و این دولت‌ها پز یادگیری دموکراسی را به ما می‌دادند، اما اکنون نه امنیتی برای این کشورها باقی‌مانده و نه به پیشرفتی رسیده‌اند و نه اثری از برخی از این دولت‌ها و رؤسای آنها باقی‌مانده
آنهایی هم که باقی ماندند مستأصل و درمانده دست به دامن جمهوری اسلامی شدند و به دنبال مذاکره و رابطه با ایران هستند تا از یک سو از توطئه‌های آمریکا و از سوی دیگر از خشم قدرت مقاومت در امان بمانند.                           ",https://www.asriran.com/003V8o
834688,۱۴۰۱/۰۱/۲۳,بین الملل,انتخابات فرانسه؛ جدی‌ترین رقیب مکرون کیست؟ (فیلم),امانوئل مکرون رئیس جمهوری فرانسه و «مارین لو پن» نامزد حزب راستگرای افراطی «مجمع ملی» به دور دوم انتخابات ریاست جمهوری راه یافتند.,کد ویدیو  دانلود    فیلم اصلی                                     ,https://www.asriran.com/003V8i
834689,۱۴۰۱/۰۱/۲۳,اجتماعی ,"روایت زنی که ۱۸ سال با سرطان جنگید؛ ""همان اوایل به من گفتن برو قبرت را بخر""/ نمادی از امید که آخرین حرف‌هایش را برای عصر ایران زد (فیلم)",وقتی به سراغش رفتیم نمی‌دانستیم تنها یک هفته دیگر زنده می‌ماند. همان روز هم با انرژی جلو دوربین نشست و از ۱۸ سال جنگ و صلح با سرطان برای ما گفت...,"کیفیت پایین
  

    کد ویدیو  دانلود    فیلم اصلی          
کیفیت خوب
  

    کد ویدیو  دانلود    فیلم اصلی          
عصر ایران؛ سمیه جاهدعطائیان _ این گزارش روایت یک زن از صلح با سرطانع روده و یا حتی جنگ با آن است. صلح و سازشی 18 ساله با درد و چالش های روز افرون سرطان. در این روایت زنی در مورد سالهای دور و نزدیکی صحبت می کند که گرچه بیمار بود اما برای حمایت از بیماران زیادی در شهرها و روستاها پیش قدم بود. رفاقتش با بیمار دیگری زنجیره ای شد تا دیگر بیماران مبتلا به سرطان روده را که از توان مالی چندانی برخوردار نبودند، حمایت کنند. این زن آخرین صحبت هایش را در مورد گرانی دارو، تجهیزات، و الزامات بیماران استومی با «عصر ایران» انجام داد تا در کنار امید بخشی به بیماران پیر و سالخورده، صدایش را به مسئولان هم برساند. پیشنهاد راه اندازی موسسه خیریه ای هم به نام این زن «فاطمه شمسی» از سوی برخی پزشکان و خیرین داده شده که با طی کردن مراحل قانونی، آغاز به کار خواهد کرد. 
دیدن این گزارش نه فقط برای بیماران سرطانی بلکه برای همه ما لازم است. 
* اگر از این گزارش خوش تان آمده، خواندن این چند جمله امیدبخش را هم پیشنهاد می کنیم: اینجا.                           ",https://www.asriran.com/003V8j
834686,۱۴۰۱/۰۱/۲۳,حوادث,ضبط لحظه سرقت تلفن همراه در مشهد توسط دوربین مداربسته (فیلم),دوربین مداربسته، لحظه سرقت تلفن همراه در مشهد را ضبط کرد.,کد ویدیو  دانلود    فیلم اصلی                                     ,https://www.asriran.com/003V8g
834692,۱۴۰۱/۰۱/۲۳,اجتماعی ,وزارت بهداشت: ارز ترجیحی دندانپزشکی از مهرماه ۹۸ قطع شد و قیمت‌ها در برخی مواد ۸ تا ۱۰ برابر افزایش یافت/ دولت سیزدهم ورود کند,در خیلی از افرادی که پس از دو سال به مراکز مراجعه می‌کنند می‌بینیم که مشکل‌شان را می‌شد قبلا با هزینه کمتر درمان کرد، اما به علت دیر مراجعه کردن آسیب دندانی بیشتری دیدند و هزینه بالاتری هم برایشان ایجاد می‌شود.,"رئیس اداره امور دندانپزشکی وزارت بهداشت با اشاره به هزینه‌های دندانپزشکی و با بیان اینکه ارز ترجیحی دندانپزشکی از مهرماه ۱۳۹۸ قطع شد و به این ترتیب قیمت‌ها در برخی مواد ۸ تا ۱۰ برابر افزایش یافت، گفت: امیدواریم با رویکرد فعلی دولت سیزدهم مابه‌التفاوت یارانه ارز ترجیحی تا ارز آزاد حوزه دندانپزشکی را به بیمه‌های پایه انتقال دهند و با پوشش بیشتر بسته پایه بیمه دندانپزشکی و مشمولیت همه اقشار جامعه، بتوانیم این نقیصه را برطرف کنیم.
دکتر قاسم صادقی در گفت‌وگو با ایسنا،‌ درباره وضعیت خدمات دندانپزشکی در شهرها و روستاها پس از طرح تحول سلامت در حوزه درمان، گفت: در حوزه درمان هم تلاش زیادی صورت گرفت تا خدمات دندانپزشکی تغییراتی داشته باشد، اما به دلایل مختلف این تغییرات محسوس نبود و مردم نتوانستند از زحمت دوستان بهره لازم را ببرند.
متاسفانه در نظام ارائه خدمات درمانی کشور ارائه خدمات دندانپزشکی دولتی را تعریف نکردیم؛ بنابراین خدمات فقط به برخی عناوین پیشگیری و برخی خدمات محدود درمانی سطح دو منتج می‌شد که آن هم نوعا در مراکز بهداشتی شهری و روستایی به تمام و کمال اجرا نمی‌شد؛ زیرا یا تامین مواد از سوی مراکز با مشکل همراه بود و یا در تامین نیرو معضلاتی وجود داشت و یا اینکه تعرفه مناسبی برای خدمات دیده نشده بود و این خدمات برای مراکز ارائه دهنده که تحت پوشش دانشگاه‌های علوم پزشکی بودند، توجیه اقتصادی نداشت. این موضوع باعث می‌شد در دانشگاه‌هایی که مشکل مالی دارند از گسترش اینگونه خدمات در حوزه دهان و دندان استقبال نکنند. در واقع در حوزه درمان و خدمات دندانپزشکیِ دولتی به نسبت حوزه بهداشت چندان موفق نبودیم.
وی افزود: به دلایل ذکر شده، اکنون در حوزه درمان خدمات دولتی مصوب و مشخصی نداریم. خدمات دندانپزشکی تا آذر ماه سال ۱۳۹۹ فاقد تعرفه بود؛ بنابراین مراکز دولتی نمی‌دانستند این خدمات را باید با چه قیمتی ارائه دهند؛ از طرفی خیلی از مراکز دولتی مانند بیمارستان‌های جنرال (عمومی) به جهت اینکه مشکلات مختلف مالی در ارتباط با حقوق و دستمزد و تجهیزات داشتند، عملا علاقه‌ای برای ارائه خدمت در حوزه دندانپزشکی را نداشتند. همچنین چون تکلیف مشخصی در این زمینه وجود نداشت، مراکز درمانی سلیقه‌ای کار می‌کردند و برخی نقاط خدمات خیلی خوب بود و برخی نقاط هم از ارائه خدمت غافل می‌شدند.
او تاکید کرد: در طرح تحول سلامت کلینیک‌های ویژه طراحی شده بود که همه این‌ها دارای بخش دندانپزشکی بودند، اما متاسفانه بخش دندانپزشکیِ حدود ۱۸۰ تا از این مراکز یا به دلیل عدم تامین تجهیزات از سوی معاونت درمان یا به دلیل اینکه این موضوع اولویت دانشگاه نبود، تغییر کاربری دادند و این مراکز فعال نشد و این عملا سبب شد تا در حوزه درمان بخش دندانپزشکی مستقلی نداشته باشیم.
صادقی چالش اصلی این موضوع را اینگونه عنوان کرد: در وزارت بهداشت مدیریت حوزه دندانپزشکی به صورت متمرکز عمل نمی‌کرد و تشکیلات پراکنده در معاونت‌های مختلف وزارتخانه سبب شده بود که عدم هماهنگی ایجاد شود که این موضوع هم مزید بر علت بود تا ارائه خدمات منسجم شکل نگیرد.
وی افزود: درحال حاضر در حوزه بهداشت وزارت بهداشت ۱۴ خدمت بر اساس مصوبه هیئت وزیران در قالب طرح تحول سلامت ارائه می‌شود که بیشتر خدمات پیشگیرانه مانند فلوراید تراپی،‌ فیشورسیلانت، ترمیم‌های سطحی،‌ کشیدن دندان و... است و خدمات بیشتر مانند خدمات سطح دو و سه در این بخش ارائه نمی‌شود و مردم مجبور هستند به بخش خصوصی یا کلینیک ویژه دانشکده دندانپزشکی مراجعه کنند که ارائه خدمات در این مراکز با نرخ دولتی است.
او در ادامه صحبت‌هایش درباره آسیب‌های کرونا طی دو سال گذشته در حوزه دندانپزشکی‌، اظهار کرد: اولین مشکلی که کرونا پیش آورد تعطیلی مطب‌های دندانپزشکی در یک مقطع چند ماهه بود که این موضوع به همکاران جوان فشار آورد. پس از مدتی که اجازه فعالیت به مراکز دندانپزشکی داده شد مشکل اینجا بود که مردم از ترس ابتلا به کرونا از مراجعه به مراکز خودداری می‌کردند. به مرور با افزایش شناخت مردم از ویروس و کم شدن ترس آنها مراجعه برای دریافت خدمات دندانپزشکی بیشتر شد اما همان مدت تاخیر در دریافت خدمت آثار خود را بر جای گذاشت. در خیلی از افرادی که پس از دو سال به مراکز مراجعه می‌کنند می‌بینیم که مشکل‌شان را می‌شد قبلا با هزینه کمتر درمان کرد، اما به علت دیر مراجعه کردن آسیب دندانی بیشتری دیدند و هزینه بالاتری هم برایشان ایجاد می‌شود.
رئیس اداره دندانپزشکی وزارت بهداشت درباره خدماتی که طی دو سال حضور کرونا و تعطیلی مدارس در حوزه دندانپزشکی به دانش‌آموزان ارائه نشد نیز گفت: مهمترین کاری که اکنون می‌توان کرد تاکید بر سیاست‌های پیشگیرانه و برنامه‌های حمایتی در این زمینه است و حتی اگر قرار است در این زمینه یارانه دهند به این موضوع به عنوان یک سرمایه‌گذاری و نه هزینه نگاه کنند؛ چون کمک می‌کند در سال‌های آتی شاخص‌های مرتبط با دندانپزشکی بهبود پیدا کرده و در نتیجه استفاده از مواد دندانپزشکی که عمدتا هم وارداتی است، کاهش یابد که منجر به کاهش خروج ارز از کشور و حفظ سلامتی مردم می‌شود.
وی در خصوص وضعیت تجهیزات سرمایه‌ای و مصرفی حوزه دندانپزشکی و قیمت‌های بالای هزینه‌های دندانپزشکی نیز تصریح کرد: این دو حوزه مشکلات زیادی دارد. ارز ترجیحی دندانپزشکی از مهرماه ۱۳۹۸ قطع شد و در واقع اولین ارزی که در بخش تجهیزات حوزه وزارت بهداشت قطع شد ارز مربوط به دندانپزشکی بود که این هم از کارهای اشتباهی بود که اتفاق افتاد. چون دندانپزشکی دولتی نبود، تصمیم‌گیرندگان فکر کردند که این بخش نیاز مردم نیست و به این ترتیب با حذف ارز ترجیحی قیمت‌ها در برخی مواد ۸ تا ۱۰ برابر افزایش یافت و چون ارزی هم تعلق نمی‌گرفت مشمول قیمت‌گذاری نمی‌شد و عملا اجحاف زیادی به ارائه دهندگان خدمت و مردم شد.
صادقی تاکید کرد: امیدواریم با رویکرد فعلی دولت سیزدهم مابه‌التفاوت یارانه ارز ترجیحی تا ارز آزاد حوزه دندانپزشکی را به بیمه‌های پایه انتقال دهند و با پوشش بیشتر بسته پایه بیمه دندانپزشکی و مشمولیت همه اقشار جامعه، بتوانیم این نقیصه را برطرف کنیم.
او در خاتمه تاکید کرد: ارائه خدمات دندانپزشکی دولتی به عنوان یک مطالبه از مسوولان مجلس و دولت ضروری است. راهکار این است که بسته بیمه پایه خدمات دندانپزشکی را مصوب کنیم؛ اما وزارت بهداشت به تنهایی در این زمینه نقشی ندارد و شورای عالی بیمه باید این بسته را تصویب کند و البته سازمان‌های بیمه‌گر زیربار این موضوع نمی‌روند و دود این موضوع به چشم مردم می‌رود.                           ",https://www.asriran.com/003V8m
834690,۱۴۰۱/۰۱/۲۳,اجتماعی ,طرح پلیس فتا علیه شایعه‌سازان در فضای مجازی,تاکنون تعدادی افراد در این حوزه مورد شناسایی قرار گرفته‌اند و ضمن هماهنگی با مراجع قضائی پس از احضار ضمن تکمیل پرونده جهت سیر مراحل قانونی به مراجع ذی صلاح ارسال شده‌اند.,"معاون فرهنگی اجتماعی پلیس فتا انتظامی کشور از اجرای طرح عملیاتی پلیس فتا علیه شایعه سازی در فضای مجازی در کلیه واحدهای انتظامی پلیس فتا در سراسر کشور خبر داد و گفت با عوامل تولید یا منتشرکنندگان اینگونه محتواها برابر قانون برخورد خواهد شد.
به گزارش سایت پلیس، سرهنگ رامین پاشایی با اشاره به اینکه در روزهای اخیر شاهد افزایش نسبی تولید و انتشار مطالب و محتوای صوتی و تصویری «شایعه های کذب در کشور با اهداف مغرضانه» هستیم، اظهار کرد: در راستای مقابله با این پدیده مجرمانه طرح عملیاتی در کلیه واحدهای انتظامی پلیس فتا در سراسر کشور آغاز شده است.
وی با تاکید بر اینکه برخورد با شایعه سازان در اولویت ماموریتی پلیس فتا قرار دارد، ادامه داد: بر اساس رصدهای صورت گرفته در فضای مجازی کاملا مشخص است سطح تولید و انتشار شایعات با اهداف مغرضانه، توطئه، تخریب روابط بین المللی، ایجاد جو بی‌اعتمادی و القا حس ناامیدی در هموطنان صورت گرفته است.
این مقام مسئول بیان کرد: تمامی جریانات خبری منشره در این خصوص در فضای مجازی مرتبط با کشور ایران، در کارگروه های ویژه رصد و پایش پلیس فتا مورد تجزیه و تحلیل قرار می گیرد و در صورت مواجه با موارد خلاف واقعه و انتشار اخبار جعلی و کذب برخورد قضائی با شایعه سازان در دستور کار قرار می‌گیرد.
سرهنگ پاشایی افزود: اولویت اصلی پلیس فتا در برخورد با هر گونه محتوای کذب و جعلی در فضای مجازی پاکسازی و بر طرف کردن آلودگی های مربوطه و در مرحله اول توجیه مرتکبان اینگونه جرایم است ولیکن در صورت تکرار و یا انتشار به نحوی که دارای ضرر و زیان مادی، معنوی و خسارات روحی و روانی فراوان در جامعه باشد با عوامل تولید و یا منتشر کنندگان برابر قانون برخورد خواهد شد.
معاون فرهنگی اجتماعی پلیس فتا انتظامی کشور خبر داد: تاکنون تعدادی افراد در این حوزه مورد شناسایی قرار گرفته‌اند و ضمن هماهنگی با مراجع قضائی پس از احضار ضمن تکمیل پرونده جهت سیر مراحل قانونی به مراجع ذی صلاح ارسال شده‌اند.
این مقام انتظامی گفت: برابر بررسی های فنی و تخصصی صورت گرفته مشخص شده است حجم وسیعی از محتوای شایعه و کذب از سوی معاندان و مغرضان در خارج از مرزهای آبی و خارجی کشور عزیزمان با تکنیک خاص از جمله تقطیع و تحریف واقعیت تولید و منتشر می شود که متاسفانه تعدادی افراد در داخل کشور نیز به صورت عمدی و سازمان یافته و یا غیر تعمدی نسبت به انتشار آن اقدام می‌کنند.
این مقام سایبری عنوان کرد: برابر واکاوی انجام شده مشخص شد این گونه محتواها هیچ گونه سنخیت و تعلق مکان و زمانی به کشور ایران نداشته و اهداف اصلی انتشار این محتواهای تولیدی غیر واقعی که در زمان های خاص منتشر می شود صرفا پیگیری اهداف مغرضانه معاندین نظام است.
وی از هموطنان خواست که در صورت مواجه با هرگونه محتوا و یا کلیپ صوتی و تصویری منتشر شده در فضای مجازی از جمله شبکه های اجتماعی و پیام رسان های غیر بومی، ضمن تجزیه و تحلیل ذهنی اولیه از صحت و سقم موارد منتشره اطمینان حاصل کنند و از باز نشر مطالبی که به جعلی یا واقعی بودن آن شک دارند، خودداری کنند و در چرخه انتشار شایعات قرار نگیرند.
سرهنگ پاشایی تصریح کرد: افراد مشهور و فعالان حرفه ای سرشناس فضای مجازی وظیفه مهمی در این رابطه دارند چه بسا بسیاری از این شایعات کذب که توسط معاندان در خارج از کشور تولید می شود به صورت ناخواسته و غیر تعمدی توسط برخی از این افراد در چرخه بازنشر قرار می گیرد لذا می بایست حتما از واقعی بودن این اخبار اطلاع پیدا کرده و سپس اقدام به اظهار نظر و بازنشر آن کنند.                           ",https://www.asriran.com/003V8k
834687,۱۴۰۱/۰۱/۲۳,سلامت,چگونه حساسیت بهاره را از کرونا تشخیص دهیم؟,در بحبوبه عالم‌گیری کرونا، رفتن به بیمارستان برای درمان حساسیت سخت می‌شود. اولین کاری که باید انجام دهید دور ماندن از هر چیزی که موجب حساسیت می‌شود است.,"تب، خستگی و سرفه‌های خشک از برخی از علایم ابتلا به کوید۱۹ هستند. گاهی‌اوقات هم کرونا علایمی شبیه حساسیت، مانند آبریزش بینی دارد. به همین‌ دلیل در فصل بهار که معمولا با حساسیت همراه است، تشخیص کرونا از حساسیت بسیار مشکل می‌شود.
در این روزها که آب‌وهوا در حال تغییر است و درختان شروع به گرده‌افشانی کرده‌اند، ممکن است به علایمی چون آبریزش بینی و سرفه و حتی مشکلات تنفسی مبتلا شوید. اما از آنجایی‌که کرونا هم علایمی شبیه علایم حساسیت دارد، ممکن است مطمئن نباشید که به کدام یک از این مشکلات مبتلا شده‌اید.
علایم ابتلا به حساسیت
بخشی از علایم حساسیت به دلیل التهابی که در بدن به‌وجود می‌آید، رخ می‌دهد. وقتی بدن به چیزهایی مانند گرده یا کپک واکنش بیش از حد نشان می‌دهد، ملتهب شده و در نتیجه حساسیت بروز می‌کند. از علایم رایج حساسیت باید به موارد زیر اشاره کرد:
آبریزش بینی، سرفه‌های خشک و خارش گلو، خارش چشم یا پرآب شدن چشم‌ها، گرفتگی بینی.
گاهی‌اوقات برخی از افراد حساسیت را «تب یونجه» می‌نامند. اما باید بدانید فرد مبتلا به حساسیت تب نمی‌کند.
علایم ابتلا به کوید۱۹
بیماری کرونا روی افراد اثرات متفاوتی از خود به جای می‌گذارد. بیشتر مردم آلوده به ویروس کرونا، علایم خفیف تا متوسطی از خود نشان می‌دهند و بدون بستری شدن در بیمارستان بهبود می‌یابند. تب، سرفه، خستگی و از دست دادن حس چشایی و بویایی از رایج‌ترین علایم کرونا هستند.
اما گلودرد، سردرد، درد بدن، مشکلات گوارشی مانند اسهال، تهوع و استفراغ، جوش زدن یا تغییر رنگ پوست انگشتان و سرخی چشم از علایم کمتر رایج این بیماری‌اند.
از علایم جدی این بیماری هم که گاهی فرد را مجبور به بستری شدن در بیمارستان می‌کند، باید به موارد زیر اشاره کرد:
اشکال در تنفس یا تنگی نفس، از دست دادن قدرت تکلم یا توانایی حرکت یا ابتلا به گیجی و همچنین درد در قفسه سینه
اگر به هر یک از علایم فوق مبتلا شدید، باید با پزشک تماس بگیرید تا توصیه‌های ضروری را دریافت کنید و اگر مشکل تنفسی‌تان حاد بود، باید در بیمارستان بستری شوید.
البته اگر هر سال در فصل بهار به حساسیت‌های فصلی و در نتیجه مشکلات تنفسی مبتلا می‌شوید، به علایم‌تان کاملا دقت کنید. اگر این بار علایم‌ تنفسی‌تا با علایمی که معمولا حساسیت موجب می‌شد متفاوت بود، مسلما به کرونا مبتلا شده‌اید.
عطسه‌های مکرر
هرقدر ویروس کرونا جهش پیدا می‌کند، علایم جدیدی هم به این بیماری افزوده می‌شود. در سویه‌های جدیدتر کوید۱۹، عطسه هم به علایم آن اضافه شده است و عطسه می‌تواند مانند بیماری‌های ویروسی دیگر مانند آنفلوآنزا و سرماخوردگی، کوید۱۹ را گسترش دهد. دقیقا به همین دلیل است که هنگام عطسه، مانند زمانی‌که سرفه می‌کنید، باید جلوی دهان‌تان را با دستمال بپوشانید تا از انتشار ویروس پیشگیری کنید. بلافاصله پس از آن هم باید دست‌هایتان را بشویید.
تفاوتی که عطسه‌های ناشی از کرونا با عطسه‌های حساسیتی دارد، پی‌درپی نبودن آنهاست. عطسه‌های حساسیتی معمولا پشت سر هم و مکرر رخ می‌دهند. اگر به چنین عطسه‌ای مبتلا شدید، مشکل‌تان حساسیت فصلی است.
تفاوت کرونا و آسم حساسیتی
گاهی‌اوقات افراد مبتلا به حساسیت، دچار علایم آسم همچون سرفه، تنگی‌نفس، خس‌خس سینه و احساس فشار و تنگی قفسه‌سینه می‌شوند. علایم تنگی‌نفس افرادی که به حمله آسم ناشی از حساسیت مبتلا می‌شوند، با استفاده از داروی سالبوماتول یا اسپری‌های درمان تنگی‌نفس به‌زودی برطرف می‌شوند. اما اگر این علایم حتی پس از استفاده از این داروها کاملا برطرف نشدند یا تنگی‌نفس فقط کمی بهتر شد، به احتمال زیاد آنها به آسم مبتلا شده‌اند.
چشم‌های قرمز
فقط چشم‌های ۱ تا ۳ درصد از افراد مبتلا به کوید۱۹، قرمز می‌شود. اگر چشم‌هایتان سرخ شد، به احتمال زیاد به حساسیت مبتلا شده‌اید و بیماری‌تان کرونا نیست. با این حال بهتر است به پزشک مراجعه کنید تا از حساسیت‌تان مطمئن شوید.
ابتلای همزمان به حساسیت و کرونا
گاهی‌اوقات ممکن است همزمان به حساسیت و کوید۱۹ مبتلا شوید. اگر علاوه‌بر علایم حساسیت مانند خارش چشم و آبریزش بینی، به علایمی چون خستگی و تب هم مبتلا بودید، احتمال دارد به کرونا مبتلا شده باشید.
درمان حساسیت در دوره همه‌گیری کرونا
در بحبوبه عالم‌گیری کرونا، رفتن به بیمارستان برای درمان حساسیت سخت می‌شود. اولین کاری که باید انجام دهید دور ماندن از هر چیزی که موجب حساسیت می‌شود است.
اگر هم به حساسیت مبتلا شدید، بهتر است از داروهای بدون نسخه برای آرام کردن وضعیت‌تان استفاده کنید. البته اگر برای درمان علایم حساسیت به داروهای قوی‌تری مانند داروهای استروئیدی مثل کورتیکواستروئید نیاز دارید، باید با پزشک تماس بگیرید.
روش‌های درمان خانگی حساسیت
اگر به حساسیت‌های فصلی مبتلا هستید می‌توانید از درمان‌های خانگی زیر استفاده کنید:
۱. شستشوی بینی
گرده‌ها معمولا به غشاء‌های مخاطی می‌چسبند. با استفاده از ابزار شستشوی بینی و آب نمک، بینی‌تان را تمیز کنید.
۲. مدیریت استرس
وقتی مضطرب می‌شویم، هورمون‌های استرس به‌شدت افزایش یافته و از توان سیستم ایمنی بدن می‌کاهند و احتمال ابتلا به حساسیت را افزایش می‌دهد. بنابراین با استفاده از مدیتیتشن، انجام دادن مراقبه و متعادل کردن کارهای روزمره‌تان از ابتلا به حساسیت پیشگیری کنید.
۳. طب سوزنی
با استفاده از طب سنتی می‌توانید از علایم شدید حساسیت بکاهید و مشکلات ریشه‌ای حساسیت را درمان کنید.
۴. استفاده از داروهای گیاهی
برخی از گیاهان دارویی می‌توانند از علایم حساسیت بکاهند. در واقع این گیاهان مانند آنتی‌هیستامین عمل می‌کنند. به‌طور مثال گیاهانی مانند چای سیاه و همینطور دمنوش‌های سیب از ترشح بیش از حد هیستامین و بروز حساسیت پیشگیری می‌کند.
۵. سرکه سیب
سرکه سیب، سیستم ایمنی بدن را تقویت می‌کند و در تجزیه مخاط و تخلیه لنفاوی تاثیر دارد. مصرف ترکیبی از یک تا ۲ قاشق غذاخوری سرکه سیب و یک لیوان آب و یک عدد لیموترش می‌تواند حساسیت‌تان را درمان کند.
۶. سم‌زدایی بدن
وقتی سموم بدن زیاد می‌شود، کبد برای حذف آنها بیش از حد فعال می‌شود و این وضعیت باعث التهاب در بدن و در نتیجه واکنش‌های حساسیتی می‌شود. بنابراین از غذاهای سرخ‌کردنی، شکر، نوشیدنی‌های الکلی و مواد خوراکی فرآوری‌شده پرهیز کنید و با خوردن غذاهایی مانند کنگر فرنگی، مرکبات، آجیل و داروهای گیاهی مانند خارمریم به کمک کبدتان بروید.
با انجام دادن کارهای فوق می‌توانید از حساسیت خلاص شوید، اما اگر به کرونا مبتلا شده‌اید، موارد زیر را رعایت کنید:
* از دیگران دور بمانید.* دست هایتان را مرتب بشویید.* اگر مجبور هستید به فروشگاه یا داروخانه بروید، حتما ماسک بزنید.
درضمن افرادی که واکسیناسیون کرونای خود را کامل انجام داده‌اند، در صورت ابتلا به کرونا، نوع خفیف آن را تجربه خواهند کرد.
منبع: خبرآنلاین                           ",https://www.asriran.com/003V8h
834684,۱۴۰۱/۰۱/۲۳,عمومی,مسابقه نمایش سگ‌ها در لبنان (فیلم),انجمن «شپرد» این مسابقه را در هیپودروم بیروت برگزار کرد.,کد ویدیو  دانلود    فیلم اصلی                                     ,https://www.asriran.com/003V8e
834685,۱۴۰۱/۰۱/۲۳,اجتماعی ,تجمع تعدادی از دانشجویان ایرانی در اوکراین مقابل مجلس,تجمع کنندگان خواستار شدند که به دلیل شرایط جنگی در اوکراین امکان انتقالی و ادامه تحصیل آن ها به ایران فراهم شود.,"تعدادی از دانشجویان ایرانی مشغول به تحصیل در اوکراین مقابل مجلس تجمع کردند.
به گزارش ایسنا، تعدادی از دانشجویان رشته های پزشکی، دندانپزشکی و داروسازی مشغول به تحصیل در اوکراین مقابل مجلس تجمع کردند.
تجمع کنندگان خواستار شدند که به دلیل شرایط جنگی در اوکراین امکان انتقالی و ادامه تحصیل آن ها به ایران فراهم شود.                           ",https://www.asriran.com/003V8f
834683,۱۴۰۱/۰۱/۲۳,اجتماعی ,هواشناسی: انتشار گسترده گردوغبار در کشور از امروز سه شنبه,در استان‌های کردستان، کرمانشاه، ایلام، خوزستان و بوشهر، کاهش دید، کاهش کیفیت هوا و اختلال در تردد پیش‌بینی می‌شود.,"کارشناس سازمان هواشناسی هشدار داد: گردوخاک امروز و فردا به صورت گسترده غرب، جنوب غرب و شمال غرب کشور را دربر می‌گیرد و به‌تدریج جنوب، شرق و مرکز کشور هم درگیر این مساله خواهند شد.
«کبری رفیعی» امروز (سه شنبه) در گفت‌وگو با ایرنا افزود: توده گرد و خاک مجدد در کشورهای همسایه غربی شکل گرفته است و با انتقال به نوار غربی کشور، از امروز در غرب و جنوب‌ غرب کشور و بخش‌هایی از شمال‌غرب کاهش کیفیت هوا و کاهش دید افقی پیش‌بینی می‌شود.
وی بیان‌داشت: بر این اساس در استان‌های کردستان، کرمانشاه، ایلام، خوزستان و بوشهر، کاهش دید، کاهش کیفیت هوا و اختلال در تردد پیش‌بینی می‌شود.
رفیعی تاکید کرد: پرهیز از قرار گرفتن در فضای باز برای همه گروه‌ها و اتخاذ تمهیدات لازم به‌منظور پیشگیری از خسارت‌های احتمالی به تاسیسات حساس به گردوخاک توصیه می‌شود.
وی گفت: امروز در شمال‌غرب کشور، دامنه‌های جنوبی البرز و روز چهارشنبه در مرکز کشور، وزش باد شدید و خیزش گرد و خاک پیش‌بینی می‌شود.
کارشناس سازمان هواشناسی ادامه‌داد: امروز خیزش گردوخاک، کاهش دید و کاهش کیفیت هوا در آذربایجان غربی، آذربایجان شرقی و اردبیل نیز پیش‌بینی می‌شود.
وی درباره وضعیت بارندگی در کشور نیز گفت: در جنوب‌غرب و غرب کشور، ارتفاعات و دامنه‌های جنوبی البرز و ارتفاعات و دامنه‌های زاگرس مرکزی افزایش ابر، بارش باران و گاهی رعد و برق پیش‌بینی می‌شود و روز چهارشنبه این شرایط جوی در بخش‌هایی از مرکز،‌ جنوب‌کشور و ارتفاعات و دامنه‌های جنوبی‌ البرز و شمال‌شرق کشور انتظار می‌رود.
به گفته رفیعی، روز پنجشنبه در سواحل خزر بارش پراکنده پیش‌بینی می‌شود و از اواخر وقت این روز و همچنین روز جمعه در غرب، جنوب‌غرب و به‌تدریج مرکز کشور، سواحل مرکزی خزر ارتفاعات و دامنه‌های جنوبی البرز و ارتفاعات و دامنه‌های زاگرس مرکزی رگبار باران، گاهی رعد و برق و وزش باد پیش‌بینی می‌شود.                           ",https://www.asriran.com/003V8d
834681,۱۴۰۱/۰۱/۲۳,سلامت,بیمه سلامت برای سه دهک کم درآمد جامعه به صورت رایگان (فیلم),معاون بیمه و خدمات سلامت سازمان بیمه سلامت ایرانیان: همه شهروندان فاقد بیمه پایه برای برقراری پوشش بیمه سلامت می‌توانند با مراجعه به سامانه خدمات غیر حضوری شهروندی این سازمان به نشانی bimehsalamatiranian.ir و یا دفاتر پیشخوان دولت طرف قرارداد برای بیمه کردن خانواده خود اقدام کنند.,"سه دهک کم درآمد جامعه به صورت رایگان تحت پوشش بیمه سلامت قرار می‌گیرند.
  

    کد ویدیو  دانلود    فیلم اصلی                                     ",https://www.asriran.com/003V8b
834682,۱۴۰۱/۰۱/۲۳,سیاست خارجی,وزیر دفاع اسرائیل: دوره پس از توافق احتمالی با ایران، کاملا متفاوت خواهد بود,بنی گانتز از فشار اقتصادی، همکاری اطلاعاتی، فشار دیپلماتیک، نمایش قدرت، و اقدامات ضدتروریستی منطقه‌ای به عنوان برخی از محورهای چنین طرح جایگزینی در صورت شکست مذاکرات نام برد.,"بنی گانتز، وزیر دفاع اسرائیل با اشاره به تداوم غنی‌سازی توسط جمهوری اسلامی ایران و نزدیک‌شدن تهران به تولید اورانیوم با غنای ٩٠ درصد هشدار داد دوره پس از توافق احتمالی با ایران «کاملا متفاوت» خواهد بود.
به گزارش «انتخاب»، گانتز که در یک کنفرانس مجازی که اندیشکده «واشنگتن برای سیاست خاورنزدیک» آن را برگزار می کرد، سخن می گفت، افزود: چنین توافقی پول زیادی را در اختیار جمهوری اسلامی قرار خواهد داد و تاثیری منفی بر ثبات منطقه خواهد داشت.
گانتز گفت: در صورت توافق قدرت‌های جهانی و ایران بر سر برنامه هسته‌ای جمهوری اسلامی، چنین توافقی باید مستحکم باشد و تمام روزنه‌ها مانند برنامه موشکی ایران را پُر کند.
او در ادامه تاکید کرد، باید طرح جایگزینی برای سناریوی عدم رسیدن به توافق وجود داشته باشد که جامعه بین‌المللی حول آن به مقابله با برنامه هسته‌ای جهموری اسلامی بپردازد، همان‌طور که جهان چنین اجماعی را درباره بحران اوکراین شاهد بوده است. تقویت توانایی‌های تهاجمی و تدافعی اسرائیل، انهدام فعالیت‌های منطقه‌ای جمهوری اسلامی، و تلاش برای تقویت روابط با مردم ایران، از اولویت‌های اسرائیل در مقابله با دولت جمهوری اسلامی است.
بنی گانتز از فشار اقتصادی، همکاری اطلاعاتی، فشار دیپلماتیک، نمایش قدرت، و اقدامات ضدتروریستی منطقه‌ای به عنوان برخی از محورهای چنین طرح جایگزینی در صورت شکست مذاکرات نام برد.
او ضمن تایید حملات اسرائیل به اهداف ایرانی در سوریه و اشاره به تداوم این حملات در آینده گفت اگر بشار اسد می‌خواهد روابط خود با منطقه و همسایگانش را عادی‌سازی کند، باید به روابط نظامی خود با دولت ایران پایان دهد.                           ",https://www.asriran.com/003V8c
834680,۱۴۰۱/۰۱/۲۳,سلامت,فواید مصرف نعناع در ماه رمضان,نعناع، در کاهش التهاب پوست موثر است؛ در طـب سـنتی از نعنـاع بـه عنـوان مقـوی معده، بادشکن، ضد درد، ضد تشـنج، آرام کننـده اعصـاب استفاده میگردد.,"درماه رمضان بدن به دلیل شرایط متفاوت با ایام دیگر با کمبود آب مواجه است که جبران این کمبود ، با برخی سبزیجات مانند نعناع گزینه مناسبی است.
به گزارش ایسنا، فواید مصرف گیاه نعناع در ماه رمضان Mentha خواص گیـاه نعناع از روزگـاران قـدیم شـناخته شده و امـروزه هـم از عصـاره، بـرگ و اسـانس آن در طـب سنتی و در صنایع غذایی (به عنوان یک عامل طعم دهنده ) و نیز در ساخت مواد آرایشی استفاده می‌شود. بیشـترین ماده موثر در اسانس نعنـاع منتول نـام دارد.
درماه رمضان بدن به دلیل شرایط متفاوت با ایام دیگر با کمبود آب مواجه است که جبران این کمبود ، با برخی سبزیجات مانند نعناع گزینه ی مناسبی است. نعناع یکی از بهترین گیاهان دارویی برای روزه داران است. زیرا در ماه رمضان به علّت تغذیه ی نادرست و کم تحرکی، اکثر افراد دچار یبوست می گردند. نعناع فیبر فراوانی دارد و یبوست را بهبود می بخشد. پوست صورت، در ماه رمضان به علّت کم آبی بدن، خواب ناکافی و تغذیه ی نادرست، دچار خشکی و آکنه می شود.
نعناع، در کاهش التهاب پوست موثر است؛ در طـب سـنتی از نعنـاع بـه عنـوان مقـوی معده، بادشکن، ضد درد، ضد تشـنج، آرام کننـده اعصـاب استفاده میگردد.
همچنین نشان داده شد که اسانس نعناع از طریق کـاهش اسپاسـم عضـلات صـاف گـوارش منجـر بـه کـاهش درد در ناحیـه شکم می شود عصاره آبی گیاه نعناع دارای خواص ضد دردی و ضد التهابی است و می تواند جایگزین مناسبی برای داروهای شیمیایی ضد دردی و ضد التهابی باشد. روغن نعناع اثر ضد باکتریای قوی داشته که می توان اثر آن را با اثر آنتی بیوتیک جنتامایسین برابر دانست.
درماه رمضان بدن به دلیل شرایط متفاوت با ایام دیگر با کمبود آب مواجه است که جبران این کمبود ، با برخی سبزیجات مانند نعناع گزینه ی مناسبی است.
نعناع یکی از بهترین گیاهان دارویی برای روزه داران است؛ زیرا در ماه رمضان به علت تغذیه نادرست و کم تحرکی، اکثر افراد دچار یبوست می گردند.
به گزارش روابط عمومی پژوهشکده گیاهان دارویی جهاد دانشگاهی، نعناع فیبر فراوانی دارد و یبوست را بهبود می بخشد.
پوست صورت، در ماه رمضان به علّت کم آبی بدن، خواب ناکافی و تغذیه ی نادرست، دچار خشکی و آکنه می شود. نعناع، در کاهش التهاب پوست موثر است. این گیاه سرشار از بتاکاروتین و ویتامین C است و در بهبود آکنه و نرمی پوست موثر واقع میشود. همچنین خاصیت ادرارآوری دارد و با به کارانداختن کلیه ها، سموم را از بدن دفع می کند.                           ",https://www.asriran.com/003V8a
834679,۱۴۰۱/۰۱/۲۳,بین الملل,ژاپن هم دختران پوتین و همسر و دختر لاوروف را تحریم کرد,گالوزین در مصاحبه آنلاین با یک تلویزیون دولتی روسیه گفت که این اقدام مغایر با روح روابط دوجانبه است. وی افزود که چنین اقدام غیردوستانه‌ای را نمی‌توان نادیده گرفت و به اقدامات متقابل احتمالی اشاره کرد.,"به گفته وزارت خارجه ژاپن، این کشور ۲۸ سازمان و ۳۹۸ شخص دیگر را به فهرست تحریمی‌های افراد روسی اضافه کرد؛ از جمله این افراد می‌توان به دختران ولادیمیر پوتین و همسر و دختر سرگئی لاوروف اشاره کرد.
به گزارش ایسنا، به نقل از خبرگزاری اسپوتنیک، دولت ژاپن دارایی‌های«کاترینا تیخونووا» و « ماریا ورونتسوا»، دختران ولادیمیر پوتین، رئیس جمهوری روسیه، «یکاترینا وینوکورووا»، دختر سرگئی لاوروف، وزیر امور خارجه روسیه و «ماریا لاوروف»، همسر این وزیر خارجه را مسدود کرد.
معاونان مجلس دومای روسیه نیز از طرف دولت ژاپن تحت تحریم‌هایی هستند.
وزارت خارجه ژاپن در بیانیه‌ای درخصوص حمله روسیه به اوکراین، تحریم‌های جدیدی را علیه روسیه وضع کرده است؛ این تحریم‌ها «اسبربانک»، بزرگترین بانک روسیه و «آلفا بانک»، بزرگترین بانک خصوصی این کشور را هدف قرار داده است و به موجب این تحریم‌ها، تمامی دارایی‌های آن‌ها مسدود خواهد شد.
به علاوه، از تاریخ ۱۲ مه، سرمایه‌گذاری مستقیم در روسیه ممنوع اعلام می‌شود و صرفا تحت شرایطی خاصی این اجازه داده خواهد شد.
این در حالی است که میخائیل گالوزین سفیر روسیه از تصمیم ژاپن برای اخراج هشت روس از جمله دیپلمات‌ها به دلیل درگیری در اوکراین انتقاد کرد.
وزارت خارجه ژاپن جمعه اعلام کرد که هشت مقام سفارت و نمایندگی تجاری روسیه را اخراج می کند.
گالوزین در مصاحبه آنلاین با یک تلویزیون دولتی روسیه گفت که این اقدام مغایر با روح روابط دوجانبه است. وی افزود که چنین اقدام غیردوستانه‌ای را نمی‌توان نادیده گرفت و به اقدامات متقابل احتمالی اشاره کرد.
گالوزین همچنین در توجیه تعلیق مذاکرات پیمان صلح با ژاپن گفت که این تصمیم در پاسخ به مجموعه‌ای از اقدامات غیردوستانه‌ای که ژاپن علیه روسیه انجام داده بود، اتخاذ شد.                           ",https://www.asriran.com/003V8Z
834677,۱۴۰۱/۰۱/۲۳,اقتصادی,اینترنت موبایل هم گران شد/ بسته‌های به‌صرفه پر کشیدند,گران شدن اینترنت در کنار گرانی مایحتاج ضروری مردم در نهایت باعث حذف یا به حداقل رسیدن مصرف اینترنت در خانواده‌های ایرانی می شود که می‌تواند باعث شکاف دیجیتال در کشور و ضربه به اقتصاد دیجیتال شود,"۲ اپراتور مسلط موبایل کشور در اقدامی هماهنگ، تعدادی از بسته‌های پرطرفدار و به‌صرفه خود ازجمله بسته‌های ۶ ماهه و یکساله را حذف کردند.
به گزارش همشهری آنلاین؛ تنها چند روز پس از آنکه اپراتورهای اینترنت ثابت به‌صورت میانگین قیمت سرویس‌های خود را با راهکار تغییر نام سرویس ۶۰ درصد افزایش دادند اکنون نوبت به اپراتورهای موبایل رسیده که با ترفند حذف بسته‌های به‌صرفه اینترنت همراه، عملا گرانی شدید اینترنت را رقم بزنند.
براساس بررسی‌های همشهری، ۲ اپراتور مسلط کشور (همراه اول و ایرانسل) در اقدامی هماهنگ با یکدیگر اقدام به حذف بسته‌های به‌صرفه برای مردم زده‌اند.
بررسی‌ سایت‌های خرید بسته این ۲ اپراتور تلفن همراه نشان می‌دهد که هم‌اکنون بیشترین مدت اعتبار بسته‌های اینترنت همراه ۴ ماه (۱۲۰ روز) است و همه بسته‌های بلندمدت گذشته از جمله بسته‌های شش‌ماهه و یکساله که خرید آنها اینترنت ارزانی در اختیار مردم می‌گذاشت به‌طور کامل حذف شده‌اند.
علاوه بر این بسته‌های پرطرفدار و به صرفه کوتاه‌مدت هم حذف و کاربران مجبور به استفاده از بسته‌های گران قیمت‌تری هستند.
به‌عنوان نمونه بسته پرطرفدار یک ماه اینترنت با ۱۰گیگابایت ترافیک از بسته‌های هر ۲ اپراتور حذف شده و کاربران مجبور به خرید بسته‌های یک‌ماهه با حجم ترافیک پایین‌تری شده‌اند.
کاربران این ۲اپراتور درحالی‌که پیش از این بسته یک‌ماهه با ۱۰گیگابایت ترافیک را می‌توانستند با قیمت ۲۹هزارو۵۰۰تومان بخرند اکنون در بهترین حالت باید بسته یک‌ماهه با حجم ۷گیگابایت را با قیمت ۲۸هزارو۲۰۰تومان بخرند! این مسئله در مورد این بسته افزایش قیمت هر گیگابایت اینترنت بیشتر از ۳۶.۵درصد نشان می‌دهد.
پیش از این هم در تیرماه سال۱۳۹۹ این ۲ اپراتور دست به اقدامی مشابه زده بودند که با شکایت دولت و درنظر گرفتن جریمه‌های سنگین برای آنها از سوی سازمان تنظیم مقررات و ارتباطات رادیویی سرانجام بسته‌های به‌صرفه بار دیگر در دسترس قرار گرفتند.در آن زمان محمدجواد آذری جهرمی، وزیر وقت ارتباطات اعلام کرده بود که افزایش قیمت اینترنت موبایل با «تبانی» همراه اول و ایرانسل غیرقانونی است و این اپراتورها باید قیمت‌ها را به وضعیت گذشته بازگردانند.
پس از حدود ۴۵روز کش و قوس سرانجام ۲ اپراتور مسلط کشور از اقدام مشترک‌شان برای گران کردن و حذف برخی بسته‌های اینترنت موبایل صرف‌نظر کرده و بسته‌های بلندمدت و به صرفه به اپلیکیشن‌ها و کدهای ستاره مربع بازگشت.
گرانی اینترنت سیار بعد از ثابتمقام‌های وزارت ارتباطات درباره حذف بسته‌های به صرفه اینترنت موبایل همان حرف‌های گفته شده درباره گرانی اینترنت ثابت را تکرار می‌کنند. یک منبع آگاه در این رابطه به همشهری می‌گوید سازمان تنظیم مقررات درباره بسته‌های اپراتورها درصورتی که در چارچوب قیمت‌گذاری مصوب سال‌های ۹۵ و ۹۶ باشد مداخله‌ای نمی‌کند.
هفته گذشته خدمات‌دهندگان اینترنت ثابت(ADSL) هم به‌صورت میانگین سرویس‌های خود را ۶۰درصد گران کردند. پیش از اعتراض‌های کاربران سرانجام سازمان تنظیم مقررات به‌عنوان متولی قیمت‌گذاری اینترنت به صدور اطلاعیه پرداخت.
هرچند این سازمان در اطلاعیه خود تأکید کرده که هنوز هیچ مصوبه جدیدی برای افزایش قیمت اینترنت تصویب نشده اما به‌طور ضمنی تأیید کرده که افزایش قیمت از سوی برخی شرکت‌های خدمات‌دهنده اینترنت زیرنظر این سازمان بوده است.
رگولاتوری با اشاره به افزایش تعرفه بسته‌های اینترنتی برخی اپراتورها نوشته است: اخیرا افزایش قیمت اینترنت ثابت در برخی اپراتورها در دست بررسی است تا چنانچه در خارج از چارچوب قانونی (مصوبات سال‌های ۹۵ و ۹۶) باشد، سریعا نسبت به اصلاح آن اقدام شود و جریمه قانونی برای متخلفان اعمال شود.
در اطلاعیه رگولاتوری آمده است که اپراتورها در محدوده مشخصی امکان افزایش تعرفه را دارند. در این اطلاعیه آمده است:‌ لازم می‌دانیم توجه کاربران را به این نکته نیز جلب کنیم که براساس مقررات مصوب سال‌های گذشته اپراتورها در محدوده مشخصی مجاز به تعریف بسته‌های خدماتی بودند که به‌دلیل شرایط رقابتی بعضا در سطح بسیار پایین‌تری اقدام به تعرفه‌گذاری می‌کردند و اکنون با افزایش چندبرابری هزینه‌ها، ادامه سرمایه‌گذاری و پاسخ به مصرف روزافزون مشترکان با چالش جدی مواجه شده است. قطعا ادامه روند، دسترسی مردم عزیزمان به خدمات با کیفیت و پایدار را دچار مشکل خواهد کرد.
بعد از گذشت چندین روز از این اطلاعیه هنوز اقدامی درباره گران شدن اینترنت ثابت صورت نگرفته و وضعیت به منوال روزهای قبل ادامه دارد.
روز گذشته پیگیری همشهری از سازمان تنظیم مقررات رادیویی برای گرفتن پاسخ درباره قانونی یا غیرقانونی بودن حذف بسته‌های اینترنت همراه از سوی اپراتورهای موبایل بی‌نتیجه باقی ماند.
افزایش هزینه‌های اینترنت برای خانواده‌های ایرانی در حالی است که کیفیت و سرعت اینترنت همچنان به منوال گذشته است و مردم تغییر در کیفیت و سرعت ارتباطات خود مشاهده نکرده‌اند.
مخالفت مجلس با گران شدن اینترنت «سیدمحمدرضا میرتاج الدینی» رئیس فراکسیون راهبردی مجلس شورای اسلامی با تأکید بر اینکه مجلس با افزایش تعرفه اینترنت چه در حوزه اینترنت ثابت و چه اینترنت سیار (موبایل) مخالف است گفت که افزایش تعرفه تنها درصورت افزایش کیفیت خدمات و بهره‌مندی مشترکان از تکنولوژی‌های برتر امکان پذیر است.
او در رابطه با مسائل مطرح شده مبنی بر افزایش تعرفه خدمات اینترنت از سوی اپراتورها، گفت: «نمایندگان مجلس شورای اسلامی با افزایش تعرفه‌ اینترنت به این شکل مخالف هستند و اگر قرار است افزایش تعرفه‌ها مدنظر قرار گیرد باید این مسئله براساس افزایش کیفیت باشد و مشترکین بتوانند از تکنولوژی‌های برتر در حوزه اینترنت ثابت و موبایل بهره‌مند شوند.»
همچنین سهیل یحیی‌زاده، رئیس کمیته ارتباطات و فناوری اطلاعات فراکسیون راهبردی مجلس شورای اسلامی با اشاره به اینکه در اسرع وقت و به‌صورت فوری جلسه‌ای از سوی کمیته مذکور با حضور اپراتورها و نمایندگان مجلس شورای اسلامی جلسه‌ای را برگزار می‌کنیم، گفت: «نتایج این جلسه در اختیار نمایندگان مجلس شورای اسلامی قرار خواهد گرفت.»
او تأکید کرده که باید دید شرکت‌ها براساس مصوبه ۲۶۶قیمت‌های خود را افزایش دادند یا خیر و صحت این مسئله بررسی شود.
بسته‌هایی که پرکشیدند براساس آمار سازمان تنظیم مقررات از حدود ۱۰۲میلیون مشترک اینترنت پهن‌باند کشور بیشتر از ۹۱میلیون نفر مشترکان اینترنت پهن‌باند سیار هستند و تنها حدود ۱۱میلیون نفر مشترک اینترنت ثابت در کشور وجود دارد.
به همین‌خاطر تغییر بسته‌های اینترنت همراه می‌تواند دسترسی میلیون‌ها نفر به شبکه ارتباط جهانی را مختل کند.هر چند ممکن است شرکت‌های خدمات‌دهنده اینترنت سرویس‌های خود را براساس مصوبات گذشته تغییر داده باشند اما در نهایت برای مردم آنچه می‌ماند آن است که باید پول بیشتری برای همان سرویسی که در گذشته استفاده می‌کردند پرداخت کنند.
هرچند سهیل یحیی‌زاده، رئیس کمیته ارتباطات و فناوری اطلاعات تأکید کرده که باید دید شرکت‌ها براساس مصوبه۲۶۶ قیمت‌های خود را افزایش دادند یا خیر و صحت این مسئله بررسی شود.
اما یحیی‌زاده با اشاره به اینکه براساس مصوبه موجود در رابطه با اپراتورهای غالب، علاوه بر اینکه ملزم به رعایت سقف و کف هستند، باید بسته‌ها و تعرفه‌گذاری‌ها به تأیید سازمان تنظیم مقررات و ارتباطات رادیویی برسد، بیان کرد: «بنابراین اپراتورها مجاز نیستند نسبت به تغییر بسته‌های تعرفه حتی در بازه مربوطه راسا اقدام کنند.»
این نگرانی از سوی کارشناسان وجود دارد که گران شدن اینترنت در کنار گرانی مایحتاج ضروری مردم در نهایت باعث حذف یا به حداقل رسیدن مصرف اینترنت در خانواده‌های ایرانی شود که می‌تواند باعث شکاف دیجیتال در کشور و ضربه به اقتصاد دیجیتال شود.
گزارش: محمد کرباسی                           ",https://www.asriran.com/003V8X
834676,۱۴۰۱/۰۱/۲۳,فرهنگی/هنری,کدام هنرمندان تاکنون از آکادمی اسکار اخراج شدند؟,در طول تاریخ ۹۴ ساله جوایز اسکار؛ چند چهره هنری دیگر نیز با اقدامات تنبیهی آکادمی رو به روشده‌اند و دست کم ۵ نفر از این نهاد سینمایی اخراج شده‌اند.,"محرومیت ۱۰ ساله «ویل اسمیت» از حضور در جوایز اسکار، اولین باری نیست که چهره‌های سرشناس با چنین مجازات‌هایی از سوی آکادمی رو به رو می‌شوند.
به گزارش ایسنا، «ویل اسمیت» در روزی که برای نخستین بار موفق به کسب جایزه اسکار بهترین بازیگر نقش اصلی مرد برای فیلم «پادشاه ریچارد» شد، یکی از پرحاشیه‌ترین مراسم‌های تاریخ اسکار را رقم زد و پس از شوخی «کریس راک» با همسرش به روی صحنه رفت و به او سیلی زد، اتفاقی که به سرعت در صدر اخبر رسانه‌های جهان قرار گرفت و «ویل اسمیت» گرچه به صورت رسمی عذرخواهی کرد و حتی با انتشار بیانیه‌ای تمامی عواقب رفتار خود را پذیرفت و از آکادمی اسکار استعفا داد اما این پایان ماجرا نبود و هیات مدیره آکادمی در نهایت او را به مدت ۱۰ سال از حضور در مراسم اسکار و هرگونه مراسم مرتبط محروم کرد.
در طول تاریخ ۹۴ ساله جوایز اسکار؛ چند چهره دیگر نیز با اقدامات تنبیهی آکادمی رو به روشده‌اند و دست کم ۵ نفر از این نهاد سینمایی اخراج شده‌اند.
هروی واینستین

در اکتبر ۲۰۱۷، پس از آن که ده‌ها زن اتهامات تجاوز جنسی و آزار و اذیت علیه «هری واینستین» تهیه‌کننده معروف هالیوودی مطرح کردند، هیات مدیره آکادمی به اخراج این تهیه کننده سابق فیلم و مدیر اجرایی هالیوود رای داد. «واینستین» ۷۰ ساله که فیلم هایش ۸۱ جایزه اسکار را به خود اختصاص داده‌اند، هم‌اکنون در حال گذراندن حکم ۲۳ سال زندانی است که به اتهام تجاوز جنسی توسط دادستان های شهر نیویورک اعلام شده است. در ژانویه ۲۰۲۰، دادستان‌های لس آنجلس اتهامات جداگانه‌ای را مبنی بر تجاوز جنسی در سال های ۲۰۱۰ و ۲۰۱۳ علیه وی ارائه کردند و «واینستین» برای مواجهه با این اتهامات در ژوئیه ۲۰۲۱ به کالیفرنیا تحویل داده شد اما در نهایت بی‌گناه شناخته شد.
رومن پولانسکی
«رومن پولانسکی» کارگردان لهستانی-فرانسوی نیز در ماه می ۲۰۱۸ در بحبوحه فشار فزاینده جنبش #MeToo به دلیل محکومیت او به تجاوز جنسی مربوط به بیش از ۴۰ سال پیش، از آکادمی اخراج شد. «پولانسکی» در سال ۱۹۷۷ در لس آنجلس دستگیر و به شش جرم علیه یک دختر ۱۳ ساله متهم شد. او که در آن زمان ۴۴ سال داشت، به رابطه جنسی غیرقانونی با یک خردسال مجرم شناخته شد، اما در سال ۱۹۷۸ قبل از اینکه محکوم شود به فرانسه گریخت. پولانسکی همچنان تحت تعقیب مقامات آمریکایی است و از سال ۱۹۷۸ پا به خاک آمریکا نگذاشته است. وقتی پولانسکی در سال ۲۰۰۳ برای فیلم «پیانیست» اسکار بهترین فیلم و بهترین کارگردانی شد نتوانست در مراسم شرکت کند. پس از اخراج، «پولانسکی از آکادمی شکایت کرد و استدلال کرد که از رسیدگی عادلانه محروم شده، اما در آگوست ۲۰۲۰ این پرونده را در دادگاه باخت.
بیل کازبی
«بیل کازبی» بازیگر و کمدین آمریکایی نیز در ماه می ۲۰۱۸ در کنار «پولانسکی» از آکادمی اخراج شد. حداقل شصت زن اتهامات تجاوز جنسی علیه «کازبی» که مربوط به دهه ۱۹۶۰ را مطرح کردند. او در سال ۲۰۱۵ برای نخستین مورد اتهام تجاوز جنسی قرار گرفت و در سال ۲۰۱۸ اولین چهره سرشناسی بود که پس از آغاز جنبش زنان و مردان برای افشای موارد سوءاستفاده جنسی در نهایت به تحمل ۱۰ سال زندان محکوم شده بود. نام بسیاری از مردان قدرتمند در عرصه‌های هنری و سیاسی در جریان این جنبش که (MeToo) نام گرفت به عنوان سوءاستفاده کنندگان جنسی مطرح شد؛ جنبشی که پس از ماجرای رسوایی اخلاقی «هروی واینستین» تهیه‌کننده پرنفوذ امریکایی به راه افتاد.
سال گذشته دادگاه عالی ایالت پنسیلوانیا در اقدامی عجیب، محکومیت «بیل کازبی» کمدین و چهره شناخته شده تلویزیونی را لغو کرد و او تنها چند ساعت پس از اعلام این حکم از زندان آزاد شد.
آدام کیمل
«آدام کیمل» فیلمبردار فیلم‌های موفقی چون «کاپوتی» و «هرگز رهایم نکن» بود که در مارس ۲۰۲۱، آکادمی اسکار عضویت او را پس از تحقیقاتی که مجله ورایتی انجام داد و نشان داد که او یک مجرم جنسی است، لغو کرد. کیمل در سال ۲۰۰۴ پس از متهم شدن به رابطه جنسی با یک نوجوان در سن ۴۳ سالگی به تجاوز جنسی درجه سه اعتراف کرد. او همچنین برای بار دوم در سال ۲۰۱۰ دستگیر و به اتهام تجاوز جنسی و همچنین عدم ثبت نام به عنوان مجرم جنسی متهم شد، اگرچه او تنها در مورد اتهامی دوم محکوم شد.
کارمن کاریدی
«کارمن کاریدی» بازیگر فقید که بیشتر به خاطر نقش‌هایش در مجموعه فیلم‌های «پدرخوانده» شناخته می‌شود، اولین عضو آکادمی بود که اخراج شد اما به دلایلی غیر مرتبط با تجاوز جنسی اخراج شد. وی در سال ۲۰۰۴ به سبب اشتراک‌گذاری نسخه محرمانه برخی فیلم‌ها از عضویت در آکادمی علوم و هنرهای سینمایی اسکار اخراج شد و متهم به پرداخت ۳۰۰ هزار دلار غرامت به دو استودیو فیلمسازی شد و بر اساس اعلام مدیر برنامه‌هایش تا آخرین روزهای عمرش نیز از این اتفاق بسیار ناراحت بود. او اذعان کرده بود این فیلم‌ها را با دوستان و اعضای خانواده‌اش به اشتراک گذاشته است.                           ",https://www.asriran.com/003V8W
834675,۱۴۰۱/۰۱/۲۳,اجتماعی ,از شایعه تا واقعیت؛ ماجرای قتل دختر ۱۴ ساله یزدی توسط یک افغانستانی (فیلم),فرماندهی انتظامی استان یزد ماجرای قتل زهرا ضیایی ۱۴ ساله که گفته شده به دست یک تبعه افغانستانی به قتل رسیده است را افشا کرد.,کد ویدیو  دانلود    فیلم اصلی                                     ,https://www.asriran.com/003V8V
834678,۱۴۰۱/۰۱/۲۳,اقتصادی,گوجه فرنگی لب مرز کیلویی ۱۷ هزار تومان شد/ آغاز صادرات به سوریه از طریق عراق,وی قیمت منطقی گوجه فرنگی در میدان را کیلویی 10 هزار تومان دانست و گفت: عرضه گوجه در میدان اصلی کاهش پیدا کرد از این‌رو از روز گذشته قیمت گوجه فرنگی هزار تومان افزایش داشت و قیمت آن به کیلویی 12 هزار تومان رسید.,"رئیس اتحادیه بارفروشان گفت: گوجه فرنگی لب مرز کیلویی 17 هزار تومان بفروش می‌رسد. کشاورزان در سال گذشته متحمل ضررهای زیادی شدند از این‌رو این حق آنهاست که امسال با افزایش صادرات سود قابل توجهی نصیب آنها شود اما باید صادرات به‌گونه‌ای مدیریت شود که نظم و تعادل بازار داخلی از بین نرود.
مصطفی دارایی‌نژاد در گفت‌وگو با ایلنا، با اشاره به افزایش قیمت سبزی در ماه رمضان، گفت: قیمت سبزی پلو، کوکو، آش و قورمه کیلویی 6 هزار و 500 تومان است که این سبزی‌ها شامل تره و جعفری کیلویی 5 هزار تومان، گیشنیز کیلویی 8 هزار تومان، شنبلیله کیلویی 4 هزار تومان، شوید، اسفناج و سیر تازه کیلویی 5 هزار تومان است.
وی در ادامه تصریح کرد: قیمت سبزی خوردن در میدان اصلی میوه و تره‌بار کیلویی 8 هزار و 500 تومان است سبزی خوردن شامل تره، نعنا و تربچه کیلویی 5 هزار تومان، تلخون کیلویی 9 هزار تومان، شاهی و پیازچه کیلویی 6 هزار تومان، مرزه کیلویی 12 هزار و ریحان سفید کیلویی 10 هزار تومان است.
به گفته این فعال صنفی؛ ریحان و مرزه گلخانه‌ای کشت می‌شود از این‌رو میزان تولید آن کم و در نتیجه قیمت آن بالاست. عرضه سبزی خوردن در ماه رمضان 2 برابر افزایش پیدا کرد که اگر این اتفاق صورت نمی‌گرفت قیمت آن در میدان به کیلویی 15 هزار تومان می‌رسید.
دارایی‌نژاد با بیان اینکه روزانه 60 کامیون گوجه از میناب، به عراق، افغانستان، پاکستان، روسیه، عمان، قطر و کشورهای حوزه خلیج فارس صادر می‌شود، گفت: صادرات گوجه فرنگی از ایران به سوریه هزینه‌بر است از این‌رو گوجه به عراق صادر و از آنجا به سوریه می‌رود. لازم است این هشدار را بدهم که اگر تقاضا سوریه برای این محصول افزایش پیدا کند میزان بار صادراتی روزانه 100 تا 150 کامیون گوجه از کشورخارج می‌شود.
به گفته این فعال صنفی؛ گوجه فرنگی لب مرز کیلویی 17 هزار تومان بفروش می‌رسد. کشاورزان در سال گذشته متحمل ضررهای زیادی شدند از این‌رو این حق آنهاست که امسال با افزایش صادرات سود قابل توجهی نصیب آنها شود اما باید صادرات به‌گونه‌ای مدیریت شود که نظم و تعادل بازار داخلی از بین نرود.
رییس اتحادیه بارفروشان تاکید کرد: اگر روزانه 100 کامیون گوجه فرنگی صادر می‌شود حداقل 200 کامیون باید برای عرضه در بازار داخلی تخصیص داده شود. من از کشاورزان تقاضا می‌کنم که تا 10 روز آینده میزان صادرات را متعادل و با مردم همراهی کنند تا گوجه اسلام آباد جیرفت برداشت و در بازار عرضه شود با برداشت این گوجه اگر روزانه 500 کامیون هم صادر کنیم بازار داخلی با چالش قیمتی مواجه نخواهد شد.
وی قیمت منطقی گوجه فرنگی در میدان را کیلویی 10 هزار تومان دانست و گفت: عرضه گوجه در میدان اصلی کاهش پیدا کرد از این‌رو از روز گذشته قیمت گوجه فرنگی هزار تومان افزایش داشت و قیمت آن به کیلویی 12 هزار تومان رسید.
دارایی‌نژاد با اشاره به کاهش قیمت میوه در میدان میوه و تره‌بار، افزود: ملون کیلویی 12هزار تومان، هندوانه کیلویی 5 تا 6 هزار تومان، سیب‌زمینی کیلویی 7 تا 9 هزار تومان، چغاله بادام کیلویی 30 تا 60 هزار تومان و گوجه سبز کیلویی 110 تا 170 هزار تومان است که امیدواریم در روزهای آینده نرخ آن به زیر 100 هزار تومان برسد.
رییس اتحادیه بارفروشان میزان ورودی بار در میدان میوه و تره‌بار حدود 13 هزار تن دانست و افزود: حدود 11 هزار تن آن بفروش رفته است باید بگویم خرید و فروش مرکبات باوجود کاهش قیمت میزان تقاضا نزولی شده است. نرخ پرتقال و سیب کیلویی 6 هزار تومان شده است اما با این وجود خریدار چندانی ندارد.                           ",https://www.asriran.com/003V8Y
834673,۱۴۰۱/۰۱/۲۳,ورزشی,ضربات پنالتی دیدار استقلال - نساجی (فیلم),پنالتی‌های دیدار استقلال - نساجی که با پیروزی شاگردان ساکت الهامی همراه بود را ببینید.,کد ویدیو  دانلود    فیلم اصلی                                     ,https://www.asriran.com/003V8T
834674,۱۴۰۱/۰۱/۲۳,اجتماعی ,کولبر قطع نخاعی چگونه زندگی می کند؟,ویلچرم خراب شده و یک سال است به اداره بهزیستی شهرستان سردشت درخواست ویلچر داده ‌ام اما با درخواستم موافقت نشد و گفتند تا 4 سال دیگر نمی‌توانی درخواست ویلچر جدید بدهی.,"سالها است قصه پر درد کولبران در مناطق غربی کشور نقل هر محفل است ؛ جوانانی که از روی فقر و بیکاری برای به دست آوردن لقمه ای نان جان خود را به خطر می اندازند و پا در راهی پر از رنج و سختی می گذارند راهی که ممکن است در آن کشته، قطع عضو و یا مانند خالد، شفیع و نادر قطع نخاع شوند...
به گزارش ایلنا، خالد نیک سیر جوان قطع نخاعی اهل روستای واوان شهرستان سردشت در گفت و گو با خبرنگار ایلنا گفت: پنجم مرداد ماه سال 1397 حین کولبری دچار حادثه شده و قطع نخاع شدم. از فاصله 10 متری به سویم شلیک شد که منجر به قطع نخاع از ناحیه ستون فقرات شدم.
نیک سیر ادامه داد: روز حادثه 20 کیلو گردو را از منطقه مرزی حمل می کردم که مورد هدف گلوله قرار گرفتم. تقریبا ساعت 7 صبح بود که از مرز می گذشتم و حدودا 8 کیلومتر هم وارد خاک خودمان شده بودم. در منطقه کوهستانی بدون هیچ هشدار و تیر هوایی و ایستی مستقیما به سویم شلیک شد. گروه 6 نفره ای بودیم که به یکی دیگرمان هم از ناحیه لگن شلیک شد.
حتی در را به رویم باز نکردند
وی افزود: از طریق مراجع قانونی پیگیری های زیادی کردم ولی بدون نتیجه ماند. همچنین از طریق فرمانداری و هنگ مرزی هم پیگیری کردم اما بی فایده بود در پاسگاه هنگ مرزی نه تنها در را به رویم باز نکردند که حداقل مشکل ام را مطرح کنم که تا کنون در زندگی به هر دری می‌زنم بی فایده است و قفل هایش باز نمی شود.
همسرم از من جدا شد
نیک سیر گفت: 29 سال دارم، پس از اتفاقی که منجر به فلج شدنم شد همسرم از من جدا شد. حاصل ازدواج مان« روژگار» دخترم است که بیشتر مواقع با مادرش زندگی می کند و گاهی نیز نزد من می آید. بعد از جدایی با پدر و مادرم زندگی می کنم و شرایط بسیار سختی دارم.

وی گفت: ویلچرم خراب شده و یک سال است به اداره بهزیستی شهرستان سردشت درخواست ویلچر داده ‌ام اما با درخواستم موافقت نشد و گفتند تا 4 سال دیگر نمی‌توانی درخواست ویلچر جدید بدهی.
کانون گرم زندگی‌ام از هم پاشید
نیک سیر عنوان کرد: مدت‌ها است هیچ منبع درآمدی نداشته و گوشه خانه افتاده‌ام. از روی فقر و نداری کولبری کردم و گرنه چرا باید کوه های صعب العبور را با هزار مشقت و سختی طی می کردم. این تنها مشکل من نیست افرادی که مثل من در این راه دچار سانحه شده اند ،کم نیستند.
وی گفت: به هر ارگانی که مراجعه می کنم می گویند کاری از دست مان برنمی آید برایت انجام دهیم. حتی نماینده مجلس هم داد ما را نمی شنود که به گوش مسئولان بالادست برساند. تنها گاهی با کمک خیرین است که زندگی ام می چرخد. به فرمانداری، شهرداری و حمل و نقل تاکسی رانی درخواست گرفتن مجوز یک تاکسی داده ام ولی هیچ کدام با درخواستم موافقت نکردند.
از گردن به پایین فلج‌ام
شفیع محمد زاده کولبر قطع نخاعی دیگر هم درباره مشکلاتش به ایلنا ، گفت: اهل روستای کانی زرد سردشتم و 33 ساله هستم. سیزدهم بهمن ماه سال 1395 در حال بازگشت به روستای مان بودیم که از شدت خستگی کمی استراحت کرده و دوباره راه افتادیم که به من از ناحیه کتف شلیک شد و قطع نخاع شدم بعد از به هوش آمدنم از گردن به پایین تمام بدنم فلج شد. پس از حادثه کارشناس قضایی به منطقه آمد و اعلام کرد که ما در محدوده مرزی نبودیم که مورد هدف گلوله قرار گرفتیم.
وی گفت: طبق کارشناسی هنگ مرزی تقریبا نزدیک به 3 کیلومتر دور‌تر از خط قرمز مرزی به من شلیک شده بود. یعنی ما هنوز به مرز و خط قرمز هم نزدیک نشده بودیم. در جلسه اول دادگاه رای تقریبا به نفع من صادر شد اما در دادگاه تجدید نظر در حضور وکیلم رای را به نفع هنگ مرزی صادر کردند.
هیچ منبع درآمدی ندارم
محمدزاده بیان کرد:سال‌هاست خنده‌ به لبانم نمی‌آید.خجالت می‌کشم وقتی خواهرم کارهایم را انجام می‌دهد. برای جابه‌جا شدن و بیرون رفتن از خانه هم برادرهایم کمک می کنند. هیچ منبع درآمدی ندارم و 2 برادرم گاهی برای مخارج زندگی مان به کولبری می روند که در نبودشان خواهرم به سختی می تواند کارهایم را انجام دهد.
وی گفت: دو ماه یک بار به دلیل ناتوانی در حرکت، پزشکم از سردشت برای معاینه به منزل مان می آید و هر بار 600 هزارتومان هزینه ام می شود. برای فیزیوتراپی هم ماهی چند بار به سردشت می‌روم. هر بار مجبورند برایم ماشین دربست کنند که حدودا 200 هزار تومان هزینه اش می شود که با هزینه فیزیو‌تراپی که هر بار 70 هزار تومان است ،ماهانه حدود یک میلیون تومان خرج دارو و درمان می‌کنم.
رئیس شورای شهر سردشت هم در این باره به ایلنا، اظهار داشت: چارچوب شورا حد و حدود اختیارات خودش را دارد سعی کردیم در چارچوب قانون با مسئولانی که به سردشت می آیند مطالبی که حق مردم است را به گوش مسئولان برسانیم.
لقمان رستمی ادامه داد: دولت رئیسی درباره معیشت و بیکاری جوانان مخصوصا در مناطق مرزی و کم درآمد اقداماتی انجام داده اما به نظرم هنوز کافی نیست. کولبری پدیده بدی است که مردم از روی ناچاری سراغش می روند که امیدواریم با باز شدن معبرهای مرزی در آینده نه چندان دور این پدیده به طور کامل حذف شود.
گزارش: مریم بازوند                           ",https://www.asriran.com/003V8U
834671,۱۴۰۱/۰۱/۲۳,سیاست خارجی,نامه ۱۴ سناتور جمهوری‌خواه به بایدن درباره حذف سپاه از فهرست سیاه,در این نامه آمده است که «این حذف نه تنها به شدت نادرست خواهد بود» بلکه از جمله خیانتی از جمله در قبال اسرائیل خواهد بود.,"۱۴ سناتور جمهوری‌خواه در نامه‌ای که نسخه‌ای از آن را برای وزارت خارجه آمریکا نیز فرستاده‌اند، از رئیس‌جمهوری این کشور خواستند تا نام سپاه پاسداران را از فهرست سیاه آمریکا حذف نکنند.
به گزارش ایلنا به نقل از العربیه، ۱۴ سناتور جمهوری‌خواه در نامه‌ای که نسخه‌ای از آن را برای وزارت خارجه آمریکا نیز فرستاده‌اند، از «جو بایدن» رئیس‌جمهوری این کشور خواستند تا نام سپاه پاسداران را از فهرست سیاه آمریکا حذف نکنند.
در این نامه آمده است که «این حذف نه تنها به شدت نادرست خواهد بود» بلکه از جمله خیانتی از جمله در قبال اسرائیل خواهد بود.
سناتورهای جمهوری‌خواه با طرح این ادعای مضحک که متحدان و شرکای آمریکا از کاهش حضور منطقه‌ای ایالات متحده نگران هستند، مدعی شدند تصویب چنین توافقی امکان دسترسی ایران به منابع مالی را فراهم می‌کند و به این ترتیب نگرانی از ناامنی در منطقه تشدید خواهد شد.                           ",https://www.asriran.com/003V8R
834662,۱۴۰۱/۰۱/۲۳,اجتماعی ,پیام مخاطبان/ شتاب زدگی در آموزش و پرورش، به آموزش ضربه می‌زند,امیدوارم صدای ما از فقدان عقلانیت و درایت در مسئولین آموزش و پرورش به گوش مدیران ارشد بهداشت برسد تا شاید از تصمیم خود کوتاه آمده و اجازه دهند تا حانواده ها با نگرانی و تشویش کمتر فرزندان خود را راهی مدرسه نمایند.,"مخاطبان عصر ایران*؛ نوریان- پسر من در یکی از مدارس ابتدایی شهر ساری تحصیل می کند. پس از ابلاغ وجوب آموزش مجازی، مدیران مدرسه با توجه به فضای محدود کلاس ها و فضاهای آموزشی مدرسه، با جلب رضایت معلمان، برنامه ریزی مناسبی انجام دادن تا دانش آموزان هر کلاس به دو گروه تقسیم شده و در دو شبفت مجزای روزانه در کلاس های حضوری شرکت کنند تا فاصله گذاری مناسب برای استفاده از فضاهای آموزشی مدرسه انجام گیرد.فرار بر این بود تا مشخص شدن شرایط همه گیری بیماری در ایام بعد از تعطیلات، این روش ادامه باید تا از سلامت دانش آموزان محافظت شده و خانواده ها با نگرانی کمتری فرزندان خود را راهی آموزش حضوری نمایند. ولی بعد از گذشت چند روز، مسئولین آموزش و پرورش ساری بدون دلیل و منطق مشخصی، فشار مضاعفی به مدرسه آوردن که این شیوه را تغییر دهند و همه دانش آموزان بطور همزمان در کلاس حاضر شوند!سلامت کودکان، واقعیتی خدشه ناپذیر هست که هر گونه قصور و سهل انگاری در این زمینه، صدمات جبران ناپذیری برای جامعه به دنبال خواهد داشت.
این همه شتاب زدگی و فقدان برنامه ریزی، در نهایت ضربه به آموزش خواهد زد. حالا که مدرسه ای به دلیل فقدان فضای مناسب برای پذیرش همزمان همه دانش آموزان، با استفاده از راهکار پرزحمت دوشیفته کردن، تلاش برای حفظ سلامت دانش آموزان خود دارد؛ اصرار بی منطق مسئولین آموزش و پرورش برای رد و حذف آن به چه دلیل است!
خدای نکرده اگر با همین بی توجهی، یکی از دانش آموزان یا خانواده آن سلامت خود را از دست بدهد، چه کسی پاسخگو خواهد بود!
سپاسگزار خواهم شد تا صدای ما از فقدان عقلانیت و درایت در مسئولین آموزش و پرورش به گوش مدیران ارشد بهداشت برسد تا شاید از تصمیم خود کوتاه آمده و اجازه دهند تا حانواده ها با نگرانی و تشویش کمتر فرزندان خود را راهی مدرسه نمایند.
*عصر ایران آماده انعکاس پاسخ و توضیحات نهاد/سازمان/شرکت نامبرده در پیام مخاطبان است.                           ",https://www.asriran.com/003V8I
834669,۱۴۰۱/۰۱/۲۳,اقتصادی,پیش‌بینی تاجر بزرگ آمریکایی: تریلیون ها دلار سرمایه به بازار رمزارز سرازیر خواهد شد,"من پیش‌بینی می‌کنم در ۱۰ سال آینده کریپتو، بلاک چین، بیت‌کوین - همه این نوآوری‌ها - دوازدهمین بخش S&P خواهند بود.""","کوین اولری، تاجر بزرگ آمریکایی با نام مستعار آقای شگفت‌انگیز، پیش‌بینی کرده است که تریلیون‌ها دلار سرمایه به بازار ارزهای دیجیتال، به‌ویژه بیت‌کوین سرازیر خواهد شد و علاوه بر این، او گفت که استخراج بیت کوین جهان را نجات خواهد داد.
به گزارش خبرآنلاین، کوین اولری در روز پنج شنبه در کنفرانس بیت کوین ۲۰۲۲ گفت:""‌ سیاست گذاری ها منجر به سرازیر شدن تریلیون دلار سرمایه به بازار رمزارز خواهد شد و بنابراین برای کسانی که اکنون می توانند روی آن سرمایه‌گذاری کنند از آنچه که در زمان وضع سیاست‌ها رخ خواهد داد و موج عظیمی از علاقه به همراه خواهد داشت جلوتر خواهند بود.""
وی در ادامه افزود:"" من پیش‌بینی می‌کنم در ۱۰ سال آینده کریپتو، بلاک چین، بیت‌کوین - همه این نوآوری‌ها - دوازدهمین بخش S&P خواهند بود.""
چرا استخراج بیت کوین جهان را نجات خواهد داد؟
این بازرگان بزرگ آمریکایی در ادامه با اشاره به این موضوع که استخراج بیت کوین جهان را نجات خواهد داد؛گفت:‌"" از آنجایی که نسل بعدی استخراج‌کنندگان بیت‌کوین شروع به کار با انرژی‌ای می‌کنند که به کربن نیاز ندارد و از طریق انرژی های برق آبی و انرژی هسته‌ای، باد و خورشید فعالیت می کنند خواهند توانست جهان را نجات دهند.""
وی در ادامه افزود:"" تحرک برای تولید بیت‌کوین به قدری ارزش اقتصادی دارد که آن‌ها به کار خود ادامه می‌دهند و برای نسل بعدی ماشین‌ها و توربین‌ها سرمایه‌گذاری می‌کنند. ۹۰ درصد از سدهایی که در صد سال گذشته در آمریکا ساخته شده اند، به فکر تولید انرژی برق آبی بوده اند اما هرگز توربین ها را نصب نکرده اند.""                           ",https://www.asriran.com/003V8P
834667,۱۴۰۱/۰۱/۲۳,اقتصادی,همشهری: دوره اینترنت ارزان به پایان رسید,در آن زمان محمدجواد آذری جهرمی، وزیر وقت ارتباطات اعلام کرده بود که افزایش قیمت اینترنت موبایل با «تبانی» همراه اول و ایرانسل غیرقانونی است و این اپراتورها باید قیمت‌ها را به وضعیت گذشته بازگردانند.,"همشهری نوشت: تنها چند روز پس از آنکه اپراتورهای اینترنت ثابت به‌صورت میانگین قیمت سرویس‌های خود را با راهکار تغییر نام سرویس ۶۰درصد افزایش دادند اکنون نوبت به اپراتورهای موبایل رسیده که با ترفند حذف بسته‌های به‌صرفه اینترنت همراه، عملا گرانی شدید اینترنت را رقم بزنند.
براساس بررسی‌های همشهری، 2 اپراتور مسلط کشور(همراه اول و ایرانسل) در اقدامی هماهنگ با یکدیگر اقدام به حذف بسته‌های به‌صرفه برای مردم زده‌اند. بررسی‌ سایت‌های خرید بسته این 2اپراتور تلفن همراه نشان می‌دهد که هم‌اکنون بیشترین مدت اعتبار بسته‌های اینترنت همراه ۴ماه (۱۲۰روز) است و همه بسته‌های بلندمدت گذشته ازجمله بسته‌های شش‌ماهه و یکساله که خرید آنها اینترنت ارزانی در اختیار مردم می‌گذاشت به‌طور کامل حذف شده‌اند. علاوه بر این بسته‌های پرطرفدار و به صرفه کوتاه‌مدت هم حذف و کاربران مجبور به استفاده از بسته‌های گران قیمت‌تری هستند.
به‌عنوان نمونه بسته پرطرفدار یک ماه اینترنت با ۱۰گیگابایت ترافیک از بسته‌های هر 2 اپراتور حذف شده و کاربران مجبور به خرید بسته‌های یک‌ماهه با حجم ترافیک پایین‌تری شده‌اند. کاربران این 2اپراتور درحالی‌که پیش از این بسته یک‌ماهه با ۱۰گیگابایت ترافیک را می‌توانستند با قیمت ۲۹هزارو۵۰۰تومان بخرند اکنون در بهترین حالت باید بسته یک‌ماهه با حجم ۷گیگابایت را با قیمت ۲۸هزارو۲۰۰تومان بخرند! این مسئله در مورد این بسته افزایش قیمت هر گیگابایت اینترنت بیشتر از 36.5درصد نشان می‌دهد.
پیش از این هم در تیرماه سال۱۳۹۹ این 2 اپراتور دست به اقدامی مشابه زده بودند که با شکایت دولت و درنظر گرفتن جریمه‌های سنگین برای آنها از سوی سازمان تنظیم مقررات و ارتباطات رادیویی سرانجام بسته‌های به‌صرفه بار دیگر در دسترس قرار گرفتند.
در آن زمان محمدجواد آذری جهرمی، وزیر وقت ارتباطات اعلام کرده بود که افزایش قیمت اینترنت موبایل با «تبانی» همراه اول و ایرانسل غیرقانونی است و این اپراتورها باید قیمت‌ها را به وضعیت گذشته بازگردانند.
پس از حدود ۴۵روز کش و قوس سرانجام 2 اپراتور مسلط کشور از اقدام مشترک‌شان برای گران کردن و حذف برخی بسته‌های اینترنت موبایل صرف‌نظر کرده و بسته‌های بلندمدت و به صرفه به اپلیکیشن‌ها و کدهای ستاره مربع بازگشت.
گرانی اینترنت سیار بعد از ثابت
مقام‌های وزارت ارتباطات درباره حذف بسته‌های به صرفه اینترنت موبایل همان حرف‌های گفته شده درباره گرانی اینترنت ثابت را تکرار می‌کنند. یک منبع آگاه در این رابطه به همشهری می‌گوید سازمان تنظیم مقررات درباره بسته‌های اپراتورها درصورتی که در چارچوب قیمت‌گذاری مصوب سال‌های ۹۵ و ۹۶ باشد مداخله‌ای نمی‌کند.
هفته گذشته خدمات‌دهندگان اینترنت ثابت(ADSL) هم به‌صورت میانگین سرویس‌های خود را ۶۰درصد گران کردند. پیش از اعتراض‌های کاربران سرانجام سازمان تنظیم مقررات به‌عنوان متولی قیمت‌گذاری اینترنت به صدور اطلاعیه پرداخت. هرچند این سازمان در اطلاعیه خود تأکید کرده که هنوز هیچ مصوبه جدیدی برای افزایش قیمت اینترنت تصویب نشده اما به‌طور ضمنی تأیید کرده که افزایش قیمت از سوی برخی شرکت‌های خدمات‌دهنده اینترنت زیرنظر این سازمان بوده است.
رگولاتوری با اشاره به افزایش تعرفه بسته‌های اینترنتی برخی اپراتورها نوشته است: اخیرا افزایش قیمت اینترنت ثابت در برخی اپراتورها در دست بررسی است تا چنانچه در خارج از چارچوب قانونی (مصوبات سال‌های ۹5 و ۹۶) باشد، سریعا نسبت به اصلاح آن اقدام شود و جریمه قانونی برای متخلفان اعمال شود.
در اطلاعیه رگولاتوری آمده است که اپراتورها در محدوده مشخصی امکان افزایش تعرفه را دارند. در این اطلاعیه آمده است:‌ لازم می‌دانیم توجه کاربران را به این نکته نیز جلب کنیم که براساس مقررات مصوب سال‌های گذشته اپراتورها در محدوده مشخصی مجاز به تعریف بسته‌های خدماتی بودند که به‌دلیل شرایط رقابتی بعضا در سطح بسیار پایین‌تری اقدام به تعرفه‌گذاری می‌کردند و اکنون با افزایش چندبرابری هزینه‌ها، ادامه سرمایه‌گذاری و پاسخ به مصرف روزافزون مشترکان با چالش جدی مواجه شده است. قطعا ادامه روند، دسترسی مردم عزیزمان به خدمات با کیفیت و پایدار را دچار مشکل خواهد کرد.
بعد از گذشت چندین روز از این اطلاعیه هنوز اقدامی درباره گران شدن اینترنت ثابت صورت نگرفته و وضعیت به منوال روزهای قبل ادامه دارد.
روز گذشته پیگیری همشهری از سازمان تنظیم مقررات رادیویی برای گرفتن پاسخ درباره قانونی یا غیرقانونی بودن حذف بسته‌های اینترنت همراه از سوی اپراتورهای موبایل بی‌نتیجه باقی ماند.
افزایش هزینه‌های اینترنت برای خانواده‌های ایرانی در حالی است که کیفیت و سرعت اینترنت همچنان به منوال گذشته است و مردم تغییر در کیفیت و سرعت ارتباطات خود مشاهده نکرده‌اند.                           ",https://www.asriran.com/003V8N
834663,۱۴۰۱/۰۱/۲۳,ورزشی,در انتظار شام دونفرۀ گواردیولا و کلوپ,شاید در آیندۀ نزدیک شاهد تصاویر شام‌‌خوردن دونفرۀ پپ گواردیولا و یورگن کلوپ باشیم. نشستن دور میز شام با جنتلمن موقر و سردمزاجی مثل گواردیولا، که کلوپ او را شیک‌پوش‌ترین مربی دنیا می‌داند، افتخار کمی نیست!,"عصر ایران؛ اهورا جهانیان- در پایان دیدار حساس منچسترسیتی و لیورپول در هفتۀ سی‌ودوم لیگ برتر جزیره، پپ گواردیولا محکم و جانانه با یورگن کلوپ دست داد و او را در آغوش کشید. صحنه‌ای که به یاد ماندنی بود چراکه گواردیولا چندان اهل ابراز احساسات نیست و همیشه با بازیکنان و کادر فنی‌اش رابطه‌ای غیردوستانه و صرفا کاری داشته است. محمد بن عطیه، شاگرد سابق گواردیولا، دربارۀ رفتار غیردوستانۀ او گفته است: «وقتي به بايرن پيوستم، گواردیولا به من گفت كه تو را مي‌خواستم و دستور جذبت را دادم. تو يكسري توانايي‌ها و يكسري ضعف‌هايي داري. به تو چيزهايي ياد مي‌دهم و ضعف‌هايت را برطرف خواهم كرد ولي انتظار دوستي از من نداشته باش. ما هرگز دوست هم نخواهيم بود. حرف‌هاي او برايم عجيب بود.» گواردیولا حتی زمانی که دوران مربیگری‌اش در بارسا تمام شده بود و در نیویورک زندگی می‌کرد و تیتو ویلانووا، دستیار سابقش در بارسا، به دلیل ابتلا به سرطان در نیویورک بستری بود، رفتارش با تیتو ویلانووا چندان دوستانه نبود. ویلانووا اندکی پس از بهبودی موقت و بازگشت به جایگاه سرمربیگری بارسا، در انتقاد از گواردیولا گفت: «باید بگویم که بارسلونا به هنگام بیماری‌ام از من کاملا حمایت کرد. این در حالی بود که گوآردیولا چنین کاری را نکرد. گوآردیولا در تمام دوران حضورم در نیویورک تنها یک بار به ملاقات من آمد. این در حالی بود که من به شدت به حضور او نیازمند بودم. گوآردیولا دوستی است که او را به هنگام تنگنا در کنار خود ندیدم.» ویلانووا کمتر از یکسال پس از بیان این حرف‌ها، درگذشت. گواردیولا حدود ده سال است که از بارسا جدا شده و طی این مدت هیچ رفاقتی با مسی و ژاوی و اینیستا نداشته است. پپ البته در ماجرای عیادت از ویلانووا، در دفاع از خودش گفته بود: «من تیتو را در نیویورک دیدم اما اگر او را نمی‌دیدم به خاطر تعهداتی که داشتم، بود. اگر قرار باشد شام را با یوهان کرویف بخورم این کار را می‌کنم. به هیچ‌کس بدهکار نیستم.» سلوک سرد او، خوب یا بد، مبتنی بر این فرض اساسی است که ""همکار، همکار است نه دوست"". گواردیولا با شاگردان و دستیارانش در تیم‌های گوناگون ""دوست"" نیست و با آن‌ها صرفا ""همکاری"" دارد و به کمک آن‌ها یک تیم باشگاهی را از فرش به عرش می‌برد و کلی جام به ویترین افتخاراتش اضافه می‌کند. در این مسیر پرافتخار، اگرچه هزارویک فراز و فرود پدید می‌آید و انبوهی از اندوه و شادی درمی‌رسد، اما هیچ یک از این وقایع تاثیرگذار بر عواطف آدمی، موجب نمی‌شود که گواردیولا با شاگردان و دستیارانش احساس رفاقت کند. نه با کمک‌مربی، نه با کاپیتان، نه با ستاره یا بهترین گلزن تیمش از مرزهای ""همکاری"" عبور نمی‌کند و به وادی ""دوستی"" نمی‌رسد. گواردیولا با یورگن کلوپ هم دوست نیست. او پس از تساوی تیمش با لیورپول دربارۀ رابطه‌اش با کلوپ گفت: «من احترام زیادی برای یورگن کلوپ قائل هستم. او باعث شد تا سرمربی بهتری شوم. ما دوست نیستیم و با هم ناهار نمی‌خوریم. من شماره‌اش را دارم ولی با او تماس نمی‌گیرم. البته ما یک روز در تالار مشاهیر با هم شام خواهیم خورد. میان ما احترام متقابل وجود دارد.»
 آن دست‌دادن و در آغوش کشیدن جانانه در پایان بازی منچسترسیتی و لیورپول، ناشی از همین احترام ویژه‌ای است که پپ برای یورگن کلوپ قائل است. گواردیولا در هفته‌های اخیر چندین بار از کلوپ تمجید کرده و آشکارا پیداست که از رقابت با او رضایت دارد. پپ سال‌ها با مورینیو رقابت داشت ولی هیچ وقت او را ستایش نکرد و حتی نگفت که برای او احترام قائل است. هیچ وقت هم با او این گونه گرم مصافحه نکرد. دلیلش احتمالا نه در رفتار رسمی گواردیولا بلکه در جنجال‌آفرینی مورینیو و توسل مدام او به جنگ روانی برای مغلوب کردن تیم حریف بود. در واقع مسابقه برای مورینیو قبل از به صدا درآمدن سوت آغاز بازی آغاز می‌شد. او فضای رقابت را تنش‌آلود می‌کرد بلکه مربی و بازیکنان تیم حریف نتوانند بر کار خودشان متمرکز شوند و بهترین عملکرد خودشان را ارائه دهند. در واقع مورینیو نه فقط در زمین بازی بلکه بیرون از زمین بازی هم مشغول ضد فوتبال بود. اما یورگن کلوپ فقط ""مرد میدان"" است و برای حریف احترام قائل است و به همین دلیل احترام برانگیز است و حتی گواردیولای مغرور و سرد نیز به‌گرمی او را می‌ستاید و در بر می‌کشد. دلیل دیگر احترام ویژۀ گواردیولا برای کلوپ، نتایج دیدارهای این دو مربی است. گواردیولا تا حالا 23 بار با کلوپ رویارو شده و 9 بار کلوپ را شکست داده، 9 بار هم به او باخته و 5 بار هم بازی تیم‌هایشان به تساوی کشیده شده است. در حالی که گواردیولا و مورینیو 24 بار به مصاف یکدیگر رفته‌اند که سهم پپ 12 پیروزی و سهم مورینیو 6 پیروزی بوده و 6 بار هم کارشان به تساوی کشیده است.
عملکرد بسیار بهتر کلوپ در برابر گواردیولا (در قیاس با عملکرد مورینیو) موجب شده است که گواردیولا به قول خودش مربی بهتری شود. گواردیولا از این حیث خودش را مدیون کلوپ می‌داند و رفتار و گفتار مودبانۀ کلوپ هم مزید بر علت می‌شود که بهترین مربی قرن بیست‌ویکم احترام ویژه‌ای برای یورگن کلوپ قائل باشد و کلوپ را همانند یوهان کرایف بزرگ، فردی بداند که می‌توان با او شام خورد! اما مورینیو چون نیاز داشت که جنگ روانی راه بیندازد بلکه از پس گواردیولا و تیمش برآید، حتی به سر طاس گواردیولا هم رحم نمی‌کرد و ریزش موی گواردیولا را ناشی از عدم علاقۀ او به فوتبال می‌دانست! گواردیولا اهل جدل نیست و طی همۀ این سال‌ها هیچ وقت جواب انتقادات توهین‌آمیز زلاتان ابراهیموویچ را نداده است. او قاعدتا از مجادله با مورینیو نیز دل خوشی نداشت ولی گاهی ناچار می‌شد جواب آقای خاص را بدهد. اما او الان چند سالی است که در مصاف با یورگن کلوپ احترام و پیشرفت را توامان تجربه می‌کند و طبیعتا از این بابت راضی و خشنود است. شاید در آیندۀ نزدیک شاهد تصاویر شام‌‌خوردن دونفرۀ پپ گواردیولا و یورگن کلوپ باشیم. نشستن دور میز شام با جنتلمن موقر و سردمزاجی مثل گواردیولا، که کلوپ او را شیک‌پوش‌ترین مربی دنیا می‌داند، افتخار کمی نیست!                           ",https://www.asriran.com/003V8J
834666,۱۴۰۱/۰۱/۲۳,سیاسی,نعل وارونه چرا؟/ عباس عبدی,تا هنگامي كه آزادي ارتقا و فرهنگ شايسته‌سالاري تامين نشود، هيچ مشكلي حل نخواهد شد و روند نزولي كيفيت و صلاحيت مديران ادامه خواهد داشت.,"عباس عبدی در روزنامه اعتماد نوشت: متن زير قول طولاني از روزنامه كيهان است. سعي كردم كوتاهش كنم حيفم آمد كه آن را نخوانيد. بايد همه متن اصلي را خواند. «كيهان نوشت: بحران كمبود نيروي كارآمد يك بحران جدي است... چون تربيت مدير لايق براي پست‌هاي مهم مملكتي خم رنگرزي نيست كه فورا بتوان مدير توانمند توليد كرد...
سال‌ها بايد بگذرد تا يك رييس‌جمهور، وزير، قاضي، استاندار و فرماندار متخصص و متعهد و كارآزموده پرورش پيدا كند. لذا اگر جامعه‌اي با بحران كمبود مدير كارآمد صالح مواجه شود دست رهبر براي عزل و نصب مديران بسته مي‌شود و قدرت مانورش براي اقدام قاطع در مواجهه با لغزش مسوولان كم مي‌شود؛ زيرا اگر مديري را به علت برخي ضعف‌ها عزل كند مدير جايگزين بهتري ندارد تا به جايش بگمارد، چه‌بسا مدير جايگزين ضعف‌هاي مهم‌تر و خطرآفرين‌تري داشته باشد يا جاي خالي او مفسده بزرگ‌تر را به‌بار آورد كه آسيب‌هاي ناشي از به‌كارگيري او بيش از مدير اول باشد، چنانكه در مثال فوق كاملا اين امر مشهود است.
بحران كمبود نيرو به گونه‌اي است كه رهبر جامعه اسلامي نمي‌تواند آن را به صورت آشكار در ملأعام مطرح كند، چراكه از يك‌سو موجب سوءاستفاده دشمنان و تضعيف نظام اسلامي مي‌شود و از سوي ديگر برخي از خودي‌هاي سطحي‌نگر مي‌گويند اين چه مكتب و حكومتي است كه نمي‌تواند مديران لايقي تربيت كند تا جامعه و حكومت اسلامي را طبق موازين اسلامي اداره كنند. در حالي كه اگر دقت كنند و عميق به اين مساله نگاه كنند خواهند ديد كه پرورش يافتن مديران كارآمد ده‌ها شرط لازم دارد كه احراز همه آنها كار دشواري است. امروزه نيز يكي از موانع عزل كارگزاراني كه ضعف‌هاي‌شان مشهود است مساله كمبود مدير لايق و كارآمد و جامع‌الشرايط است.» (پايان نقل قول)
متاسفانه بيشتر استدلال‌هاي نواصولگرايان تا همين اندازه غيرمنطقي و مخدوش و توجيه‌گرانه است. در اينجا بخشي از ايراداتي را كه به اين توجيحات وارد است مي‌توان برشمرد؛
۱ـ فرض كنيم كه تربيت افراد زمان‌بر است. آيا ۴۳ سال زمان كمي است؟ در اين مدت بيشتر افراد نسل اول مرده‌اند و نسل فاقد صلاحيت و به قولي بعضا ناصالح عهده‌دار امور مي‌شوند پس فاتحه انقلاب خوانده شده است. به علاوه فعالان انقلاب و مديران اول انقلاب كه همگي در نظام پيش بزرگ شده بودند را چه كسي تربيت كرده بود؟ فرض كنيم فرصت كافي براي تربيت بهتر از آنان نداشتيم، چرا پسرفت كرده‌ايم؟ خيلي ساده ائمه جمعه اول انقلاب را از هر حيث با امامان جمعه كنوني مثلا در تهران مقايسه كنيد، زمين تا آسمان تفاوت كيفي دارند. تقريبا در همه حوزه‌ها شاهد اين پسرفت جدي هستيم؟
۲ـ اصولا كي گفته كه تربيت افراد وظيفه حكومت است؟ حكومتي كه هر روز دولت آن و مقرراتش تغيير مي‌كند، چگونه مي‌تواند عهده‌دار تربيت مردم شود؟ دولت‌ها حتي در جهان توسعه‌يافته نيز چنين وظيفه‌اي ندارند. به‌علاوه در برخي موارد افرادي كه خارج از ساختار آموزشي و تربيتي رسمي فعاليت كرده‌ و تربيت شده‌اند، به مراتب پيشروتر و موفق‌تر بوده‌اند. وظيفه دولت‌ها نه تربيت افراد، بلكه ايجاد امكانات و برابري فرصت‌ها است كه در اين صورت خود مردم در گستره جامعه به بهترين شكل رشد مي‌كنند و تربيت مي‌شوند.
۳ـ عوامل موثر بر تربيت مديران چيست؟ آموزش، انتقال تجربيات، آزادي و فقدان رانت و برقراري رقابت براي بروز خلاقيت‌ها و رفع تبعيض است. اگر يك جامعه‌اي مديرانِ موفقي دارد، همين زمينه‌ها را بهبود بخشيده است. حالا بفرماييد كه كدام يك از اين عناصر در سال‌هاي گذشته بهبود يافته است؟ تامين نكردن اين زمينه‌ها سخت‌تر از تامين آنها است كه متاسفانه انجام نشده است. كافي است به وضعيت آموزش عمومي و دانشگاهي بپردازيد كه چند گام به عقب رفته و مدرك صوري و جعلي براي مديران جاي آموزش واقعي را گرفته است، از انتقال تجربه حرف نزنيم كه جز نفي مطلق پيشينيان هيچ چيز ديگري ترويج نمي‌شود و هر روز در حال اختراع چرخ هستيم. بهره‌مندي كافي از آزادي و رقابت براي بروز خلاقيت‌ها امري شوخي است.
از همه مهم‌تر وجود تبعيض در استفاده از افراد شايسته و كارآمد است، ملاك‌هاي غيرحرفه‌اي در گزينش‌ها گوياي اين ادعا است. كافي است به اظهارات فاقد مبنا و حتي نابخردانه برخي مديران توجه كنيم تا روشن شود كه چگونه در انتخاب مدير، قاعده رقابت و شايستگي ناديده گرفته مي‌شود. همين روزنامه كه سردمدار دفاع از وضع موجود و توجيه‌گر ناكارآمدي مديران است نشانه روشني از ناتواني مديريت‌ها در بيان يك گزاره فاقد تناقض است.
۴ـ اصولا در مفهوم تربيت حكومتي مدير، نوعي تناقض وجود دارد. به‌ طور طبيعي مديران نمي‌توانند افرادي بهتر از خود تربيت كنند، فقط به شرطي اين هدف محقق مي‌شود كه افراد تربيت شونده، آزادي عمل براي بروز استعدادهاي خود داشته باشند و بتوانند جاي مديران بالاتر را بگيرند. تا هنگامي كه آزادي ارتقا و فرهنگ شايسته‌سالاري تامين نشود، هيچ مشكلي حل نخواهد شد و روند نزولي كيفيت و صلاحيت مديران ادامه خواهد داشت.
اين پديده مثبت در ورزش وجود دارد. آنجا افراد برحسب شايستگي‌هاي خود بالا مي‌آيند و لزوما هم طرفدار حكومت نيستند، معمولا منتقد هم هستند، تقريبا هيچ كدام از آنان با رانت بالا نيامده‌اند. يا اگر هم رانتي بوده، در مقابل شايستگي‌هاي فردي آنان اندك است. اين امر در هنر با شدت كمتري وجود دارد. چون در هنر توزيع رانت فراوان است.
در ورزش اگر كسي را به تيم ملي راه ندهند، مي‌رود خارج بازي مي‌كند و مردم هم به عدم حضور او در تيم ملي اعتراض مي‌كنند. در هنر قضيه قدري متفاوت است. در سياست به كلي متفاوت است و انتخاب مديران ربطي با صلاحيت و شايستگي آنان ندارد، حتي درون گروه‌هاي حاكم نيز لزوما اصل شايستگي حاكم نيست، بلكه وابستگي و ارادت‌سالاري جايگزين لياقت‌سالاري است.
۵ـ خلاصه اينكه دوستان نعل وارونه مي‌زنند. مدير خلاق و باصلاحيت و لياقت وجود دارد كم هم نيست، ولي يا حاضر نيست با اين سياست‌ها همراهي كند، يا از ابتدا امكان كار به او داده نمي‌شود و حذف مي‌گردد.                           ",https://www.asriran.com/003V8M
834665,۱۴۰۱/۰۱/۲۳,اخبار سلامت,"وزارت بهداشت: ""عفونت مغزی"" و ""کوری"" از عوارض بیماری سرخک است/ بزرگسالانِ واکسن نزده هم در معرض ابتلا قرار دارند",وقتی از ایمنی ۹۵ درصدی جمعیت حرف می‌زنیم به این معناست که ممکن است ۵ درصد از جمعیت علی‌رغم اینکه واکسن را دریافت کرده‌اند، اما سطح ایمنی‌شان چندان بالا نباشد.,"رئیس اداره بیماری‌های قابل پیشگیری با واکسن وزارت بهداشت درباره عوارض احتمالی بیماری سرخک گفت: عوارض این بیماری می‌تواند خود را به شکل ذات‌الریه، اسهال یا عفونت گوارشی نشان بدهد که منجر به بروز مشکلات جدی برای فرد خواهد شد و در موارد حاد نیز گاهی ممکن است عوارضی مانند عفونت مغزی یا حتی نابینایی و کوری ایجاد کند. این عوارض به‌خصوص در افرادی که دچار سوءتغذیه و کمبود ویتامین آ هستند، بیشتر احتمال بروز خواهد داشت. البته همه این عوارض به راحتی و از طریق واکسیناسیون قابل پیشگیری است.
به گزارش ایلنا، سید محسن زهرایی، رئیس اداره بیماری‌های قابل پیشگیری با واکسن وزارت بهداشت با اشاره به ابتلای ۱۶۴ نفر به بیماری سرخک در کشور و در پاسخ به این سوال که آیا بین این تعداد مبتلا، مواردی از مرگ و میر هم وجود داشته است یا خیر؟ گفت: در نیمه اول سال گذشته دو مورد مرگ کودک زیر دو سال داشته‌ایم که مربوط به اتباع غیر ایرانی بوده است.
وی در پاسخ به این سوال که آیا امکان دارد افرادی که قبلا واکسن زده‌اند هم دوباره به این ویروس مبتلا شوند و در صورت انتشار آن، این بیماری کدام رده‌های سنی را درگیر خواهد کرد، توضیح داد: واکسن سرخک از موثرترین واکسن‌هاست و اگر افراد دو نوبت واکسن خود را در سنین ۱۲ و ۱۸ ماهگی دریافت کنند، انتظار می‌رود که بیش از ۹۵ درصد ایمن شده باشند، بنابراین اگر ما بتوانیم همه افراد را دو نوبت واکسینه کنیم با اطمینان بسیار زیادی می‌توانیم بگوییم که این افراد دیگر بیماری را نخواهند گرفت، زیرا ایمنی واکسن سرخک بسیار طولانی مدت است، اما به این معنا نیست که این واکسن ایمنی صد درصدی خواهد داشت، زیرا در علم پزشکی و طب ما هیچگونه قطعیت صد درصدی نداریم. در نتیجه وقتی از ایمنی ۹۵ درصدی جمعیت حرف می‌زنیم به این معناست که ممکن است ۵ درصد از جمعیت علی‌رغم اینکه واکسن را دریافت کرده‌اند، اما سطح ایمنی‌شان چندان بالا نباشد.
وی ادامه داد: پس وقتی احتمال بروز بیماری، چرخش ویروس و میزان تماس افراد با هم بالا باشد، آن دسته از افرادی که ایمن نشده‌اند، می‌توانند در صورت مواجهه با ویروس به آن مبتلا شوند. در حالت کلی بیشترین خطر متوجه افرادی است که یا اصلا واکسن نزده‌اند و یا واکسیناسیون آن‌ها کامل نبوده و به جای دو نوبت، تنها یک نوبت دریافت کرده‌اند. در هر حال برای کسانی که دو نوبت واکسن سرخک خود را در زمان مناسب دریافت کرده‌اند، هیچگونه خطر و نگرانی وجود ندارد.
بیشترین نگرانی مربوط به افراد واکسن‌نزده‌ است
زهرایی تصریح کرد: سرخک، بیماری است که عموما در بچه‌ها بروز می‌کند، البته این به آن معنا نیست که بزرگترها هرگز به این بیماری مبتلا نمی‌شوند، زیرا درصورت ایمن نبودن در برابر این ویروس، افراد بزرگسال نیز در معرض ابتلا به آن قرار دارند.به طور مثال در کشوری مثل افغانستان که بیماری به میزان بسیار زیادی شایع است، بسیاری از افراد در دوران کودکی با این ویروس مواجهه پیدا کرده و به آن مبتلا شدند و در اثر این ابتلای طبیعی، سال‌های طولانی در برابر این بیماری ایمنی خواهند داشت.
در نتیجه در کشوری مثل افغانستان نیز این بیماری بیشتر در رده سنی کودکان دیده می‌شود، زیرا بزرگترها یک بار در کودکی، نوجوانی یا اوایل جوانی با این بیماری برخورد کرده و به آن مبتلا شده‌اند. بنابراین همانطور که گفته‌ شد بیشترین نگرانی متوجه افرادی است که یا واکسن نزده‌اند یا واکسیناسیون‌شان ناقص است.
رئیس اداره بیماری‌های قابل پیشگیری با واکسن وزارت بهداشت خاطرنشان کرد: خوشبختانه در مورد بیماری سرخک ما با بیماری روبه‌رو هستیم که راه پیشگیری بسیار خوب و مؤثری دارد که واکسن آن در مقایسه با واکسن سایر بیماری‌ها مثلا واکسن کووید۱۹، هم از جهت کارایی و هم از نظر دوام اثر بسیار متفاوتی دارد. در نتیجه ما در برابر این بیماری چنین ابزار بسیار خوب و مفیدی را در اختیار داریم. بنابراین راهکار رفع نگرانی‌ها، این است که مطمئن باشیم که فرزندمان هر دو نوبت واکسن خود را دریافت کرده‌اند.
وی با تاکید بر این نکته که سرخک می‌تواند در گروه سنی زیر ۵ سال خطرات و تبعات جدی داشته باشد و ممکن است در جریان همه‌گیری‌های بزرگ با مرگ و میر همراه باشد، گفت: به همین دلیل گاهی در بعضی از آمارهای رسمی ذکر می‌شود که در کشورهای در حال توسعه یا در کشوهایی که در آن‌ها میزان فقر و سوءتغذیه بالاست، این بیماری ممکن است حتی بین ۱ تا ۵ درصد در صورت ابتلا با مرگ همراه باشد و این مسئله همانطور که گفته شد می‌تواند به دلیل عوارض این بیماری باشد.
این عوارض می‌تواند خود را به شکل ذات‌الریه، اسهال یا عفونت گوارشی نشان بدهد که منجر به بروز مشکلات جدی برای فرد خواهد شد و در موارد حاد گاهی ممکن است عوارضی مانند عفونت مغزی یا حتی نابینایی و کوری ایجاد شود. این عوارض به‌خصوص در افرادی که دچار سوءتغذیه و کمبود ویتامین آ هستند، بیشتر احتمال بروز خواهد داشت. البته همه این عوارض به راحتی و از طریق واکسیناسیون قابل پیشگیری است.
در واکسیناسیون کودکان جزو بهترین‌ کشورها هستیم
زهرایی در پاسخ به چرایی روند افزایشی ابتلا به سرخک در کشور تاکید کرد: موارد بیماری در کشور فقط به دلیل افزایش ورود بیماری به ایران از طریق کشورهای همسایه به‌خصوص مرزهای شرقی است، زیرا ما در وضعیتی هستیم که خوشبختانه با مشارکت خوب خانواده‌ها در برنامه واکسیناسیون، پوشش واکسیناسیون‌مان در وضعیت خوبی قرار دارد. به‌خصوص در واکسیناسیون کودکان ما جزو بهترین‌ کشورها هستیم. ما در تاریخ مهرماه ۱۳۹۸ تاییدیه سازمان جهانی بهداشت را مبنی بر حذف سرخک بومی در کشور دریافت کردیم و از این نظر جزو کشورهای پیشرو در منطقه خاورمیانه هستیم.
وی ادامه داد: در این منطقه تنها سه کشور ایران، بحرین و عمان توانسته‌اند این تاییدیه را دریافت کنند و این نشان‌دهنده قوت و قدرت برنامه‌های واکسیناسیون در کشور ماست، اما این به معنای صفر شدن بیماری سرخک در کشورمان نیست و این یعنی بیماری سرخک در هر کشوری که وجود داشته‌ باشد به‌راحتی از طریق سفرها و جابه‌جایی‌ها منتقل می‌شود. در کشورهای افغانستان و پاکستان بیماری سرخک و بعضی بیماری‌های دیگر مثل فلج اطفال از قبل وجود داشت و از طرفی ضعف در برنامه‌های واکسیناسیون، شیوع بیماری کووید و ناآرامی‌های سیاسی و امنیتی باعث شد که در این کشورها به خصوص در افغانستان، میزان سرخک بسیار بیشتر از گذشته شده و همه‌گیری‌های وسیعی ایجاد شود.
او افزود: از طرف دیگر ما با سیل مهاجرت به داخل کشورمان مواجه هستیم به‌گونه‌ای که در حال حاضر در مقایسه با دو سال گذشته اتباع افغانستانی خیلی بیشتر از قبل وارد کشور ما می‌شوند و از آنجایی که در کشورشان میزان بیماری بسیار زیاد است و تعداد این مهاجران هم بیشتر شده است، بنابراین این بیماری را بیشتر از قبل با خود به داخل ایران می‌آورند. ما در کشور این موارد را شناسایی کرده و تلاش می‌کنیم پیش از آنکه این ویروس پخش شده و به افراد دیگر منتقل شود، جلوی انتشار آن را بگیریم و بیماری را کنترل کنیم.
وی اضافه کرد: برای اطلاع عموم باید این نکته به خوبی مطرح شود که به‌ خاطر شرایطی که گفته شد، در وضعیت فعلی بیماری سرخک در کشور ما ریشه‌کن نشده است، مگر اینکه همه کشورها بتوانند پوشش واکسیناسیون عالی داشته باشند که در حال حاضر این اتفاق خیلی دور از دسترس است. فعلا باید سال‌های طولانی خودمان را آماده نگه‌ داریم.
تا زمانی که این بیماری به خصوص در همسایه‌های ما به وضعیت مناسبی نرسیده است باید مراقب باشیم، واکسیناسیون بچه‌ها را کامل کنیم و گوش به زنگ شناسایی موارد احتمالی این بیماری که وارد کشور می‌شود باشیم و به این ترتیب مانع انتشار ویروس شویم.
فقط در مورد ""آبله مرغان"" ریشه‌کنی بیماری اعلام می‌شود
رئیس اداره بیماری‌های قابل پیشگیری با واکسن وزارت بهداشت ادامه داد: بحث ریشه‌کن شدن از نظر علمی صحیح نیست و فقط در مورد بیماری آبله مرغان برنامه ریشه‌کنی اعلام می‌شود به این خاطر که بیش از ۴۰ سال است که این بیماری ریشه‌کن شده است و حتی در مورد بیماری فلج اطفال هم که هدفش رسیدن به ریشه‌کنی جهانی است، هنوز این مسئله بیان نمی‌شود که فلان کشور در جهان این بیماری را ریشه‌کن کرده است بلکه این‌طور گفته می‌شود که این کشور از فلج اطفال پاک شده است.
بنابراین در مورد سرخک بحث ریشه‌کن شدن غیرممکن است و این مفهوم درباره آن به کار برده نمی‌شود. بلکه می‌گویند که این کشور موفق شده است که سرخک بومی را حذف کند. طبیعتا در سال‌های بعد اگر برنامه‌های واکسیناسیون ضعیف شود، حتی ممکن است به راحتی این بیماری شایع شود، اما در حال حاضر ما هنوز مشارکت بسیار خوب خانواده‌ها را داریم و پوشش واکسیناسیون کودکان‌مان بسیار خوب است.
زهرایی با بیان اینکه هدف وزارت بهداشت از هشدارهایی که درباره بیماری سرخک داده است، هوشیار کردن سه گروه هدف در جامعه است، افزود: این ۳ گروه در وهله اول شامل خانواده‌هاست که به بیماری سرخک بیش از پیش توجه کنند و اگر احیانا در تزریق واکسن فرزندشان تعلل کرده‌اند یا بنابر دلایلی این واکسن را نزده‌اند و یا اینکه از کامل شدن آن مطمئن نیستند، برای آسودگی خاطرشان این مسئله را از مراکز بهداشتی محل سکونت خود پیگیری کنند تا در اسرع وقت، واکسن برای فرزندشان تزریق شود.
در وهله دوم برای جامعه پزشکی است که متوجه باشند بیماری سرخک از طریق اتباع بیگانه وارد کشور می‌شود و بیشتر به آن توجه و مراقبت کنند و در صورت مشاهده موارد مشکوک، به سیستم بهداشتی گزارش دهند و در وهله سوم برای همکاران کارکنان سیستم بهداشتی است که آمادگی خود را برای شناسایی و پیگیری سریع اطرافیان موارد مبتلایی که گزارش می‌شود، مضاعف کنند.                           ",https://www.asriran.com/003V8L
834664,۱۴۰۱/۰۱/۲۳,ورزشی,پرسپولیس چقدر درآمد داشته است؟,باشگاه پرسپولیس بعد از گذشت ۲۴ هفته از لیگ برتر و درحالی فاصله زیادی تا پایان فصل باقی نمانده است، حدود ۷۰ میلیارد تومان از کارگزار خود درآمد داشته است.,"باشگاه پرسپولیس در لیگ بیست‌ و یکم و تاکنون تنها توانسته ۲۱ درصد درآمدهای ادعایی را وصول کند.
به گزارش ایسنا، باشگاه پرسپولیس در ۱۴ آذر ۱۴۰۰ و در دوره مدیریت مجید صدری طی خبری رسمی اعلام کرد که این باشگاه با شرکتی برای کارگزاری قرارداد امضا کرده که بر اساس آن ۳۳۰ میلیارد تومان از تبلیغات محیطی و مباحث تبلیغاتی روی پیراهن درآمد خواهد داشت اما بررسی‌ها نشان می‌دهد پرسپولیس فاصله زیادی با تحقق عدد ۳۳۰ میلیاردی دارد.
بر اساس اطلاع خبرنگار ایسنا، باشگاه پرسپولیس بعد از گذشت ۲۴ هفته از لیگ برتر و درحالی فاصله زیادی تا پایان فصل باقی نمانده است، حدود ۷۰ میلیارد تومان از کارگزار خود درآمد داشته است.
تحقق درآمد ۷۰ میلیارد تومانی در شرایطی بوده که کارگزار باشگاه از هفته هشتم قرارداد امضا کرده و از نیم فصل عملا توانسته فضای روی پیراهن پرسپولیس را در اختیار بگیرد. این یعنی با وجود همه این شرایط کارگزار باشگاه تنها توانسته حدود ۲۱ درصد از مبلغ مورد ادعایی روز امضای قرارداد را پرداخت کند.                           ",https://www.asriran.com/003V8K
834536,۱۴۰۱/۰۱/۲۳,سلامت,"از خواص شگفت انگیز گیاه ""ریشه طلایی""(+عکس)",خواص درمانی رودیولا می تواند برای بسیاری از بیماری‌ های مرتبط با افزایش سن مفید باشد.,"عصر ایران - رودیولا رزا (نام علمی: Rhodiola rosea) که تحت عنوان ریشه طلایی یا ریشه قطبی نیز شناخته می شود، گیاهی است که در مناطق سرد و کوهستانی اروپا و آسیا می روید. ریشه‌ های این گیاه، آداپتوژن در نظر گرفته می‌ شوند به این معنی که به بدن کمک می‌ کنند تا هنگام مواجهه با استرس تعادل خود را حفظ کند.
ریشه رودیولا حاوی بیش از 140 ماده فعال است که دو مورد از قوی ترین آنها روزاوین و سالیدروسید نام دارند. مردم روسیه و کشورهای اسکاندیناوی قرن ها است که از رودیولا برای درمان مشکلات زیر استفاده می کنند:
- اضطراب
- خستگی
- افسردگی
امروزه به واسطه فواید بسیاری که این گیاه برای سلامتی دارد، به طور گسترده ای در قالب مکمل های غذایی و دارویی استفاده می شود.

و اما تعدادی از مهم ترین خواص درمانی رودیولا بر اساس مقالات منتشر شده توسط منابع معتبر از جمله مرکز ملی اطلاعات زیست فناوری آمریکا به صورت زیر دسته بندی شده اند:
کمک به کاهش استرس
رودیولا مدتها است که به عنوان یک آداپتوژن شناخته می شود. اعتقاد بر این است که مصرف آداپتوژن‌ ها در موقعیت های استرس‌ زا به شما کمک می‌ کند تا چنین شرایطی را بهتر مدیریت کنید.
همچنین نشان داده شده است که رودیولا علائم فروپاشی روانی را بهبود می بخشد. این وضعیت می تواند مستقیما با استرس مزمن در ارتباط باشد. در یک مطالعه 118 فرد مبتلا به فروپاشی روانی مرتبط با استرس، روزانه 400 میلی گرم رودیولا به مدت 12 هفته مصرف کردند. شرکت کنندگان بهبود قابل ملاحظه ای در علائم مختلف مانند استرس و افسردگی که معمولا با فروپاشی روانی مرتبط هستند را نشان دادند.
بیشترین میزان بهبودی طی هفته اول مشاهده شد و در تمام زمان مطالعه نیز ادامه یافت. محققان توضیح دادند که این اولین کارآزمایی با هدف بررسی نتایج بالینی مصرف رودیولا برای کمک به درمان افسردگی و ناپایداری روحی بوده است. آنها یافته ها را دلگرم کننده دانسته و آزمایشات بیشتری را در این زمینه توصیه کردند.
کمک به رفع خستگی
استرس، اضطراب و خواب ناکافی از جمله عاملی هستند که می توانند در ایجاد خستگی طولانی مدت نقش داشته باشند. با توجه به خواص آداپتوژنیک رودیولا، تصور می شود که این گیاه در کمک به کاهش خستگی موثر باشد.
طی یک پژوهش، 100 نفر با علائم خستگی مزمن روزانه 400 میلی گرم رودیولا به مدت 8 هفته دریافت و پیشرفت های قابل توجهی را در موارد زیر تجربه کردند:
- علائم استرس
- خستگی
- افزایش کیفیت زندگی
- حالات روحی
- تمرکز
این بهبود تنها پس از 1 هفته از شروع درمان مشاهده شد و تا هفته آخر مطالعه نیز استمرار داشت.

تقویت عملکرد مغز
ورزش، تغذیه مناسب و خواب خوب شبانه عوامل مطمئنی به شمار می روند که برای حفظ قدرت و عملکرد بهینه مغز ضروری هستند. برخی ترکیبات طبیعی نیز ممکن است در این مسیر کمک کننده باشند، از جمله رودیولا.
بررسی 36 مطالعه حیوانی مستقل نشان داد که رودیولا ممکن است یادگیری و عملکرد حافظه را بهبود ببخشد.
پژوهش حیوانی دیگری نشان داد که تنها یک دوز رودیولا باعث افزایش حافظه می شود و اثر ضد افسردگی روی موش های آزمایشگاهی دارد. از این رو رودیولا می تواند ابزار خوبی برای تقویت عملکردهای شناختی و مقابله با اختلالات خلقی باشد.
همچنین دیده شده که خواص درمانی رودیولا می تواند برای بسیاری از بیماری‌ های مرتبط با افزایش سن مفید باشد. با توجه به این یافته ها محققان خواستار تحقیقات تکمیلی به منظور پر کردن شکاف موجود میان نتایج تجربی و کاربردهای بالینی شدند.
از جمله دیگر مزایای رودیولا می توان به موارد زیر اشاره کرد:
- بهبود عملکرد و استقامت ورزشی
- کمک به کنترل دیابت
- پتانسیل ضد سرطانی
- افزایش میل جنسی

نحوه مصرف
امروزه گیاه ریشه طلایی به صورت مکمل های دارویی که از داروخانه ها قابل تهیه هستند و یا اجزای خشک شده قابل استفاده به صورت چای که در عطاری ها موجود اند، مصرف می شود.
در مجموع بهتر است رودیولا را با معده خالی مصرف کنید، اما نه قبل از خواب. زیرا کمی اثر تحریک کنندگی دارد و ممکن است سبب اختلال در روند خواب شود. اکثرا عصاره رودیولا در کپسول ها یا قرص های 100 تا 200 میلی گرمی با 3 درصد روزاوین و 0.8 تا 1 درصد سالیدروسید فرموله می شود.
بر اساس یافته‌ های تحقیقاتی فعلی، رودیولا برای بهبود علائم استرس، خستگی یا افسردگی در دوزهای 400 تا 600 میلی‌گرم در روز به صورت منفرد یا منقسم موثر است.
علاوه بر این، برخی از مطالعات نشان داده اند که دوزهای کمتر بین 200 تا 300 میلی گرم در روز به افزایش عملکرد ورزشی کمک می کنند.
به طور کلی رودیولا دارای مزایای سلامتی بسیاری است و زمانی که در دوزهای توصیه شده مصرف شود، ایمن محسوب شده و با عوارض جانبی پایینی همراه خواهد بود.
با این حال اگر به بیماری خاصی مبتلا هستید و قصد استفاده از این گیاه را دارید، ابتدا با یک متخصص مراقبت های بهداشتی، پزشک معالج و یا داروساز خود صحبت کنید تا مشخص شود که آیا برای وضعیت شما مناسب است و یا خیر.                           ",https://www.asriran.com/003V6G
834661,۱۴۰۱/۰۱/۲۳,اجتماعی ,هشدار پلیس به تعقیب‌کنندگان آمبولانس‌ها,این تخلف بسیار حادثه ساز بوده و ممکن است منجر به تصادفات شدید رانندگی شود. چرا که با توجه به ابعاد آمبولانس امکان دیدن مسیر از سوی راننده خودرویی که در تعقیب آمبولانس است وجود ندارد و در صورت ترمز ناگهانی آمبولانس احتمال وقوع تصادف و حتی تصادف زنجیره‌ای نیز افزایش پیدا می‌کند.,"معاون اجتماعی و فرهنگ ترافیک پلیس راهنمایی و رانندگی از جریمه خودروهای تعقیب کننده آمبولانس‌ها در معابر خبر داد.
به گزارش ایسنا، آذرماه سال گذشته بود که یحیی صالح طبری، رییس اورژانس تهران از تجهیز آمبولانس‌های پایتخت به دوربین پلاک خوان برای برخورد با افرادی که به آمبولانس‌ها راه نداده یا اقدام به حرکت در پشت سر آمبولانس‌ها می‌کنند، خبر داد. او در گفت‌وگو با ایسنا گفته بود که «می‌خواهیم با پلیس راهور هماهنگ باشیم تا با خودروهایی که از عقب به دنبال اورژانس راه می افتند و با خودروهایی که می توانند اما از جلو به آمبولانس راه نمی‌دهند، برخورد شود.» رییس اورژانس تهران همچنین گفته بود که طبق برنامه‌ریزی انجام شده این موضوع تا سال ۱۴۰۱ محقق خواهد شد.
حالا با آغاز سال ۱۴۰۱ به نظر می‌رسد که پلیس به دنبال اجرایی کردن این طرح است، طرحی که بر اساس آن حداقل تعقیب کنندگان آمبولانس‌ها مشمول یکسری جرائم می‌شوند. سرهنگ عین‌الله جهانی، معاون اجتماعی و فرهنگ ترافیک پلیس راهنمایی و رانندگی توضیحاتی را در این خصوص ارائه کرده است.
او با بیان اینکه حرکت در پوشش یا تعقیب خودروهای امدادی ممنوع است، می‌گوید:‌ برابر مقررات چنین رفتاری تخلف محسوب شده و جریمه ۳۰ هزار تومانی برای خودروی متخلف درپی خواهد داشت. البته رقم این جریمه بالا نیست، اما این تخلف بسیار حادثه ساز بوده و ممکن است منجر به تصادفات شدید رانندگی شود. چرا که با توجه به ابعاد آمبولانس امکان دیدن مسیر از سوی راننده خودرویی که در تعقیب آمبولانس است وجود ندارد و در صورت ترمز ناگهانی آمبولانس احتمال وقوع تصادف و حتی تصادف زنجیره‌ای نیز افزایش پیدا می‌کند.
جهانی همچنین از احتمال جریمه خودروهای متخلف به دلیل سرعت غیرمجاز نیز خبر داده و می‌افزاید:‌ سقف سرعت مجاز برای آمبولانس‌ها و خودروهای امدادی با خودروهای سواری در معابر متفاوت است. از این رو ممکن است مثلا خودرویی اقدام به حرکت در پشت آمبولانس کند و آمبولانس در مسیری که سقف سرعت آن ۶۰ کیلومتر بر ساعت است، با سرعت ۷۰ کیلومتر بر ساعت حرکت کند. در این شرایط علاوه بر جریمه ۳۰ هزار تومانی مذکور، جریمه سرعت غیرمجاز و نمره منفی نیز برای متخلف ثبت خواهد شد.
معاون اجتماعی و فرهنگ ترافیک پلیس راهنمایی و رانندگی درباره درخواست اورژانس برای برخورد با این تخلفات نیز ادامه می‌دهد:‌ بناشد با توجه به درخواست اورژانس دوربین‌هایی پشت سر آمبولانس‌ها نصب شود که به نظر می‌رسد اقداماتی در این خصوص از سوی این سازمان انجام شده است. این دوربین‌ها پلاک خودروهای متخلف را ثبت کرده و سپس در اختیار پلیس قرار گرفته و با خودروهای متخلف برخورد می‌شود.
جهانی همچنین ایجاد چنین سامانه‌ای را به دیگر دستگاه‌های امدادی نیز توصیه کرده و می‌گوید:‌ مشابه این مشکل در مورد خودروهای آتش‌نشانی، خودروهای سازمان امدادونجات و ... نیز وجود دارد. به همین دلیل نیز به این دستگاه‌ها نیز پیشنهاد می‌کنیم که این سامانه را راه‌اندازی و نصب کنند و پلیس نیز آمادگی همکاری با آنان را دارد.
او به رانندگان نیز توصیه کرد که قوانین و مقررات را رعایت کنند و اظهار می‌کند:‌ چنین رفتاری ممکن است نهایتا پنج تا ۱۰ دقیقه رانندگان را زودتر به مقصد برساند، اما حوادث جبران ناپذیر زیادی ممکن است در پی آن رخ دهد که تصادف رانندگی از جمله این موارد است.                           ",https://www.asriran.com/003V8H
834660,۱۴۰۱/۰۱/۲۳,اجتماعی ,آلاینده‌های کربنی خطرناک‌ترند یا گرد و غبار؟,ذرات معلق بویژه ذرات ریز می‌توانند طول عمر بالایی داشته باشند و برای مدت زمان زیاد و طی مسافت‌های طولانی در هوا باقی بمانند و اثر خود را نشان دهند.,"به دنبال گسیل گرد و خاک از مرزهای غربی کشور در ۱۹ و ۲۰ فروردین، غلظت آلاینده ذرات معلق بویژه آلاینده ذرات معلق کمتر از ۱۰ میکرون افزایش بی‌سابقه‌ای پیدا کرد و برای چندین ساعت پیاپی در محدوده خطرناک قرار گرفت علاوه بر آن غلظت آلاینده ذرات معلق کوچکتر از ۲.۵ میکرون نیز با افزایش قابل ملاحظه بود و به محدوده شرایط بسیار ناسالم رسید. کارشناس شرکت کنترل کیفیت هوای تهران با مقایسه این دو آلاینده می‌گوید: ذرات آلاینده هرچقدر ریزتر باشند، خطرناک ترند.
به گزارش ایسنا مردم کلانشهرهای بزرگ به ویژه تهران، با واژه آلودگی هوا آشنایی کاملی دارند. ریه‌های مردم پایتخت در هر فصل سال میزبان یکی از ذرات دردسرساز آلاینده هواست. آلاینده شاخص هوای پایتخت به‌خصوص در فصول سرد که با وارونگی هوا و افزایش سوخت‌های فسیلی همراه است، ذرات معلق کمتر از ۲.۵ میکرون است اما در روزهای غبارآلود اخیر ذرات معلق کمتر از ۱۰ میکرون میهمان خارجی ویژه شهر تهران بودند. افزایش وحشتناک غلظت این آلاینده سبب شد تا کیفیت هوای تهران در بازه‌ای از زمان در وضعیت خطرناک گزارش شود. سوالی که در این بین ذهن‌ها را مشغول می‌کند این است که آیا مخاطرات آلاینده کربنی با خطرهای گرد و غبار یکسان است؟
سولماز احدی در گفت و گو با ایسنا با اشاره به تفاوت تاثیرات منفی آلاینده‌های کربنی و گرد و غبار اظهارکرد: ذرات معلق کوچکتر از ۱۰ میکرون درشت‌ترند و نسبت به ذرات معلق کوچکتر از ۲.۵ میکرون کمتر وارد بخش‌های تحتانی سیستم تنفسی می‌شوند و به طور جزئی خطر کمتری دارند ولی در غلظت‌های بالا و در قیاس با حد مجاز می‌توانند مشکلات زیادی به لحاظ بهداشتی و زیست محیطی در پی داشته باشد
وی افزود: این ذرات نسبت به ذرات معلق کوچکتر از ۲.۵ میکرون که منشاء احتراقی دارند، بیشتر منشاء طبیعی و خاکی دارند. ذرات معلق بویژه ذرات ریز می‌توانند طول عمر بالایی داشته باشند و برای مدت زمان زیاد و طی مسافت‌های طولانی در هوا باقی بمانند و اثر خود را نشان دهند.
این کارشناس شرکت کنترل کیفیت هوای تهران ادامه داد: شهر تهران در دهه گذشته چنین شرایط خطرناکی را تجربه نکرده بود اما در روزهای اخیر هم آلاینده ذرات معلق کوچکتر از ۲.۵ میکرون و هم ذرات معلق کوچکتر از ۱۰ میکرون به مقدار قابل توجهی بالاتر از حد مجاز بودند و کیفیت هوا در محدوده خطرناک قرار داشت.
احدی با تاکید بر جدی بود این موضوع گفت: هوای تهران در روز جمعه برای ۱۴ ساعت متوالی شرایط خطرناک را تجربه کرد و تداوم یکی دو روزه این وضعیت باعث شد تا همه افراد جامعه به‌ویژه گروه‌های حساس تحت تاثیر این پدیده قرار گیرند این اتفاق در حالی رخ داد که آلودگی هوا در سال ۲۰۱۹ به عنوان چهارمین عامل مرگ و میر زودرس شناخته شده اما موضوع به همین جا ختم نمی‌شود و در این رتبه‌بندی آلاینده ذرات معلق به دلیل اهمیت بالا به‌طور جداگانه ششمین عامل مرگ و میر زودرس در دنیا شناخته می‌شوند همچنین خسارت اقتصادی آلودگی هوا بویژه آلاینده ذرات معلق نیز قابل چشم پوشی نیست.
احدی با اشاره به ارتباط میان افزایش ذرات معلق کمتر از ۲.۵ میکرون همزمان با بالارفتن غلظت ذرات معلق کمتر از ۱۰ میکرون اظهارکرد: این ذرات منشا خارجی داشتند و مسافت زیاد و زمان طولانی را برای رسیدن به شهر تهران سپری کرده‌اند لذا در این مسیر ذرات درشت‌تر ته نشین شده و ذرات ریزتر که مخاطرات بهداشتی بیشتری دارند به شهر تهران رسیده‌اند.
وی با اشاره به نحوه محاسبه شاخص کیفیت هوا و علت استفاده از آن تصریح کرد: غلظت آلاینده‌ها به شاخص کیفیت هوا تبدیل می‌شوند چرا که برخی ماهیت گازی و برخی ماهیت ذره‌ای دارندو با واحدهای مختلفی از جمله ppb (آلاینده‌های گازی) و میکروگرم بر متر مکعب (آلاینده های ذره ای) سنجش و گزارش می شود در همین راستا همه آلاینده‌ها به شاخص بدون واحد AQI تبدیل می‌شوند.
تنفس آلاینده‌هایی با قطر ۷ برابر کمتر از موی انسان
احدی تصریح کرد: ذرات معلق هر چقدر قطر کمتری داشته باشند، مخاطرات بهداشتی و سلامتی بیشتری دارند و به همین علت استاندارد سختگیرانه‌تری برای ذرات ریز تعریف شده است. این نکته قابل تامل است که موی انسان ۵۰ تا ۷۰ میکرون قطر دارد این در حالیست که ذرات معلق کمتر از ۱۰ میکرون تقریبا ۵ تا ۷ برابر از تار موی انسان نیز قطر کمتری دارند و به راحتی وارد سیستم تنفسی می‌شوند بنابراین توصیه می‌شود در این شرایط از ماسک‌های مناسب ذرات معلق نظیر N۹۵ استفاده شود.                           ",https://www.asriran.com/003V8G
834659,۱۴۰۱/۰۱/۲۳,اقتصادی,نقش اینترنت در فعالیت‌های اقتصادی گردشگری,در حال حاضر شاهد استفاده فزاینده از ICT ها در عرصه گردشگری هستیم. دائما برنامه‌های جدیدی تحت عنوان استارت‌آپ‌های گردشگری معرفی می‌شوند که برخی از آنان دارای کارایی بالایی نیز هستند و جایگاه خوبی نیز به دست آورده‌اند.,"عضو گروه پژوهشی مدیریت و برنامه‌ریزی گردشگری پژوهشکده گردشگری جهاد دانشگاهی گفت: شاید هیچ عرصه‌ای به اندازه گردشگری از فناوری اطلاعات و ارتباطات تاثیر نگرفته است؛ بخش خصوصی کاملا نیازمند استفاده از فضای اینترنت و دسترسی آزاد به این بستر است که هرگونه محدودیتی فعالیت اقتصادی این بخش را به شدت تحت تاثیر قرار خواهد داد.
رضا رضوانی در گفت‌وگو با ایسنا در خصوص تاثیر اینترنت بر فعالیت‌های اقتصادی گردشگری اظهار کرد: جهان در حال کوچک شدن است و فناوری اطلاعات و ارتباطات، ما را با شرایط جدید روبرو ساخته است. باید گفت جامعه ما در حال تجربه یک انقلاب صنعتی جدید است که البته از آن به عنوان انقلاب اطلاعاتی نیز نام می‌برند.
وی افزود: در حالی فناوری‌های اطلاعات و ارتباطات در تمام ابعاد زندگی ما حاضر شده‌اند که روش‌های پیشرفته تحلیل آماری و هوش مصنوعی به طور فزاینده‌ای در حال شکل دادن به کل طیف فعالیت‌های ما از جمله روش‌های اجتماعی، کار، سفر و تعامل با محیط‌مان هستند. این انقلاب حول مفهوم «داده» ساخته شده است. «حقوق داده» رشته‌ای کاملا تخصصی است که به صورت دوره‌های عملیاتی و همینطور دانشگاهی سال‌ها است که در کشورهای پیشرو به صورت کاملا حرفه‌ای دنبال می‌شود.
عضو گروه پژوهشی مدیریت و برنامه‌ریزی گردشگری پژوهشکده گردشگری گفت: حقوق داده از یک سو نحوه تنظیم فعالیت‌های پردازش داده‌ها و کاربردها و فناوری‌های ساخته شده بر روی آن‌ها را مطالعه می‌کند و از سوی دیگر این دوره با بررسی استفاده و کاربرد روش‌های هوش مصنوعی در حوزه حقوق، نقش «قانون به ‌عنوان داده» را مورد بررسی قرار می‌دهد.
رضوانی ادامه داد: یکی از موضوعات بسیار مهم در حقوق داده حفظ حریم خصوصی شهروندان و تدوین پروتکل‌های دقیق جهت ارائه و تصویب مواد قانونی جهت حفظ حقوق مصرف‌کنندگان و افراد جامعه در این فضا است.
وی تصریح کرد: امروز در کشور شاهد تصویب طرح صیانت هستیم که تحت عنوان حمایت از حقوق کاربران در فضای مجازی معرفی می‌شود. البته جزئیات کاملی از طرح هنوز اعلام نشده است، اما در ذهنیت جامعه محدودسازی افراد در دسترسی به فضای آزاد اطلاعات ایجاد شده است.
عضو گروه پژوهشی مدیریت و برنامه‌ریزی گردشگری پژوهشکده گردشگری خاطرنشان کرد: شاید هیچ عرصه‌ای به اندازه گردشگری از فناوری اطلاعات و ارتباطات تاثیر نگرفته است. در حال حاضر شاهد استفاده فزاینده از ICT ها در عرصه گردشگری هستیم. دائما برنامه‌های جدیدی تحت عنوان استارت‌آپ‌های گردشگری معرفی می‌شوند که برخی از آنان دارای کارایی بالایی نیز هستند و جایگاه خوبی نیز به دست آورده‌اند.
رضوانی اضافه کرد: یک موضوع اساسی که می‌توان از آن به عنوان نقطه تهدید نیز نام برد نبود مواد قانونی مشخص و شفاف در مورد بکارگیری و استفاده از این بستر در قالب‌های جدید است. به عنوان مثال ما امروز در عرصه جهان شاهد استفاده از پلت فرم‌هایی همچون Air B and B؛ Booking.Com؛ Couchsurfing؛ Trip Adviser و دیگر موارد هستیم. تمامی این موارد حاصل خلاقیت‌های نو جهت تامین خدمات مورد نیاز گردشگران شکل گرفته‌اند که استفاده از آن‌ها محدود شده است.
وی عنوان کرد: در ایران هر اقامتگاه رسمی و شناسنامه‌دار باید لیست میهمانان شبانه خود را به اداره اماکن تحویل دهد و پذیرش میهمان نیز با توجه به شرایط قانونی و شرعی کشور انجام شود، اما در مورد اقامتگاه‌های غیرمجوزدار و فاقد شناسنامه که تحت عنوان خانه‌های شخصی اجاره داده می‌شوند، از این شرایط برخوردار نیستند. اگر قرار باشد پلت‌فرم‌هایی همچون نمونه‌های خارجی در کشور شکل بگیرد در درجه اول نیازمند تدوین رویه‌های قانونی آن هستیم که خلاء آن احساس می‌شود. فقدان رشته دانشگاهی در رسته حقوق همچون شاخه‌های جرم و جزا به نوعی تدوین این رویه‌ها را نیز دشوار می‌سازد.
عضو گروه پژوهشی مدیریت و برنامه‌ریزی گردشگری پژوهشکده گردشگری افزود: فارغ از گردشگری داخلی و محلی، در زمینه گردشگری خارجی که ارزآوری مهمترین مزیت آن است، به نوعی فعالیتی صادراتی محسوب می‌شود. بخش خصوصی کاملا نیازمند استفاده از فضای اینترنت و دسترسی آزاد به این بستر است که هرگونه محدودیتی فعالیت اقتصادی این بخش را به شدت تحت تاثیر قرار خواهد داد که ره‌آورد آن افزوده شدن تعدادی دیگر به لشکر عظیم بی‌کاران کشور است.                           ",https://www.asriran.com/003V8F
834658,۱۴۰۱/۰۱/۲۳,اقتصادی,23 کارگر معترض کشت و صنعت لرستان از کار بیکار شدند,طی اطلاعیه جداگانه ای به آنان هشدار داده اند چنانچه ظرف 28 ساعت قرارداد با پیمانکار جدید را امضا نکنند، دیگر امکان حضور در شرکت را نخواهند داشت و در این صورت افراد دیگری جایگزین انها خواهند شد.,"علیرغم ادعای معاون استانداری لرستان مبنی بر عدم تعدیل هیچ نیرویی از سوی شرکت فجر صفای لرستان، 23 نفر از کارگران این شرکت از کار بیکار شدند.
به گزارش جماران، سرانجام پس از کش و قوس های فراوان، ماجرای اعتراضات کارگران مجتمع کشت و صنعت فجر صفای لرستان به عدم تمدید قرارداد 23 کارگر معترض انجامید.
هفته گذشته کارگران مجتمع کشت و صنعت لرستان درپی اعلام مسئولان این شرکت مبنی بر اینکه امکان ادامه فعالیت کارگران منوط به انعقاد قرارداد با پیمانکاری خارج از مجموعه خواهد بود، طی تجمعاتی اعتراض خود را به این تصمیم نشان دادند.
پس از انتقادات رسانه ها و با ورود برخی مسئولین به ماجرای اعتراض کارگران، مدیرکل امور اقتصادی استانداری لرستان در گفت وگویی گفت: هیچگونه تعدیل نیرویی در سال جدید در شرکت کشت و صنعت فجر صفای استان رخ نخواهد داد.
اظهارات این مقام محلی درحالی صورت می گیرد که بنا بر اظهارات برخی کارگران، مسئولین مجتمع کشت و صنعت لرستان اسامی23 نفر متشکل از برخی کارگران معترض که تصویر حضور آنان در تجمعات در شبکه های اجتماعی منتشر شده بود، را با عنوان لیست «عدم جذب» به سایر کارگران معرفی کرده اند و طی اطلاعیه جداگانه ای به آنان هشدار داده اند چنانچه ظرف 28 ساعت قرارداد با پیمانکار جدید را امضا نکنند، دیگر امکان حضور در شرکت را نخواهند داشت و در این صورت افراد دیگری جایگزین انها خواهند شد.

پس از این هشدار کارگران بخاطر ترس از بیکاری برای امضا قراردادها به شرکت مراجعه کرده اند.
این اطلاعیه در کانال تلگرامی اطلاع رسانی بخش گلخانه ای مجتمع کشت و صنعت لرستان منتشر شده است.
                           ",https://www.asriran.com/003V8E
834657,۱۴۰۱/۰۱/۲۳,بین الملل,فرانسه: اخراج 6 دیپلمات روسیه,نماینده سفارت روسیه که عصر دوشنبه به وزارت خارجه فرانسه احضار شده بود، از تصمیم اخراج این شش دیپلمات روس مطلع شده است.,"وزارت امور خارجه فرانسه ضمن احضار نماینده سفارت روسیه، اعلام کرد که شش دیپلمات روس در پاریس باید این کشور را ترک کنند.
به گزارش ایسنا، به نقل از صدی البلد، مسئولان فرانسوی می‌گویند این افراد در پی یک عملیات محرمانه سرویس‌های اطلاعاتی روسیه در فرانسه شناسایی شده‌اند و تحت پوشش دیپلماتیک کار کرده‌اند و اقدامات مغایر با منافع امنیت ملی انجام داده‌اند.
وزارت امور خارجه فرانسه می‌گوید، نماینده سفارت روسیه که عصر دوشنبه به وزارت خارجه فرانسه احضار شده بود، از تصمیم اخراج این شش دیپلمات روس مطلع شده است.                           ",https://www.asriran.com/003V8D
834656,۱۴۰۱/۰۱/۲۳,اجتماعی ,برنده دوم سایت سواد زندگی مشخص شد,,"برنده قرعه کشی روز دوم طرح ""دانایی و دارایی"" سایت سواد زندگی مشخص شد و آقای میر مهدی موسوی اصل با تحصیلات کارشناسی ارشد و با خواندن مقاله حال خوب چیست؟ چگونه حال مان خوب شود؟ (فرمول حال خوب و 6 پیشنهاد کاربردی) 1000000 تومان بردند که بعد از تماس با ایشان و گرفتن شماره حساب، واریز خواهد شد. تبریک می گوییم.برنده روز سوم و پایانی تا ساعاتی دیگر اعلام می شود.                           ",https://www.asriran.com/003V8C
834655,۱۴۰۱/۰۱/۲۳,علمی,6 خطای ذهنی که نمی گذارند تصمیم درست بگیریم,تحقیقات نشان می‌دهد وقتی فروشنده نخستین پیشنهاد را مطرح می‌کند، قیمت نهایی معمولا بالاتر از وقتی خواهد شد که خریدار نخستین پیشنهاد قیمت را ارائه می‌دهد. نخستین پیشنهاد خریدار معمولا کم است و این باعث می‌شود لنگر پایین‌تر قرار بگیرد.,"حتما برای‌تان پیش آمده است که صددرصد مطمئن بوده‌اید بهترین تصمیم ممکن را گرفته‌اید؛ ولی وقتی بعد از گذشت مدتی به آن فکر کرده‌اید با خودتان گفته‌اید چه تصمیم احمقانه‌ای بود! چه اتفاقی افتاد؟
اصلا چرا افراد باهوش تصمیم‌های احمقانه می‌گیرند؟ خب ما انسان هستیم. به همین دلیل است که مصرف‌کننده‌ها همیشه هم منطقی نیستند. به همین دلیل است که بازارها همیشه روندی منطقی طی نمی‌کنند. به همین دلیل است که بعضی آقایان مسن فکر می‌کنند اگر دو دکمه‌ی بالایی پیراهن‌شان را نبندند، خوش‌تیپ می‌شوند!
اما اگر ما بخواهیم همیشه بهترین تصمیم را بگیریم، به‌ویژه وقتی انتخابی که قرار است بکنیم، اهمیت زیادی دارد، باید مراقب باشیم در دام‌های ذهنی‌ای که در ادامه می‌آیند، گرفتار نشویم.
خطاهای ذهنی مانع برای تصمیم گیری۱. اجتناب از شکست (یا زیان‌گریزی)
همه‌ی ما بیش‌تر ترجیح می‌دهیم از شکست اجتناب کنیم تا اینکه به موفقیت برسیم. اگر بخواهم ساده‌تر بگویم، احتمالا سعی می‌کنیم ۱میلیون تومان خود را از دست ندهیم، تا اینکه بخواهیم ۱میلیون تومان به‌دست بیاوریم.
تا چه زمانی می‌خواهیم به‌جای رسیدن به موفقیت، فقط از شکست اجتناب کنیم؟ تحقیقی از دانیل کانمن (Daniel Kahneman) نویسنده‌ی کتاب خوبِ «فکرکردن، سریع و آهسته» نشان می‌دهد از منظر روان‌شناختی، شکست‌ها دوبرابر اثرگذارتر از موفقیت‌ها هستند. به‌قول معروف، سیلی نقد بهتر از حلوای نسیه است.
این سوگیری درک‌شدنی است. شکست یعنی ازدست‌دادن چیزی که واقعا وجود دارد؛ اما به‌دست‌نیاوردن موفقیت، یعنی ازدست‌دادن چیزی به‌صورت نظری، نه عملی. اگر فرصتی برای‌مان پیش بیاید که ۱۰۰هزار تومان به‌دست بیاوریم، اما از این فرصت استفاده نکنیم، بد است؛ اما اگر ۱۰۰هزار تومان داشته باشیم و آن را از دست بدهیم، خیلی خیلی بد است!
مشکلِ اجتناب از شکست این است که به پیشامدهای جاری می‌پردازیم؛ مثلا تصمیم می‌گیریم در همایشی شرکت نکنیم، چون نمی‌خواهیم یک ساعت از وقت خود را از دست بدهیم؛ اما اگر در این همایش، شریک مناسبی برای سرمایه گذاری مشترک پیدا کنیم، چطور؟ یا مثلا به این نتیجه می‌رسیم که لازم نیست بیست‌میلیون تومان دیگر روی کسب‌وکارمان سرمایه گذاری کنیم، چون می‌ترسیم پول خود را از دست بدهیم؛ اما اگر این پول موقعیتی فراهم کند که خط تولیدی ایجاد کنیم و آن خط تولید، منبع درآمد جدید فوق‌العاده‌ای باشد، چطور؟
مهم، ارزش‌گذاری درستِ این شکست احتمالی است. اغلب اوقات آنچه از دست خواهیم داد، آن‌قدر هم که در ذهن‌مان است، ارزشمند نیست.
بیایید این‌طوری به آن فکر کنیم: ما می‌توانیم از بیش‌تر شکست‌ها جانِ سالم به‌در ببریم؛ اما آیا روزی برای انجام‌ندادن کارهایی که رسیدن به آرزوهایمان را محتمل می‌کردند، حسرت نخواهیم خورد؟
 
۲. سوگیری حافظه
دانشمندان سوگیری حافظه را با عنوان «خطای هیوریستیک مغز انسان» می‌شناسند.
سوگیری حافظه می‌گوید اگر چیزی را به‌خاطر می‌آوریم، حتما باید مهم باشد یا حداقل مهم‌تر از مطلب دیگری باشد که به‌سادگی به‌خاطر آورده نمی‌شود، این یعنی ما برای اطلاعات تازه‌تر، اهمیت بیش‌تری قائل می‌شویم و دیدگاه‌ها و تصمیم‌های خود را با سوگیری به آن چیزی شکل می‌دهیم که تازه‌تر اتفاق افتاده است.
برای مثال، اگر خبری درباره‌ی غرق‌شدن یک جوان بخوانیم، طبیعتا با خودمان فکر می‌کنیم تازگی‌ها خیلی از مسافران شمال غرق می‌شوند؛ حتی اگر طی یک سال گذشته چنین اتفاقی نیفتاده باشد.
در ذهن ما این خبر تازه است، پس حتما باید روند ثابتی باشد. یا اگر مدام اخبار سوریه را دنبال کنیم، حتما با خودمان می‌گوییم در دورانی زندگی می‌کنیم که جنایت و خشونت به اوج خودش رسیده است، درحالی‌که بنا به گفته‌ی کارشناسان، عصر ما صلح‌آمیزترین دوران تاریخ بشر است.
بخشی از این مشکل، در دسترسی بی‌سابقه‌ی ما به اطلاعات نهفته است. امروزه برخلاف گذشته، وقتی در آن سوی دنیا اتفاقی می‌افتد، ما بلافاصله از آن باخبر می‌شویم. این‌طوری است که خبر سرقت مسلحانه از فلان بانک در بهمان شهر را می‌خوانیم و سریع سفری را که قرار بود به همان شهر داشته باشیم، لغو می‌کنیم!
یا یک نفر از فروشگاهی بد می‌گوید و ما هم تصمیم می‌گیریم دیگر پای‌مان را آنجا نگذاریم؛ و چه‌بسا از فروشگاه دیگری خرید می‌کنیم که از آن یکی بدتر است!
مشکل دیگری هم وجود دارد؛ هرقدر یک اتفاق تحریک‌آمیزتر و حساسیت‌برانگیزتر باشد، احتمال بیش‌تری دارد که آن را به‌خاطر بسپاریم و بیش‌تر ممکن است هنگام تصمیم گیری، اهمیت زیادی برای آن قائل شویم.
سوگیری حافظه می‌گوید: «آن قضیه در خاطرم مانده است؛ پس این مسئله باید درست باشد.»
اما آن قضیه به این معنا نیست که این مسئله همه‌ی واقعیت است یا نشان‌دهنده‌ی حقیقت بزرگ‌تری است.
باید همیشه از آنچه به‌خاطر می‌آوریم، برای انجام تحقیق بیشتر استفاده کنیم تا مطمئن شویم همه‌ی آنچه باید، می‌دانیم، نه‌فقط آنچه به‌خاطر می‌آوریم.۳. سوگیری بازمانده
سوگیری بازمانده روی افراد یا چیزهایی تمرکز می‌کند که از پس موقعیتی برآمده‌اند، اما درعین‌حال آنهایی را که از پس همان موقعیت برنیامده‌اند نادیده می‌گیرد، صرفا به این دلیل که آنها را نمی‌بیند.
برای مثال، هزاران مقاله درباره‌ی نیمه‌کاره رهاکردن دانشگاه از جانب بیل گیتس و استیو جابز و بعد هم موفقیت‌شان در زندگی شغلی و کسب درآمد افسانه‌ای وجود دارد. این روند برای آنها و چند نفر دیگر جواب داده است؛ اما هزاران جوان دیگری که به امید رسیدن به زندگی ایده‌آل و درآمد نجومی، درس و دانشگاه را رها کرده‌اند، چه؟ آیا همه‌ی آنها موفق شده‌اند؟
نه! اما هرگز مقاله‌ای درباره‌ی آنها نوشته نمی‌شود و ما هم از اینکه حالا چه می‌کنند و سرنوشت‌شان چه شده است، چیزی نمی‌دانیم.
مقالاتی که درباره‌ی موفقیت‌های مالی و شغلی نوشته می‌شوند، عموما آن دسته از کسب‌وکارها و افرادی را که هرگز در آن مسیر به موفقیت نرسیده‌اند، نادیده می‌گیرند و این‌گونه، درک ما را از آن مفهوم تحریف می‌کنند. پرفسور لری اسمیت (Larry Smith) از دانشگاه واترلو با اشاره به داستان استیو جابز می‌گوید: «پس جان هنری و آن ۴۲۰هزار نفر دیگری که سرمایه‌گذاری کردند و شکست خوردند، چه؟ این نمونه‌ی کلاسیکی از سوگیری بازمانده است. ما براساس داستان آن کسانی تصمیم می‌گیریم که موفق شدند و راهنمایی آن کسانی را که شکست خوردند، کلا نادیده می‌گیریم.»
مشکلِ سوگیری بازمانده این است که واقعا نشان نمی‌دهد فلان استراتژی، تکنیک یا طرح واقعا عملی است یا نه و به‌ویژه آیا برای شخص ما مناسب است یا خیر. هرکسی که مثل کیمیا علیزاده تمرین کند، لزوما در بازی‌های المپیک مدال نمی‌گیرد. هرکسی که به رُک‌وراستیِ علی کریمی باشد، لزوما مورداقبال عمومی قرار نمی‌گیرد.
هرگز نباید زندگی خود را صرفا بر پایه‌ی برنامه‌ای برنامه ریزی کنیم که برای دیگری موفقیت‌آمیز بوده است. باید تلاش کنیم تا خودمان، نقاط قوت و ضعف‌مان و آنچه را خوشحال‌مان می‌کند، بهتر بشناسیم.
۴. سوگیری لنگر
تعیین لنگر در مذاکرات استفاده می‌شود؛ چون ارزش یک پیشنهاد به‌شدت تحت‌تأثیر نخستین عدد مناسب یا همان لنگری است که سنگ‌بنای مذاکره را می‌گذارد.
تحقیقات نشان می‌دهد وقتی فروشنده نخستین پیشنهاد را مطرح می‌کند، قیمت نهایی معمولا بالاتر از وقتی خواهد شد که خریدار نخستین پیشنهاد قیمت را ارائه می‌دهد. نخستین پیشنهاد خریدار معمولا کم است و این باعث می‌شود لنگر پایین‌تر قرار بگیرد؛ مثلا اگر من پیشنهاد ۲۰میلیون تومان برای خرید خودروی دست دوم شما بدهم، این پیشنهادِ نخست، لنگر محسوب می‌شود.
حالا چه از این پیشنهاد خوش‌تان بیاید و چه نیاید، این می‌شود نقطه‌ی شروع ذهنی، حتی اگر پیشنهاد نخست خودتان که در ذهن داشته‌اید، ۳۰میلیون تومان بوده باشد. در مذاکرات، لنگر مهم است.
لنگرها در جاهای دیگر هم اهمیت دارند. تصور کنید به فروشگاه رفته‌اید. نوشابه‌ی خانواده را حراج کرده‌اند، یک تابلو هم زده‌اند که به هر مشتری فقط چهار بطری نوشابه‌ی خانواده فروخته می‌شود! تحقیقات نشان می‌دهد شما حتی اگر در ابتدا فقط یک بطری نوشابه می‌خواسته‌اید، در چنین موقعیتی تمایل پیدا می‌کنید دو یا سه بطری بخرید.
یا به طرح‌های قیمت گذاری فکر کنید: خیلی از کسب‌وکارها خدمت ویژه‌ای با قیمت زیاد پیشنهاد می‌کنند، صرفا به این دلیل که سطح کم‌هزینه‌تر آن خدمات را خوش‌قیمت‌تر جلوه بدهند و مثلا ما با خودمان فکر کنیم: «نه! امکان ندارد ماهی ۱۵۰هزار تومان صرف آن کنم؛ اما ۱۲۵هزار تومان برای این یکی مناسب به‌نظر می‌رسد.»
لنگرها همه‌جا استفاده می‌شوند؛ چون بسیار تأثیرگذار هستند. در برخورد با آنها، مهم این است که بدانیم چقدر می‌خواهیم بپردازیم، چه می‌خواهیم بکنیم و واقعا چه می‌خواهیم، بعد هم محکم روی آن بایستیم؛ سپس چیزهایی که ممکن است تصمیم ما را تحت‌تأثیر قرار دهند را فراموش کنیم.
پیش از آنکه پا پیش بگذاریم، آن ارزش را بدانیم.۵. سوگیری تأییدی
سوگیری تأییدی را می‌توان سوگیری «من خیلی باهوش هستم، بگذار نشان بدهم چرا» هم نامید. سوگیری تأییدی تمایل ما به جست‌وجو و یافتن اطلاعات برای تأیید آن چیزی است که باور داریم. این جست‌وجو سطحی است و ما در این سوگیری از کسب اطلاعاتی که برخلاف باور ما هستند، امتناع می‌کنیم.
بنابراین اگر من تصور کنم مشتری‌ها محصول جدیدم را دوست دارند، به بازخوردها از مشتریانی که از تجربه‌شان لذت برده‌اند، توجه فراوانی خواهم کرد و اطلاعاتی را که نشان می‌دهند بعضی مشتریان چندان رضایت ندارند، نادیده خواهم گرفت.
من فکر می‌کنم محصول موردنظر عالی است؛ پس به‌دنبال داده‌هایی خواهم بود که از این دیدگاه حمایت کنند و داده‌های دیگر را نادیده می‌گیرم.
سوگیری تأییدی با شکل‌دهی به یک فرضیه شروع می‌شود، مثل اینکه غرق‌شدن در حال افزایش است، مشتری‌ها محصول ما را خیلی دوست دارند و…، بعد هم به‌دنبال اطلاعاتی می‌گردیم که این فرضیه را تأیید کنند. بدتر اینکه، هرقدر فرضیه‌ی خود را بیشتر دوست داشته باشیم، احتمال بیشتری دارد که به دام سوگیری تأییدی بیفتیم.
بهترین راهِ اجتناب از سوگیری تأییدی، نتیجه‌گیری پس از بررسی داده‌هاست. باید به‌جای آنکه فرض کنیم مشتری‌ها محصول‌مان را خیلی دوست دارند، با فکر باز با آن برخورد کنیم و ببینیم مشتری‌های دیگر چه می‌گویند.
این‌طوری سوگیر نخواهیم شد. این‌طوری خواهیم دانست و بعد هم می‌توانیم بر اساس دانسته‌مان، تصمیم هوشمندانه‌ای بگیریم.۶. سوگیری منشأ ایده
به‌شخصه دوست دارم این سوگیری را «همین‌جا اختراع‌شده» بنامم!
این سوگیری براساس یک قضیه‌ی ساده است: «اگر به فکر من (یا ما) نرسیده باشد، حتما بی‌ارزش است.»
همه‌ی ما با افرادی کار کرده‌ایم که از همه‌ی ایده‌ها بدشان می‌آید، مگر اینکه کاری کنیم فکر کنند ایده‌ی خودشان است! و این‌گونه است که همه‌ی ما در دام یک مشکل گرفتار می‌شویم.
این به آن علت است که هرکسی ممکن است به سوگیری منشأ ایده آلوده شود، به‌ویژه رهبران و صاحبان کسب‌وکار؛ چون ریشه‌ی این سوگیری در خودخواهی است. هرقدر بیش‌تر پیشرفت کنیم، به‌ویژه در برآوردهای خودمان، ریسک ابتلا به این سوگیری هم بیش‌تر می‌شود.
اگر ما یا کسب‌وکارمان گرفتار سوگیری منشأ ایده‌ی مزمن شده‌ باشیم، اینها داروهایش هستند:
الف. نگذاریم منبع، منحرف‌مان کند
کارمندان در همه‌ی سطوح ایده‌های خوبی دارند. فرض اینکه دیدگاه یک کارمند دون‌پایه بی‌ارزش است، همان‌قدر احمقانه است که فرض کنیم ایده‌های مدیر بخش فروش همیشه عالی است. همین امر برای دوستان، خانواده و افرادی که ملاقات می‌کنیم هم صادق است.
ارزش همیشه در ایده و اجرای آن ایده نهفته است، نه منبع ایده.
ب. نگذاریم صنعت، منحرف‌مان کند
آن‌قدر که من درباره‌ی افزایش بازده تولید از ۳۰ دقیقه گشت‌وگذار در یک کشتارگاه صنعتی طیور یاد گرفتم، از چندین برنامه‌ی بهبود فرایند رسمی که در آنها شرکت کرده بودم و حتی خودم برگزار کرده بودم، چیزی نیاموختم.
گاهی اوقات بهترین ایده‌ها آنهایی هستند که از جاهای به‌ظاهر بی‌ربط الهام می‌گیریم.
ج. نگذاریم خودخواهی، منحرف‌مان کند
اینکه ما رئیس هستیم، دلیل نمی‌شود باهوش‌تر، زرنگ‌تر یا خلاق‌تر باشیم. رئیس‌بودن فقط مسئولیت ماست. انحصارِ ایده‌های عالی در دست رهبران نیست.
بنابراین باید بدون هیچ تردیدی اجازه دهیم دیگران هم بدرخشند. هرقدر آنها بیش‌تر بدرخشند، بیش‌تر تلاش می‌کنند. این‌طوری به نفع همه است، به‌ویژه ما.
د. نگذاریم سوگیری سازمانی منحرف‌مان کند
اختراع دوباره‌ی چرخ، هدردادن زمان است و تضمین موفقیتی هم وجود ندارد. دفعه‌ی بعدی که با کارمندان‌مان جلسه‌ی طوفان فکری می‌گذاریم، به آنها بگوییم فقط ایده‌هایی را مطرح کنند که واقعا موفقیتش را جای دیگری دیده‌اند. این امر به‌طور خودکار سوگیری منشأ ایده را از معادله حذف می‌کند؛ چون هر ایده‌ای حتما باید در جای دیگری اختراع شده باشد.
ناید هرگز فراموش کنیم آدم‌های بزرگ و شرکت‌های بزرگ، استراتژی ها و روش‌های جالب‌توجهی به‌کار می‌گیرند، مهم نیست آنها را از کجا یافته‌اند.منبع: جعبه ابزار ذهنی* حالا که این مقاله را خواندید، مطالعه ""فقط چهار هزار هفته روی زمين هستيم، پس چرا اين‌همه وقت تلف می‌کنيم؟"" را هم پیشنهاد می کنیم.                           ",https://www.asriran.com/003V8B
834654,۱۴۰۱/۰۱/۲۳,اجتماعی ,کدام ساختمان نزدیک تر است؟ (تست دقت در جزئیات),,"این عکس از زاویه و فاصله ای گرفته شده که چشم را دچار کزتابی می کند و در نگاه اول معلوم نیست کدام ساختمان نزدیک تر است. با کمی دقت اما می توان فهمید. به نظرتان کدام ساختمان نزدیک تر است؟

 
.
.
.
.
.
.
.
.
.
.
.
.
.
.
.
.
.
.
.
.
راهنمایی: به بشقاب ماهواره دقت کنید.
.
.
.
.
.
.
.
.
.
.
.
.
.
.
 ساختمان سمت چپ، نزدیک تر است. با نقاط تماس دو ساختمان در تصویر دقت کنید. بشقاب ماهواره که روی بالکن یکی از طبقات ساختمان چپ قرار دارد و نیز بخش هایی ازبنای ساختمان سمت چپ، روی ساختمان سمت راست را پوشانده اند. (پنجره های ساختمان سمت راست در نقاط تماس تصویر، نصفه دیده می شوند و معلوم است که عقب تر قرار دارند.)قبل از دیدن پاسخ، جواب داده بودید؟ درست بود و در چند ثانیه متوجه شدید؟حالا در این تست تصویری، حلقه ازدواج را در چند ثانیه پیدا می کنید؟ *** اینجا را کلیک کنید ***                           ",https://www.asriran.com/003V8A
834653,۱۴۰۱/۰۱/۲۳,اجتماعی ,توقیف پژو پارس با ۱۶۱ کیلو تریاک,مأموران با تشکیل اکیب ویژه درمحورهای مواصلاتی استان مستقر و با شناسایی خودروی مربوطه آن را در ورودی خرم‌آباد متوقف کردند.,"فرمانده انتظامی لرستان از توقیف سواری پژو پارس و کشف ۱۶۱ کیلوگرم تریاک در محور پل زال - خرم‌آباد خبر داد.
به گزارش ایسنا؛ سردار یحیی الهی اظهار کرد: در پی اشراف اطلاعاتی پلیس مبنی حمل مقادیری مواد مخدر توسط یک سوداگر مرگ با یک دستگاه پژو پارس در محور پل زال - خرم‌آباد، موضوع در دستور کار مأموران پلیس مبارزه با مواد مخدر استان قرار گرفت.
وی افزود: مأموران با تشکیل اکیب ویژه درمحورهای مواصلاتی استان مستقر و با شناسایی خودروی مربوطه آن را در ورودی خرم‌آباد متوقف کردند.
فرمانده انتظامی استان لرستان، گفت: در بازرسی از پژو پارس ۱۶۱ کیلوگرم تریاک که به‌صورت ماهرانه‌ای جاسازی شده بود، کشف شد.
الهی در پایان خاطرنشان کرد: مبارزه بی‌امان و جدی با مواد مخدر از اولویت‌های اصلی پلیس است و شهروندان می‌توانند اخبار و اطلاعات خود را در این زمینه از طریق تلفن ۱۱۰ با پلیس در میان بگذارند.                           ",https://www.asriran.com/003V89
834652,۱۴۰۱/۰۱/۲۳,بین الملل,پنتاگون: به اوکراین سامانه‌های پدافندی دوربُرد می‌دهیم,سخنگوی وزارت دفاع آمریکا گفت: «پوتین می‌تواند نشستی با زلنسکی برگزار کرده و از طریق مذاکرات این جنگ را پایان بخشد».,"سخنگوی وزارت دفاع آمریکا گفت که این کشور به همراه شرکا به دنبال ارائه سامانه دفاع موشکی دور بُرد به اوکراینی‌هاست.
به گزارش فارس، «جان کربی» سخنگوی وزارت دفاع آمریکا گفت که بر اساس برآوردها، روسیه در حال انتقال تمام نیروهای خود به شرق اوکراین و تقویت نیروهایش در این منطقه است.
وی در ادامه گفت: «واشنگتن در حال همکاری با شرکای خود برای فراهم کردن سامانه‌های دفاع موشکی دوربُرد برای اوکراینی‌هاست».
کربی مدعی شد: «پوتین نتوانست بسیاری از اهداف خود را محقق کند به همین دلیل در حال حاضر بر روی منطقه دونباس متمرکز شده است».
سخنگوی وزارت دفاع آمریکا گفت: «پوتین می‌تواند نشستی با زلنسکی برگزار کرده و از طریق مذاکرات این جنگ را پایان بخشد».
این در حالی است که رئیس منطقه خودمختار دونتسک عصر دوشنبه اعلام کرد که نیروهای دونتسک توانستند بندر «ماریوپل» را به کنترل خود در آورند.
نیروهای ارتش روسیه و دو منطقه دونتسک و لوهانسک طی هفته‌های گذشته محاصره بندر راهبردی ماریوپل را تشدید بخشیده بودند.
نیروهای روس هفته گذشته خروج از برخی نواحی اوکراین از جمله منطقه کی‌یف را کلید زده و مسکو اعلام کرد در مرحله بعدی «عملیات ویژه روسیه» در اوکراین، تمرکز بر روی آزادسازی دونباس خواهد بود.
در همین حال، شبکه سی‌ان‌ان بر اساس تصاویر ماهواره‌ای از صف هشت مایلی (۱۳ کیلومتری) کاروان نظامی ارتش روسیه به سمت مناطق شرقی و جنوبی اوکراین خبر داده است. مقامات اوکراینی می‌گویند که نبرد اصلی اکنون در شرق اوکراین در جریان است و توپخانه سنگین در سرتاسر منطقه دونباس در حال تبادل آتش است.                           ",https://www.asriran.com/003V88
834612,۱۴۰۱/۰۱/۲۳,اقتصادی,"10 خودروی بنزینی ""کم مصرف"" برتر با مدل 2022/ از ارزانترین صفر کیلومتر بازار آمریکا تا ژاپنی پرچمدار! (+عکس)",با درنظر گرفتن مسائل مهمی مانند قیمت بالای سوخت و آلودگی هوا، ارتقا فناوری پیشرانه های بنزینی در مسیر کاهش و مدیریت مصرف سوخت یک چالش بسیار مهم است.,"عصر ایران-  باتوجه به پیشرفت بسیار سریع فناوری خودروهای الکتریکی و همچنین افزایش سهم بازار این محصولات، می توان پیش بینی کرد که آینده بازار جهانی خودرو به گروه مذکور تعلق دارد اما در شرایط فعلی، همچنان بیشترین سهم تولید کمپانی های مطرح در کشورهای صاحب صنعت مانند آلمان، ژاپن و آمریکا به خودروهای بنزینی اختصاص دارد.
در چنین شرایطی و با درنظر گرفتن مسائل مهمی مانند قیمت بالای سوخت و آلودگی هوا، ارتقا فناوری پیشرانه های بنزینی در مسیر کاهش و مدیریت مصرف سوخت یک چالش بسیار مهم است. از این رو رقابتی جدی نیز در این حوزه میان خودروسازان در جریان است.
با توجه به موضوع مطروحه؛ در ادامه مطلب به 10 خودروی کم مصرف با مدل 2022 اشاره می کنیم که ارزش خرید بالاتری در مقایسه با رقبای خود دارند.(قیمت های مورد اشاره در متن به بازار آمریکا مربوط می شوند)
10 خودرویی که در ادامه لیست شده اند، پیش از این و در زمان معرفی خود مورد بررسی گروه خودروی عصر ایران قرار گرفته اند. اگر مایل به مطالعه ویژگی های کامل این محصولات هستید بر کلمات مرتبط هایپرلینک شده(آبی رنگ) در توضیح هر مدل کلیک کنید تا به صفحه اطلاعات آن خودرو منتقل شوید.
شورولت اسپارک 
مصرف سوخت: 7.1 لیتر در حالت ترکیبی/ 7.8 لیتر در شهر/ 6.2 لیتر در بزرگراه

قیمت پایه این خودروی کوچک و جذاب برابر با 14595 دلار است که رکورد ارزانترین خودروی صفر کیلومتر بازار آمریکا را نیز به خود اختصاص داده است. در بخش پیشرانه آن از نمونه 1.4 لیتری 4 سیلندر استفاده شده که 98 اسب بخار خروجی و 94 پوندفوت گشتاور دارد.
 
فولکس واگن جتا
مصرف سوخت: 6.7 لیتر در حالت ترکیبی/ 7.6 لیتر در شهر/ 5.7 لیتر در بزرگراه

قیمت پایه این مدل از 21990 دلار آغاز می شود. در بخش پیشرانه آن از تپنده 1.5 لیتری توربوشارژ 4 سیلندر با 158 اسب بخار خروجی استفاده شده است. جتا یکی از بهترین 4 سیلندرهای کم مصرف بازار محسوب می شود.
 
کیا فورته
مصرف سوخت: 6.7 لیتر در حالت ترکیبی/ 7.6 لیتر در شهر/ 5.7 لیتر در بزرگراه

این کره ای خوش سیما با قیمت پایه 20115 دلار عرضه می شود و برای پیشرانه آن از نمونه 2 لیتری 4 سیلندر در هماهنگی با جعبه دنده سی وی تی استفاده شده که مجموعا 147 اسب بخار خروجی دارد.
 
نیسان ورسا
مصرف سوخت: 6.7 لیتر در حالت ترکیبی/ 7.3 لیتر در شهر/ 5.9 لیتر در بزرگراه

تریم پایه ورسا یعنی اس اکس ترونیک با قیمت 17875 دلار عرضه می شود. انتخاب جعبه دنده دستی بازهم موجب کاهش قیمت خواهد شد اما شاخص مصرف سوخت مورد اشاره مربوط به جعبه دنده سی وی تی این تریم است.
پیشرانه 1.6 لیتری 4 سیلندر تنفس طبیعی این نیسان برابر با 122 اسب بخار خروجی دارد.
 
تویوتا کرولا هاچ بک
مصرف سوخت: 6.7 لیتر در حالت ترکیبی/ 7.3 لیتر در شهر/ 5.7 لیتر در بزرگراه

این تویوتای اسپرت با جعبه دنده اتوماتیک سی وی تی حدود 23 هزار دلار قیمت دارد. در بخش پیشرانه آن از نمونه 2 لیتری تنفس طبیعی 4 سیلندر با 168 اسب بخار خروجی استفاده شده است.
 
کیا ریو
مصرف سوخت: 6.5 لیتر در حالت ترکیبی/ 7.1 لیتر در شهر/ 5.7 لیتر در بزرگراه

تریم های 2022 ریو خودروهای بسیار اقتصادی و مشتری پسند هستند. تریم ال اکس 17275 دلار قیمت دارد و در بخش پیشرانه آن از تپنده 4 سیلندر 1.6 لیتری با 120 اسب بخار خروجی استفاده شده است. این مجموعه با جعبه دنده سی وی تی هماهنگ شده است.
 
هیوندای اکسنت
مصرف سوخت: 6.5 لیتر در حالت ترکیبی/ 7.1 لیتر در شهر/ 5.7 لیتر در بزرگراه

اکسنت برادر دوقلوی ریو در مجموعه هیوندای است. همان پیشرانه 1.6 لیتری در هماهنگی با جعبه دنده سی وی تی و یک برچسب قیمت 17690 دلاری.
 
هوندا سیویک
مصرف سوخت: 6.5 لیتر در حالت ترکیبی/ 7.1 لیتر در شهر/ 5.6 لیتر در بزرگراه

اطلاعات فوق مربوط به تریم ایی اکس می شود. پیشرانه 1.5 لیتری توربوشارژ این ژاپنی باکیفیت برابر با 180 اسب بخار خروجی دارد. قیمت پایه این مدل نیز برابر با 26365 دلار است.
 
هیوندای الانترا
مصرف سوخت: 6.3 لیتر در حالت ترکیبی/ 7.1 لیتر در شهر/ 5.5 لیتر در بزرگراه

در این لیست یکی از بهترین کابین ها را پیش روی مشتریان قرار می دهد. همچنین از منظر مصرف سوخت نیز جز بهترین ها محسوب می شود. پیشرانه 2 لیتری 4 سیلندر الانترا برابر با 147 اسب بخار خروجی دارد و با جعبه دنده سی وی تی هماهنگ شده است. قیمت پایه این خودرو برابر با 20995 دلار برای تریم پایه اس ایی در نظر گرفته شده است.
 
میتسوبیشی میراژ
مصرف سوخت: 6 لیتر در حالت ترکیبی/ 6.5 لیتر در شهر/ 5.5 لیتر در بزرگراه

این ژاپنی ریزنقش از پیشرانه 1.2 لیتری 3 سیلندر با 78 اسب بخار خروجی استفاده می کند که با جعبه دنده سی وی تی هماهنگ شده است. قیمت پایه برای تریم ایی اس برابر با 16990 دلار است.                           ",https://www.asriran.com/003V7U
834651,۱۴۰۱/۰۱/۲۲,حوادث,خروج قطار مسافربری زاهدان- تهران از ریل,هم‌اینک قطار زاهدان به تهران به مسیر حرکت خود بازگشته است و در این زمینه هیچگونه مشکلی وجود ندارد.,"مدیرکل دفتر مدیریت بحران استانداری سیستان و بلوچستان گفت: خروج قطار مسافربری زاهدان- تهران از ریل در منطقه شوره‌گز شهرستان فهرج خوشبختانه تلفات و خسارت جانی نداشته است.
علیرضا شهرکی شامگاه دوشنبه در گفت‌وگو با خبرنگار ایرنا اظهارداشت: ساعت ۱۷ امروز قطار مسافربری زاهدان- تهران در مسیر شوره‌گز شهرستان فهرج از ریل خارج شد که در سریعترین زمان ممکن یک دستگاه جرثقیل از استان کرمان به منطقه حادثه اعزام و واگن و دیزل به خط اصلی راه‌آهن بازگشت.
وی خاطرنشان کرد: هم‌اینک قطار زاهدان به تهران به مسیر حرکت خود بازگشته است و در این زمینه هیچگونه مشکلی وجود ندارد.                           ",https://www.asriran.com/003V87
834650,۱۴۰۱/۰۱/۲۲,بین الملل,نامه ۱۳ سناتور آمریکایی برای جلوگیری از لغو تحریم سپاه,در نامه ۱۳ سناتور آمریکایی به رهبری جان کندی ادعا شده است حذف سپاه از این فهرست نه تنها اشتباه بزرگی خواهد بود، بلکه به شرکا و متحدان آمریکا در منطقه به ویژه اسرائیل و کشورهای خلیج فارس خیانت خواهد کرد. این متحدان و شرکا پیش از این از کاهش حضور آمریکا در منطقه نگران بوده اند.,"۱۳ سناتور آمریکایی در نامه جدیدی به جو بایدن رئیس جمهوری آمریکا در ممانعت از رفع تحریم ها علیه سپاه از او خواستند سپاه را از فهرست موسوم به سازمانهای تروریستی خارجی خارج نکند.
به گزارش ایرنا؛ در نامه ۱۳ سناتور آمریکایی به رهبری جان کندی ادعا شده است حذف سپاه از این فهرست نه تنها اشتباه بزرگی خواهد بود، بلکه به شرکا و متحدان آمریکا در منطقه به ویژه اسرائیل و کشورهای خلیج فارس خیانت خواهد کرد. این متحدان و شرکا پیش از این از کاهش حضور آمریکا در منطقه نگران بوده اند.
این سناتورهای آمریکایی در هراس از بازگشت احتمالی دولت بایدن به برجام و نفوذ منطقه ای ایران مدعی شدند امضای برجام باعث دسترسی ایران به منابع مالی می شود و این کشور از منابع مالی برای بی ثبات کردن منطقه از طریق گروه های وابسته تروریستی استفاده خواهد کرد.
پیش از این، چند سناتور جمهوری‌خواه آمریکا در هراس از بازگشت احتمالی دولت دموکرات جو بایدن به توافق هسته‌ای با ایران، در نامه‌ای ضد ایرانی خواستار حمایت از رژیم صهیونیستی شدند.                           ",https://www.asriran.com/003V86
834649,۱۴۰۱/۰۱/۲۲,بین الملل,فیلیپین/ 24 کشته در فرونشست زمین و سیل,طی ۳ دهه گذشته در فیلیپین دستکم ۲۰۵ طوفان استوایی ثبت شده که بالاترین رقم در میان کشورهای آسیایی است. هر کدام از آنها موجب مرگ افراد بسیاری شدند و خساراتی میلیون دلاری به بار آوردند. در مقایسه با فیلیپین، چین دومین کشور با ۱۳۹ طوفان و بنگلادش با ۴۲ مورد در رتبه های بعدی قرار دارند.,"مقامات فیلیپین روز دوشنبه اعلام کردند که به دنبال فرونشت زمین و سیل در مرکز و جنوب فیلیبپین ۲۴ نفر کشته شدند.
به گزارش ایرنا از فرانس ۲۴، آژانس ملی بلایای طبیعی فیلیپین اعلام کرد که به دنبال هجوم طوفان استوایی مگی که از روز یکشنبه آغاز و منجر آبگرفتگی مزارع، قطع جاده ها و برق شد، بیش از ۱۳ هزار نفر به پناهگاه های اضطراری گریختند.
رایس آسترو افسر بلایای شهر بای بای فیلیپین به خبرگزاری فرانسه گفت: رانش زمین در استان مرکزی لیته ۲۱ کشته در چهار روستا برجای گذاشت که بیشترین آسیب را دیده است.
آژانس ملی بلایای طبیعی فیلیپین همچنین اعلام کرد که سه نفر دیگر در جزیره اصلی میندانائو در جنوب نیز تعداد کشته شدگان استان لیته اضافه شده اند.
عکس‌های منتشر شده در فیس‌بوک و تأیید شده توسط خبرگزاری فرانسه نشان می‌دهد که به نبال باران و طوفان استوایی شماری از خانه‌ها در روستای بونگا زیر گل و لای مدفون شده‌اند.
طوفان «رای» که ۱۶ دسامبر (آذر) سال گذشته با بارش شدید باران آغاز و بمدت یک هفته ادامه داشت، پانزدهمین و مرگبارترین طوفانی بود که سال گذشته فیلیپین در جنوب شرق آسیا را درنوردید.
طی ۳ دهه گذشته در فیلیپین دستکم ۲۰۵ طوفان استوایی ثبت شده که بالاترین رقم در میان کشورهای آسیایی است. هر کدام از آنها موجب مرگ افراد بسیاری شدند و خساراتی میلیون دلاری به بار آوردند. در مقایسه با فیلیپین، چین دومین کشور با ۱۳۹ طوفان و بنگلادش با ۴۲ مورد در رتبه های بعدی قرار دارند.                           ",https://www.asriran.com/003V85
834648,۱۴۰۱/۰۱/۲۲,ورزشی,حذف استقلال از جام حذفی در ضربات پنالتی/ صعود نساجی به نیمه نهایی,در ضربات پنالتی تیم نساجی با نتیجه 5 بر 4 پیروز شد و استقلال را از مسابقات کنار گذاشت.,"تیم فوتبال استقلال در مرحله یک چهارم نهایی جام حذفی امشب مقابل نساجی مازندران قرار گرفت و در ضربات پنالتی تن به شکست داد.
به گزارش تسنیم، تیم‌های فوتبال استقلال و نساجی مازندران از ساعت 20:30 امشب (دوشنبه) در آخرین بازی مرحله یک چهارم نهایی جام حذفی در ورزشگاه آزادی به مصاف هم رفتند که بازی در پایان 120 دقیقه، بدون اینکه گلی داشته باشد به پایان رسید تا کار به ضربات پنالتی کشیده شود. در ضربات پنالتی تیم نساجی با نتیجه 5 بر 4 پیروز شد و استقلال را از مسابقات کنار گذاشت.
ترکیب استقلال: علیرضا رضایی، روزبه چشمی (115 - رضا آذری)، رافائل سیلوا، عارف غلامی، وریا غفوری (74 - آرمان رمضانی)، ابوالفضل جلالی (46 - مهدی مهدی‌پور)، زبیر نیک‌نفس (74 - صالح حردانی)، جعفر سلمانی، سبحان خاقانی (63 - عزیزبک آمانوف)، کوین یامگا و امیرحسین حسین‌زاده (115 - رودی ژستد).
ترکیب نساجی: علیرضا حقیقی، سعید بیگی، رضا جعفری (92 - امیرمهدی جان‌ملکی)، ایوب کلانتری، کریم اسلامی (97 - محمدمهدی نظری)، حامد شیری، صابر حردانی (84 - متین کریم‌زاده)، مرتضی منصوری، حسن نجفی (62 - عرفان گل‌محمدی)، شاهین طاهرخانی و اکبر صادقی (66 - مهرداد عبدی).
داور: امیر عرب براقی
نیمه اولدقیقه 4: مرتضی منصوری بازیکن نساجی با خطا روی کوین یامگا جلوی موقعیت استقلال را گرفت تا اولین کارت زرد بازی به نام او ثبت شود.
دقیقه 6: ضربه ایستگاهی وریا غفوری را علیرضا حقیقی سنگربان نساجی به کرنر فرستاد.
دقیقه 7: توپ ارسالی به محوطه جریمه نساجی با ضربه سر یامگا راهی اوت شد.
دقیقه 8: امیرحسین حسین‌زاده از موقعیت تک به تک با حقیقی نتوانست استفاده کند و توپ او از کنار دروازه به بیرون رفت.
دقیقه 11: این بار یامگا بود که صاحب موقعیت شد، ولی ضربه او توسط مدافعان نساجی بلوکه شد و در اختیار حقیقی قرار گرفت.
دقیقه 24: اشتباه سیلوا باعث شد صابر حردانی توب‌ربایی کرده و اقدام به زدن شوت کند که ضربه او به تیر دروازه برخورد کرد.
دقیقه 34: شوت عبدالکریم اسلامی پشت محوطه جریمه استقلال قدرت لازم را نداشت و در اختیار علیرضا رضایی قرار گرفت.
دقیقه 43: یامگا در محوطه جریمه نساجی صاحب توپ شد، ولی نتوانست پاس خوبی به سایر بازیکنان بدهد و موقعیت آبی‌پوشان از دست رفت.
نیمه دومدقیقه 55: شوت از راه دور مهدی‌پور از روی ضربه ایستگاهی در محوطه جریمه در حال بیرون رفتن بود که در میانه راه حسین‌زاده مسیر توپ را تغییر داد، ولی حقیقی آن را گرفت.
دقیقه 57: بار دیگر حسین‌زاده خودش را صاحب موقعیت کرد و توپ را به سمت دروازه زد که حقیقی آن را راهی کرنر کرد.
دقیقه 75: آمانوف پس از عبور از چند بازیکن در محوطه جریمه می‌توانست دروازه نساجی را باز کند، ولی ضربه او قدرت لازم را نداشت.
دقیقه 77: سانتر حردانی به آمانوف رسید و برای دومین بار متوالی هافبک ازبکستانی نتوانست دروازه حقیقی را باز کند.
دقیقه 80: توپ ارسالی از نقطه کرنر را سیلوا با سر زد که ضربه او به شکلی خطرناک از کنار دروازه نساجی راهی اوت شد.
دقیقه 1+90: کریم اسلامی در محوطه جریمه استقلال برخوردی با عارف غلامی داشت که عوامل تیم نساجی اعتقاد به پنالتی داشتند.
دقیقه 2+90: شوت از راه دور حسین‌زاده را حقیقی با عکس‌العملی زیبا راهی کرنر کرد تا بار دیگر مهاجم استقلال را ناکام بگذارد.
دقیقه 6+90: صالح حردانی در پاسکاری با هم تیمی‌های خود در محوطه جریمه اقدام به ضربه زدن کرد که توپ او به تیر دروازه برخورد کرد.
دقیقه 6+90: کادر فنی استقلال با تصور اینکه توپ از خط دروازه نساجی رد شده است، اعتراض کردند که داور به بیژن طاهری سرپرست تیم استقلال کارت زرد داد.
وقت‌های اضافه
دقیقه 92: آمانوف با خطا روی بازیکن نساجی با کارت زرد جریمه شد.
دقیقه 94: ضربه سر ضرب آرمان رمضانی را حقیقی گرفت.
دقیقه 104: سیلوا با گرفتن پیراهن کریم اسلامی خطا کرد و کارت زرد گرفت.
دقیقه 105: پاس خوبی روی اشتباه مدافعان استقلال به عرفان گل‌محمدی رسید که این بازیکن نتوانست کاری از پیش ببرد.
دقیقه 111: توپ ارسالی به محوطه جریمه نساجی به دست بازیکنان این تیم خورد، ولی داور اعتقادی به پنالتی نداشت.
دقیقه 113: آرمان رمضانی ارسال عارف غلامی را با سر وارد دروازه نساجی کرد که این صحنه با تصمیم داور مردود اعلام شد، چرا که اعتقاد داشت روی حقیقی خطا صورت گرفته است، در صورتی که مهاجم استقلال برخوردی با دروازه‌بان نساجی نداشت.
دقیقه 117: وریا غفوری کاپیتان استقلال که تعویض شده بود به دلیل اعتراض به داور کارت زرد گرفت.
دقیقه 2+120: پاس خوب آمانوف به یامگا رسید و ضربه این بازیکن با بی‌دقتی تمام به اوت رفت.
ضربات پنالتیاستقلال: کوین یامگا (گل شد)، روی ژستد (گل شد)، مهدی مهدی‌پور (گل شد)، عزیزبک آمانوف (علیرضا حقیقی موفق به مهار توپ شد) و آرمان رمضانی (گل شد)نساجی: ایوب کلانتری (گل شد)، مهرداد عبدی (گل شد)، سعید بیگی (گل شد)، محمدمهدی نظری (گل شد) و حامد شیری (گل شد).                           ",https://www.asriran.com/003V84
834647,۱۴۰۱/۰۱/۲۲,اجتماعی ,تکذیب شایعه ریختن مواد سوختی و اسیدی در داخل رودخانه کارون,مدیرکل حفاظت محیط‌ زیست خوزستان گفت: پس از قرارگرفتن واگن مخزن‌دار بر روی پل سیاه و تلاش آتش‌نشانان آتش نیزارها خاموش و مابقی آب که در داخل واگن باقی‌مانده بود در داخل رودخانه تخلیه شد.,"مدیرکل حفاظت محیط زیست خوزستان با رد ریختن مواد سوختی و اسیدی در داخل رودخانه کارون، گفت: از واگن مخزن دار جهت خاموش کردن نیزارهای نزدیک پل سیاه استفاده شد و پس از اتمام عملیات آبی باقی مانده در واگن در رودخانه تخلیه شد.
به گزارش فارس، صبح امروز فیلمی در شبکه‌های اجتماعی منتشر شد که نشان می‌داد واگن مخزن‌دار از روی پل سوم در حال ریختن موادی در داخل رودخانه کارون است که با توجه به کاهش دبی آب رودخانه و ورود آلودگی‌های شهری و صنعتی به این رودخانه این رویداد واکنش تند مردم و فعالان محیط‌زیست را به دنبال داشت.
اما محمدرضا اشرافی مدیرکل حفاظت محیط‌زیست خوزستان در گفت‌وگو با خبرنگار فارس با رد ریختن مواد سوختی و اسیدی در داخل رودخانه کارون، اظهار کرد: صبح امروز نیزارهای نزدیک به پل سیاه دچار آتش‌سوزی شد که بلافاصله پس از اعلام آتش‌سوزی خودروی آتش‌نشانی به محل حادثه اعزام می‌شود.
وی افزود: باتوجه‌به فاصله زیاد ماشین آتش‌نشانی نسبت به محل آتش‌سوزی و واقع‌شدن نیزار در جزیره‌های رودخانه کارون امکان دسترسی خودروی آتش‌نشانی به محل امکان‌پذیر نبود به همین دلیل از اداره کل راه‌آهن درخواست اعزام واگن مخزن‌دار آتش‌نشانی شد.
مدیرکل حفاظت محیط‌زیست خوزستان گفت: پس از قرارگرفتن واگن مخزن‌دار بر روی پل سیاه و تلاش آتش‌نشانان آتش نیزارها خاموش و مابقی آب که در داخل واگن باقی‌مانده بود در داخل رودخانه تخلیه شد.                           ",https://www.asriran.com/003V83
834646,۱۴۰۱/۰۱/۲۲,بین الملل,سید حسن نصرالله: کسانی که بر روی شکست ملت فلسطین حساب باز کرده‌اند، در توهم به سر می‌برند,نصرالله در ابتدای سخنان خود به عملیات استشهادی فلسطینیان اشاره کرد و گفت که با تمام احترام در کنار قهرمانی مردم فلسطین به خاطر ایجاد زندگی شرافتمندانه و آزادی مقدسات امت اسلام می‌ایستیم.,"سخنرانی دبیرکل حزب الله لبنان درباره آخرین تحولات سیاسی این کشور و منطقه آغاز شد.
به گزارش ایسنا، سید حسن نصرالله دبیرکل حزب الله لبنان دوشنبه درباره آخرین تحولات سیاسی مربوط به لبنان و منطقه سخنرانی کرد.
نصرالله در ابتدای سخنان خود به عملیات استشهادی فلسطینیان اشاره کرد و گفت که با تمام احترام در کنار قهرمانی مردم فلسطین به خاطر ایجاد زندگی شرافتمندانه و آزادی مقدسات امت اسلام می‌ایستیم.
وی ادامه داد: آنچه امروز در فلسطین اشغالی جریان دارد دارای مولفه‌های زیادی درباره مساله نبرد با رژیم صهیونیستی و آینده این رژیم غاصب است.
به گزارش العالم، سید حسن نصرالله افزود: از همه ملت‌های جهان اسلام به ویژه در لبنان می‌خواهم که به طور گسترده در فعالیت‌های مربوط به روز جهانی قدس در آخرین جمعه ماره رمضان شرکت کنند.
نصرالله گفت: جنایت‌های رژیم صهیونیستی تنها فلسطینی‌ها را در مقاومتشان مصمم‌تر خواهد کرد. آنچه که در فلسطین اشغالی اتفاق می افتد، معانی زیادی درباره جنگ با دشمن و آینده رژیم اسرائیل دارد.
نصرالله تأکید کرد: کسانی که بر روی شکست ملت فلسطین حساب باز کرده‌اند، در توهم به سر می‌برند.
دبیرکل حزب الله اظهار داشت: مقاومت در نبرد آوریل ۱۹۹۶، توانست معادله حمایت از غیر نظامیان در برابر تجاوزات اسرائیلی را بر دشمن تحمیل کند و این معادله کماکان به لطف مقاومت ادامه دارد.
وی با بیان اینکه برخی سفارتخانه‌ها برای تحقق اهداف حامیان خود در انتخابات، در تلاش برای به تعویق انداختن انتخابات بودند، تصریح کرد: می‌توانیم این را اعلام کنیم که سفارت آمریکا در بیروت بیشترین تلاش برای به تعویق انداختن تاریخ انتخابات را داشته است.                           ",https://www.asriran.com/003V82
834645,۱۴۰۱/۰۱/۲۲,اجتماعی ,پزشکی قانونی: 1101 نفر در تصادفات ایام نوروز جان باختند/ 43 فوتی ناشی از غرق‌شدگی,فوتی‌های ناشی از تصادفات از روز ۲۹ اسفند تا ۱۳ فروردین، هزار و ۱۰۱ نفر بود که کمترین آمار مربوط به اردبیل با ۴ مورد فوتی بوده است؛ همچنین در این مدت ۱۶ هزار و ۱۸۹ نفر بر اثر تصادفات، دچار مصدومیت شدند.,"رئیس سازمان پزشکی قانونی گفت: فوتی‌های ناشی از تصادفات از روز ۲۹ اسفند تا ۱۳ فروردین، هزار و ۱۰۱ نفر بود که کمترین آمار مربوط به اردبیل با ۴ مورد فوتی بوده است؛ همچنین در این مدت ۱۶ هزار و ۱۸۹ نفر بر اثر تصادفات، دچار مصدومیت شدند.
به گزارش فارس، مسجدی رئیس سازمان پزشکی قانونی صبح امروز در نشست شورای عالی قضایی به ارائه آمار اولیه از فوتی‌های ناشی از تصادفات در نوروز سال ۱۴۰۱ پرداخت و گفت: فوتی‌های ناشی از تصادفات از روز ۲۹ اسفند تا ۱۳ فروردین، هزار و ۱۰۱ نفر بود که کمترین آمار مربوط به اردبیل با ۴ مورد فوتی بوده است؛ همچنین در این مدت ۱۶ هزار و ۱۸۹ نفر بر اثر تصادفات، دچار مصدومیت شدند.
مسجدی در ادامه از انجام ۳۵ هزار و ۲۷۳ مورد معاینه بالینی از ۲۹ اسفند تا ۱۳ فروردین از سوی کشیک‌های سازمان پزشکی قانونی خبر داد و افزود: متوفیان ناشی از غرق‌شدگی نیز در این ۱۴ روز، ۴۳ نفر بودند که استان‌های خوزستان، هرمزگان و گیلان بیشترین آمار فوتی‌ها در این حوزه را دارا هستند.                           ",https://www.asriran.com/003V81
834644,۱۴۰۱/۰۱/۲۲,بین الملل,لاوروف: هدف عملیات روسیه در اوکراین پایان دادن به سلطه جهانی آمریکاست,وزیر خارجه روسیه: احتمال می‌رود ارتش اوکراین به حمایت از سرویس‌های اطلاعاتی غرب، اقدامات تحریک‌آمیزی را با توجه به حادثه اخیر در دونباس به راه بیاندازند.,"«سرگئی لاوروف» وزیر امور خارجه روسیه امروز (دوشنبه) در مصاحب با شبکه تلویزیونی «روسیه 24» تصریح کرد که مسکو تسلیم فشارهای کشورهای خارجی نمی‌شود و هدف عملیات نظامی ویژه روسیه در اوکراین پایان دادن به طرح‌های آمریکا برای سلطه جهانی است.
به گزارش فارس؛ وی در این خصوص توضیح داد: «عملیات نظامی ما برای پایان دادن به گسترش غیرمسئولانه و مسیر غیرمسئولانه به سمت سلطه ایالات متحده و تحت نظر آن‌ها، بقیه کشورهای غربی در صحنه جهانی طراحی شده است. این سلطه با نقض فاحش قوانین بین المللی و مطابق با برخی قوانین ناشناخته که گهگاهی وضع می‌شود، ساخته شده است».
وی همچنین از جدیدترین اظهارات «جوزپ بورل» مسئول سیاست خارجی اتحادیه اروپا انتقاد کرد که گفته بود اتحادیه اروپا باید با عرضه تسلیحات به اوکراین و از طریق سناریوی نظامی به جنگ اوکراین پایان دهد و تأکید کرد که هم‌اکنون قوانین به شدت تغییر کرده است.
لاوروف در این خصوص گفت: «این یک تغییر کاملاً جدی است. حتی در سیاستی که اتحادیه اروپا و غرب تحت رهبری ایالات متحده پس از شروع عملیات نظامی ویژه ما شروع به دنبال کردن کردند، تغییر به وجود آمده است. سیاستی که منعکس کننده خشم و از جهاتی حتی دیوانگی است و البته نه تنها با [وضعیت] اوکراین، بلکه با تبدیل اوکراین به پایگاهی برای سرکوب نهایی روسیه تعیین می شود».
وزیر خارجه روسیه ادامه داد که احتمال می‌رودارتش اوکراین به حمایت از سرویس‌های اطلاعاتی غرب، اقدامات تحریک‌آمیزی را با توجه به حادثه اخیر در دونباس به راه بیاندازند. در حادثه اخیر، نیروهای کی‌یف تلاش کردند تا روسیه را عامل حمله‌ای در شهر «کراماتورسک» جلوه دهند که خود مرتکب شده بودند. لاوروف گفت زمانیکه روسیه داده‌های واقعی درباره این حادثه را ارائه کرد، کل این رسوایی به سرعت مخفی و ناپدید شد.                           ",https://www.asriran.com/003V80
834643,۱۴۰۱/۰۱/۲۲,بین الملل,لهستان یک ساختمان مربوط به سفارت روسیه در ورشو را تصرف کرد,وزارت خارجه روسیه روز سه‌شنبه گذشته اعلام کرد که مسکو این حق را برای خود محفوظ می‌دارد که پس از اخراج دیپلمات‌های روسی توسط کشورهای اروپایی، این اقدام را تلافی کند.,"سفیر روسیه در لهستان خبر داد که مقام‌های لهستانی، ساختمانی را که در مالکیت این سفارتخانه بوده به تصرف در آورده‌اند.
به گزارش فارس، از سوی دیگر، مقام‌های کرواسی روز دوشنبه از سفارت روسیه در زاگرب خواستند تا تعداد کارمندان خود را کاهش دهند.
در همین راستا، کرواسی 18 دیپلمات و 6 کارمند اداری سفارت روسیه در این کشور را اخراج کرد.
این در حالی است که وزارت امور خارجه روسیه روز جمعه خبر داده بود که 45 دیپلمات لهستانی حاضر در سفارت و کنسولگری لهستان در روسیه را از این کشور اخراج می‌کند.
وزارت امور خارجه روسیه روز جمعه اعلام کرد که دو دیپلمات سفارت بلغارستان در مسکو را بر اساس اصل اقدام متقابل، از این کشور اخراج می‌کند.
چند روز پیش بود که بلغارستان 10 دیپلمات روس را «بابت تخطی از کنوانسیون‌های بین‌المللی روابط دیپلماتیک» اخراج کرد.
پیشتر نیز خبرگزاری «تاس» روسیه خبر داده بود که پارلمان اروپا ورود دیپلمات‌ها و مقامات روسیه و بلاروس به مقر این نهاد را ممنوع کرده است. ریاست پارلمان اروپا در بیانیه‌ای ادعا کرده بود: «در منزلگاه دموکراسی برای کسانی که به‌دنبال نابودی نظم دموکراتیک هستند جایی وجود ندارد». کشورهای اروپای طی سال‌های گذشته نیز با بهانه‌های متفاوت و به تبعیت از واشنگتن بارها دست به اخراج دیپلمات‌های روس زده بودند.
وزارت خارجه روسیه روز سه‌شنبه گذشته اعلام کرد که مسکو این حق را برای خود محفوظ می‌دارد که پس از اخراج دیپلمات‌های روسی توسط کشورهای اروپایی، این اقدام را تلافی کند.                           ",https://www.asriran.com/003V7z
834642,۱۴۰۱/۰۱/۲۲,اجتماعی ,تکذیب شایعه قتل دختر ۱۴ ساله در یزد توسط یک افغانستانی/ پلیس: دختر حتی از قتل خودش بی اطلاع بود,معاون اجتماعی فرماندهی انتظامی یزد: نکته جالب در این زمینه این بود که این دختر حتی از انتشار شایعه ای در خصوص مفقودی و قتل خودش بی اطلاع بود.,"معاون اجتماعی فرماندهی انتظامی یزد با تکذیب خبر منتشر شده در فضای مجازی این استان مبنی بر قتل یک دختر ۱۴ ساله یزدی توسط یک تبعه کشور افغانستان گفت: هدف انتشار این دست شایعات در روزهای اخیر که شدت زیادی نیز یافته است، برهم امنیت و آرامش فضای جامعه است و با هوشیاری مردم این گونه اقدامات دشمن مانند توطئه های قبلی آنان راه به جایی نخواهد برد.
سرهنگ محمد رضا مزیدی در گفت و گو با ایرنا، افرود: در روزهای اخیر دست هایی در کار است تا بین دو ملت ایران و افغانستان که ریشه های مشترک تاریخی و فرهنگی دارند، بدبینی و بی اعتمادی ایجاد کنند .
وی اظهار داشت: به دنبال انتشار شایعه قتل یک دختر ۱۴ ساله یزدی توسط تبعه ای از کشور افغانستان در برخی شبکه های اجتماعی، بررسی صحت و سقم این موضوع در دستور کار نیروی انتظامی استان قرار گرفت.
به گفته وی در ساعت ۱۴ امروز دوشنبه ماموران انتظامی با مراجعه به منزل پدری این دختر به نام زهرا ضیایی، با این نوجوان و خانواده اش دیدار و فیلمی در این رابطه برای انتشار تکذیب شایعه منتشر شده در فضای مجازی تهیه شد.
سرهنگ مزیدی ادامه داد: نکته جالب در این زمینه این بود که این دختر حتی از انتشار شایعه ای در خصوص مفقودی و قتل خودش بی اطلاع بود.
معاون اجتماعی فرماندهی انتظامی یزد از شهروندان خواست هر گونه اطلاعاتی را که در شبکه های اجتماعی مشاهده می کنند، تا قبل از اطمینان از صحت مسائل مطرح شده برای دیگران ارسال نکنند، چراکه بخش قابل توجهی از شایعاتی این روزها در فضای مجازی در خصوص اختلافات و مشکلات میان شهروندان ایرانی و اتباع افغانستانی، به قصد ایجاد تفرقه در جامعه پخش میشود                           ",https://www.asriran.com/003V7y
834641,۱۴۰۱/۰۱/۲۲,حوادث,فوت 3 عضو یک خانواده بر اثر غرق‌شدگی در چابهار,درحال حاضر پیکر بی جان پدر و پسر خانواده پیدا شده‌ و دختر خانواده هنوز پیدا نشده است.,"سرپرست اورژانس پیش بیمارستانی و مدیر حوادث دانشگاه علوم پزشکی ایرانشهر سیستان و بلوچستان گفت: سه نفر از اعضای یک خانواده بر اثر غرق‌شدگی در ساحل صخره‌ای دریابزرگ چابهار جان باختند.
به گزارش ایرنا؛ محمود رضا ناصح بامداد یکشنبه در تشریح این حادثه اظهار داشت: جان باختگان، اعضای یک خانواده از مشهد بودند.
وی بیان کرد: این خانواده در هنگام مراجعه به دریابزرگ و هنگام بازی یک خانواده چهار نفره بودند که متاسفانه دختر هشت ساله، پسر پنج ساله و پدر ۳۵ ساله این خانواده غرق شدند.
سرپرست اورژانس پیش بیمارستانی و مدیر حوادث دانشگاه علوم پزشکی ایرانشهر بیان کرد: برادر کوچک‌تر هنگام بازی در ساحل بر اثر موج دریا به داخل آب هدایت و بعد از آن خواهرش سریعا به طرف دریا می‌رود و غرق می شود و بلافاصله پدر و مادر هم برای نجات فرزندان خود به دریا می‌زنند که متاسفانه پدر هم غرق ولی مادر نجات پیدا می‌کند.
وی گفت: پس از اعلام خبر این واقعه پرسنل اورژانس چابهار در محل حاضر شدند و پس از ساعتی جستجو پیکر بی‌جان ۲ نفر از غرق شدگان توسط تیم‌های امدادی بندرچابهار پیدا شد.
وی تاکید کرد: هم‌اکنون تیم غریق نجات در حال جست و جوی دختر هشت ساله هستند.
به گزارش ایرنا و به گفته شاهدان، پدر خانواده که مهارت خاصی در شنا کردن داشته توانسته بود بیش از ۳۰ دقیقه فرزندان خود را آب‌های مواج دریای مکران در آغوش خود نگهدارد اما شدت موج‌ها به‌گونه‌ای بوده که پدر و دو فرزندش را به سمت صخره‌ها هدایت می‌کند و با برخوردهایی که با صخره‌ها ایجاد می‌شود، پدر با وجود همه شجاعت و اراده‌ای که برای نجات فرزندانش داشته است به شدت صدمه می‌بیند و فوت می‌کند. هنوز تیم‌های امدادی درحال پیدا کردن دختر خانواده هستند اما از مسوولان تقاضا می‌شود تیم‌های بیشتری به این منطقه اعزام کنند تا نفر سوم هم پیدا شود.
علیرضا میر معاون فرمانداری چابهار در تماس تلفنی با خبرنگار ایرنا ضمن تسلیت به این خانواده داغدار و مادر بزرگوارشان گفت: درخواست کردیم تا لحظاتی دیگر تیم‌های نیروی دریایی سپاه چابهار هم برای پیدا کردن نفر سوم ورود کنند و امیدواریم هرچه سریع‌تر عزیزِ این خانواده پیدا شود.
درحال حاضر پیکر بی جان پدر و پسر خانواده پیدا شده‌ و دختر خانواده هنوز پیدا نشده است.                           ",https://www.asriran.com/003V7x
834640,۱۴۰۱/۰۱/۲۲,بین الملل,سازمان بهداشت جهانی: دو زیرسویه جدید اومیکرون سرعت انتقال بیشتری دارند,سازمان بهداشت جهانی گفته است زیرسویه‌های جدید به دلیل جهش‌پذیری بالا به سختی در دسترس هستند و به خاطر همین مطالعه روی آنها دشوار شده است. این سازمان می‌گوید زیرسویه‌های جدید سرعت ابتلای بالاتری دارند ولی هنوز مطالعات میزان کشندگی آنها را تعیین نکرده است.,"سازمان بهداشت جهانی موارد ابتلا به زیرسویه‌های جدید ویروس کرونا منشاء گرفته از اومیکرون را در بعضی از کشورهای جهان ثبت کرده است.
به گزارش ایرنا به نقل از رویترز، سازمان بهداشت جهانی (WHO) روز دوشنبه اعلام کرد که در حال ردیابی چند ده مورد از دو زیرسویه جدید اومیکرون ویروس کرونا است ولی هنوز در عفونی یا خطرناک بودن آنها تردید دارد.
طبق اعلام سازمان بهداشت جهانی زیرسویه‌های جدید موسوم به BA۴ و BA۵ در واقع منشاء گرفته از نسخه اصلی اومیکرون BA۱ و BA۲ هستند که تقریباً ۹۴درصد مبتلایان کنونی کرونا در جهان این زیرسویه ها را دارند.
سازمان بهداشت جهانی گفته است زیرسویه‌های جدید به دلیل جهش‌پذیری بالا به سختی در دسترس هستند و به خاطر همین مطالعه روی آنها دشوار شده است. این سازمان می‌گوید زیرسویه‌های جدید سرعت ابتلای بالاتری دارند ولی هنوز مطالعات میزان کشندگی آنها را تعیین نکرده است.
اداره بهداشت بریتانیا نیز هفته گذشته از ثبت مواردی از ابتلا به زیرسویه BA۴ کرونا در کشورهای آفریقای جنوبی، دانمارک، بوتساوا، اسکاتلند و انگلیس در دوره زمانی دهم ژانویه تا سی‌ام ماه مارس خبر داده است.                           ",https://www.asriran.com/003V7w
834639,۱۴۰۱/۰۱/۲۲,سیاسی,رییس کل دادگستری: متهم پرونده حادثه حرم رضوی یک نفر است,طبق تحقیقات، متهم تحت تاثیر عقاید و جریانهای تکفیری بوده و محاربه، قتل عمد و ایراد صدمات با چاقو از اتهامات متهم است و دادگاه صالح برای رسیدگی به این پرونده دادگاه انقلاب است که پس از ارسال پرونده در شعبه ویژه مورد رسیدگی فوری قرار خواهد گرفت.,"رییس کل دادگستری خراسان رضوی گفت: پس از حادثه حرم رضوی و حمله به سه روحانی، مظنونانی احضار شده اند ولی در حد مباشرت، معاونت و حمایت از متهم دلیلی به دست نیامده و متهم پرونده یک نفر است.
به گزارش ایرنا؛ غلامعلی صادقی روز دوشنبه در گفت و گویی تلویزیونی اظهار کرد: پس از حادثه حرم رضوی دوربین های صحن مطهر در اختیار قرار گرفت و اظهارات شهود نیز کمک زیادی به این پرونده کرد، همچنین اظهارات متهم و برخی از مظنونان دستگیر شده در این حادثه نیز اخذ شده است.
وی خاطرنشان کرد: طبق تحقیقات، متهم تحت تاثیر عقاید و جریانهای تکفیری بوده و محاربه، قتل عمد و ایراد صدمات با چاقو از اتهامات متهم است و دادگاه صالح برای رسیدگی به این پرونده دادگاه انقلاب است که پس از ارسال پرونده در شعبه ویژه مورد رسیدگی فوری قرار خواهد گرفت.
رییس شورای قضایی خراسان رضوی در خصوص آشنایی متهم با سه روحانی مضروب نیز افزود: متهم در همان روز و قبل از حمله به سه روحانی به دو نفر روحانی دیگر نیز که در محیط بودند حمله کرده اما بنا به دلایلی موفق نشده بود لذا آشنایی قبلی بین متهم و این سه روحانی نبوده و به دلیل تفکرات تکفیری دست به این اقدام وحشیانه زده است.
وی درباره نحوه ورود سلاح سرد به حرم مطهر رضوی نیز گفت: متهم از طریق فضای مجازی آموزش‌هایی را در خصوص جاسازی سلاح در عملیات انتحاری دریافت کرده بوده است و با جاسازی ماهرانه سلاح را وارد حرم کرده بود.
رییس گل دادگستری خراسان رضوی افزود: در این حادثه ابتدا شهید دارایی و سپس شهید اصلانی مورد حمله قرار گرفته بودند و نفر سوم نیز حجت الاسلام پاکدامن بود که با ضربات چاقو مجروح شد و این سه اقدام کمتر از ۲ دقیقه صورت گرفته است.
صادقی خاطرنشان کرد: این حمله به این سه روحانی غافلگیرانه بود و طبق فیلم‌های موجود حرکت مشکوکی تا زمان حمله وجود نداشت.
وی اضافه کرد: پرونده دیگری نیز برای کسانی که در این حادثه کوتاهی و یا قصوری داشته‌اند تشکیل و در حال بررسی است.
به گزارش ایرنا، یک تروریست تکفیری روز سه‌شنبه ۱۶ فروردین ماه در صحن پیامبر اعظم (ص) حرم منور امام رضا(ع) با چاقو به سه روحانی حمله و آنان را به شدت مجروح کرد.
هر سه روحانی که در این حادثه مورد سوء قصد قرار گرفته بودند از فعالان جهادی و فرهنگی در مناطق حاشیه‌ای شهر مشهد بودند.
به دنبال این اقدام تروریستی حجت‌الاسلام محمد اصلانی، که برادر ۲ شهید بود، در همان لحظات اولیه به شهادت رسید و حجج اسلام پاکدامن و دارایی پس از انتقال به بیمارستان تحت درمان قرار گرفته و در بخش مراقبت‌های ویژه بستری شدند که سرانجام حجت الاسلام دارایی نیز عصر پنجشنبه گذشته بر اثر جراحات و صدمات وارده به شهادت رسید.
آیین تشییع حجت‌الاسلام اصلانی پنجشنبه گذشته با حضور گسترده اقشار مختلف مردم و مسوولان از میدان شهدا تا حرم مطهر رضوی برگزار شد و پیکر شهید دارایی نیز روز جمعه در مشهد تشییع شد که پیکر هر ۲ شهید در صحن جمهوری، در کنار شهدای انفجار تروریستی حرم مطهر رضوی در سال ۱۳۷۳ به خاک سپرده شدند.                           ",https://www.asriran.com/003V7v
834638,۱۴۰۱/۰۱/۲۲,بین الملل,یونیسف: نزدیک به دو سوم کودکان اوکراینی در ۶ هفته آواره شده‌اند,وضعیت کودکان در اوکراین در شهرهای ماریوپول و خرسون بدتر است. در این مناطق، کودکان و خانواده‌هایشان هفته‌ها است که بدون آب لوله‌کشی و سرویس‌های بهداشتی، عرضه منظم غذا و مراقبت‌های پزشکی به سر می‌برند. آنها در خانه ها و زیر زمین خود پناه گرفته اند و منتظر پایان بمباران و خشونت هستند.,"یک مقام صندوق کودکان سازمان ملل ( یونیسف) اعلام کرد نزدیک به دو سوم کودکان اوکراینی تنها در ۶ هفته آواره شده اند و نزدیک به نیمی از کودکانی که در اوکراین باقی مانده اند، ممکن است با ناامنی غذایی مواجه شوند.
به گزارش ایرنا؛ ""مانوئل فونتین"" مدیر امور اضطراری یونیسف روز دوشنبه به وقت محلی در نشست شورای امنیت سازمان ملل با موضوع حفظ صلح و امنیت اوکراین افزود: از ۳.۲ میلیون کودکی که تخمین زده می‌شود در اوکراین باقی مانده‌اند، نزدیک به نیمی از آنها ممکن است با خطر کمبود غذا مواجه باشند.
وی تصریح کرد حملات به زیرساخت های آب و برق باعث شده است که حدود ۱.۴ میلیون نفر در اوکراین به آب دسترسی نداشته باشند. ۴.۶ میلیون نفر دیگر فقط دسترسی محدودی به منابع آب تمیز دارند.
وی افزود: تنها در شش هفته، نزدیک به دو سوم کل کودکان اوکراینی آواره شده اند. آنها مجبور شده اند همه چیز از جمله خانه، مدارس، و اغلب اعضای خانواده خود را رها کنند.
فونتین ادامه داد: وضعیت کودکان در اوکراین در شهرهای ماریوپول و خرسون بدتر است. در این مناطق، کودکان و خانواده‌هایشان هفته‌ها است که بدون آب لوله‌کشی و سرویس‌های بهداشتی، عرضه منظم غذا و مراقبت‌های پزشکی به سر می‌برند. آنها در خانه ها و زیر زمین خود پناه گرفته اند و منتظر پایان بمباران و خشونت هستند.
مدیر امور اضطراری یونیسف همچنین از وجود مواد منفجره باقی مانده یا عمل نکرده که می تواند کودکان را در معرض مرگ و جراحت قرار دهد و همچنین اختلال در آموزش کودکان در سراسر اوکراین ابراز نگرانی کرد.
وی توضیح داد: تعطیلی مدارس در سراسر اوکراین بر یادگیری ۵.۷ میلیون کودک در سن مدرسه و ۱.۵ میلیون دانش آموز در آموزش عالی تأثیر می گذارد.
این مقام یونیسف اظهار داشت: در منطقه دونباس، یک نسل کامل از کودکان در طول هشت سال گذشته شاهد نابودی زندگی و تحصیلات خود بوده اند.
ولادیمیر پوتین رئیس جمهوری روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. جنگ در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003V7u
834637,۱۴۰۱/۰۱/۲۲,اجتماعی ,کشف محموله بزرگ مواد مخدر شیشه توسط گمرک,امروز کارکنان و ماموران گمرک ماهیرود با توجه به حساسیت‌های اعلامی و آموزش‌های تخصصی، با احتمال جاسازی مواد مخدر در داخل تانکر حمل سوخت به رانندگی تبعه افغانستانی، بررسی از این کشنده و تانکر سوخت را در دستور کار قرار دادند و متوجه جاسازی حرفه‌ای مواد در داخل تانکر خالی می‌شوند.,"معاون گمرک ایران گفت: محموله ۵۷۰ کیلوگرمی مخدر شیشه که به صورت کاملا حرفه‌ای در جداره تانکر حمل سوخت افغانستانی جاسازی‌شده بود توسط مامورین گمرک ماهیرود در استان خراسان جنوبی کشف شد.
به گزارش ایرنا، فریده زبیدی معاون حقوقی و نظارت گمرک جمهوری اسلامی ایران اظهار داشت: در راستای بالا رفتن حساسیت از حیث احتمال افزایش جاسازی‌های حرفه‌ای مواد مخدر، لزوم تقویت گمرکات مرزهای شرقی، در دستور کار گمرک جمهوری اسلامی ایران قرار گرفته و اخیراً اقدامات قابل توجهی در زمینه تهیه و استقرار دستگاه‌های ایکس ری و افزایش تعداد سگ‌های مواد یاب انجام‌شده است.
وی افزود: امروز کارکنان و ماموران گمرک ماهیرود با توجه به حساسیت‌های اعلامی و آموزش‌های تخصصی، با احتمال جاسازی مواد مخدر در داخل تانکر حمل سوخت به رانندگی تبعه افغانستانی، بررسی از این کشنده و تانکر سوخت را در دستور کار قرار دادند و متوجه جاسازی حرفه‌ای مواد در داخل تانکر خالی می‌شوند.
زبیدی در ادامه گفت: با همکاری بخش‌های مختلف گمرک ماهیرود و هماهنگی با ستاد گمرک ایران، بدنه تانکر حمل سوخت با برش‌های تخصصی مورد کنترل قرار می‌گیرد و درمجموع ۵۷۰ بسته یک کیلوگرمی معادل ۵۷۰ کیلوگرم ماده مخدر مت‌آمفتامین (شیشه) کشف می‌شود.
معاون حقوقی و نظارت گمرک افزود: پس از هماهنگی با مرجع محترم قضایی و تنظیم صورت‌جلسه کشف، مواد مخدر مکشوفه توزین و همراه با متهم و تانکر مربوطه به نمایندگان پلیس مبارزه با مواد مخدر تحویل شد.
زبیدی در ادامه با اشاره به لزوم تجهیز مبادی رسمی کشور به دستگاه‌های ایکس ری و سگ‌های مواد یاب اعلام کرد: ساختار سازمانی گمرکات اجرایی کشور در حوزه مبارزه با مواد مخدر نیازمند اصلاح و بازنگری بوده و انشاالله در صورت به‌کارگیری نیروهای متخصص بیشتر، متعهد و آموزش دیده، نتایج مطلوب‌تری حاصل خواهد شد.
وی در پایان افزود: محموله ۵۷۰ کیلوگرمی شیشه کشف‌شده یکی از بزرگترین کشفیات گمرک بوده است.                           ",https://www.asriran.com/003V7t
834636,۱۴۰۱/۰۱/۲۲,بین الملل,مرگ ٧ نفر در عراق بە دلیل شیوع تب کریمه‌ کنگو,استان ذی‌قار در جنوب عراق قرار دارد و دارای ترکیب جمعیتی بالای روستایی و عشایری است. این استان به دلیل پرورش گاو، گوسفند، گاومیش و بز که همگی از ناقلان احتمالی تب خونریزی دهنده کریمه کنگو هستند، معروف است.,"مقامات بهداشتی استان ذی‌قارعراق اعلام کردند که از ابتدای سال گذشتە میلادی تا کنون ٧ نفر پس از تماس با دام‌ها بر اثر تب خونریزی‌دهنده کریمه کنگو جان خود را از دست دادەاند. وزارت بهداشت این کشور می‌گوید، موضوع در دست بررسی است.
به گزارش ایرنا، خبرگزاری فرانسه روز دوشنبه ۲۲ فروردین (۱۱ آوریل) به نقل از حسین ریاض، مدیر بهداشت عمومی استان ذی‌قار عراق نوشت: «در طول سال (میلادی) گذشته و ماه‌های اول سال جاری، ٧ مورد مرگ در استان ذی‌قار بر اثر تب خونریزی‌دهنده کریمه کنگو ثبت شدە است و هشتمین نفر نیز به شدت بیمار و بستری است.»
استان ذی‌قار در جنوب عراق قرار دارد و دارای ترکیب جمعیتی بالای روستایی و عشایری است. این استان به دلیل پرورش گاو، گوسفند، گاومیش و بز که همگی از ناقلان احتمالی تب خونریزی دهنده کریمه کنگو هستند، معروف است.
مدیر ادارە بهداشت عمومی ذی‌قار گفتە است، همه قربانیان در دامداری‌ها کار می‌کردند و آخرین مورد مرگ در آغاز سال ٢٠٢٢ ثبت شدە است.
به گفته سازمان بهداشت جهانی این بیماری از طریق کنه منتقل و باعث خونریزی شدید می‌شود. مردم اغلب پس از تماس با خون حیوانات آلوده، عموما پس از ذبح دام مبتلا می‌شوند.
این بیماری همچنین می‌تواند از طریق ""خون، ترشحات، اندام‌ها یا سایر مایعات بدن افراد آلوده"" بین انسان‌ها منتقل شود.
تب خونریزی‌دهنده کریمه کنگو در انسان بیماری شدیدی ایجاد می‌کند و شیوع بیمارستانی آن نیز بسیار بالا است و علائم آن تب بالا، دردهای عضلانی، سردردهای شدید و خونریزی عمومی در بدن است. بین ۱۰ تا ۴۰ درصد مبتلان جان خود را از دست می‌دهند.
به گفتە حسین ریاض تعداد دام‌های آلوده نامشخص است و دام‌ها احتمالا بدون انجام معاینات دامپزشکی از منطقه‌ای به منطقه دیگر منتقل شده‌اند.
سیف البدر، سخنگوی وزارت بهداشت عراق در گفت‌وگو با خبرگزاری فرانسه ضمن تائید این خبر اظهار داشت، این موضوع توسط مقامات بهداشتی این کشور در حال پیگیری است.
نام این بیماری ویروسی از مشاهده هم‌زمان آن در کریمه و کنگو گرفته شده است. تب کریمه کنگو واکسن ندارد، اما دارویی به نام ""ریباویرین"" که از آن برای درمان هپاتیت C نیز استفاده می‌شود، تا حدودی مرگ و میر بر اثر این بیماری را کاهش می‌دهد.                           ",https://www.asriran.com/003V7s
834635,۱۴۰۱/۰۱/۲۲,بین الملل,کرواسی ۱۸ دیپلمات روس را اخراج کرد,پیش از کرواسی کشورهای اروپایی لهستان، آلمان، فرانسه، ایتالیا، اسپانیا، دانمارک چندین دیپلمات روسیه را از کشورهایشان اخراج کرده بودند.,"وزارت خارجه کرواسی با انتشار بیانیه‌ای رسمی از اخراج دیپلمات‌های کشور روسیه در زاگرب خبر داد.
به گزارش ایرنا، وزارت امور خارجه کرواسی روز دوشنبه در بیانیه‌ای رسمی از اخراج ۱۸ دیپلمات کشور روسیه و ۶ کارمند اداری سفارت روسیه در زاگرب خبر داد.
در بیانیه این وزارتخانه آمده است: ۲۴ نفر از کارکنان سفارت روسیه در کرواسی شامل هجده دیپلمات و شش کارمند اداری با دستور رئیس جمهور کرواسی هر چه سریع‌تر باید این کشور را ترک کنند.
در این بیانیه همچنین آمده است: آندری نسترنکو، سفیر روسیه در زاگرب در اعتراض دولت کرواسی به اقدامات نظامیان روس در اوکراین به وزارت خارجه این کشور احضار شد.
پیش از کرواسی کشورهای اروپایی لهستان، آلمان، فرانسه، ایتالیا، اسپانیا، دانمارک چندین دیپلمات روسیه را از کشورهایشان اخراج کرده بودند.
از زمان آغاز جنگ روسیه علیه اوکراین در ۲۴ فوریه، حدود ۳۸۲ دیپلمات روسی از کشورهای اروپایی اخراج شده‌اند.                           ",https://www.asriran.com/003V7r
834634,۱۴۰۱/۰۱/۲۲,بین الملل,پنتاگون: روسیه درحال انتقال نیروهایش به دونباس برای تجدید و تقویت آنها است,ولادیمیر پوتین رئیس جمهوری روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.,"یک مقام وزارت دفاع آمریکا (پنتاگون) اعلام کرد که حرکت کاروان ارتش روسیه به سمت دونباس از طریق شهر ایزوم واقع در شمال اوکراین نشان می دهد که روسیه به دنبال تجدید و تقویت نیروهای خود در دونباس است.
به گزارش ایرنا؛ این مقام ارشد دفاعی آمریکا روز دوشنبه به وقت محلی به خبرنگاران گفت که کاروان نظامی روسیه شامل بخش فرماندهی و کنترل، یک گردان پشتیبانی، تامین کننده ها، پشتیبانی هوانوردی و سایر پشتیبانی های پیاده نظام است.
این مقام همچنین گفت شواهد موجود نشان می دهد که روسیه در تلاش است تا موقعیت خود را در جنوب غربی شهر دونتسک عمدتاً با واحدهای توپخانه تقویت کند.
به گفته این مقام، طبق ارزیابی های آمریکا، حرکت کاروان روسیه یک ""حمله جدید"" در دونباس نیست، بلکه نیروهای روسیه در تلاش برای تقویت توانایی های خود و افزودن به آن هستند.
ولادیمیر پوتین رئیس جمهوری روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. جنگ در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003V7q
834632,۱۴۰۱/۰۱/۲۲,سیاسی,نماینده مجلس: شاهد تخلف برخی بانک‌ها در اجرای قانون چک هستیم,در رابطه با ارسال پیامک به دریافت‌کنندگان چک ها نیز بانک مرکزی اعلام کرد سامانه پیامکی تا چند روز آینده انجام خواهد شد و بر این اساس دریافت‌کنندگان چک می توانند به ثبت، تایید و سوابق صادرکننده چک دسترسی داشته باشند.,"سخنگوی کمیسیون اصل ۹۰ مجلس از بررسی مشکلات اجرای قانون چک با حضور مسئولان بانک مرکزی خبر داد و گفت که در رابطه با ارسال پیامک به دریافت‌کنندگان چک ها، بانک مرکزی اعلام کرد سامانه پیامکی تا چند روز آینده انجام خواهد شد و بر این اساس دریافت‌کنندگان چک می توانند به ثبت، تایید و سوابق صادرکننده چک دسترسی داشته باشند.
به گزارش ایسنا، علی خضریان در توضیح جلسه امروز کمیسیون اصل ۹۰ مجلس شورای اسلامی، گفت: در این جلسه اجرای قانون چک با حضور صالح آبادی رئیس کل بانک مرکزی، نمایندگان صدا و سیما و قوه قضاییه مورد بحث و بررسی قرار گرفت. اجرای قانون مذکور آثار و برکات فراوانی در کشور داشته لذا شاهد کاهش آمار چک های برگشتی هستیم اما در بخش هایی شاهد تعلل و تأخیرهایی در اجرای این قانون بوده ایم که این موضوع با حضور مسئولان مربوطه در نشست امروز کمیسیون مورد بحث قرار گرفت.
وی ادامه داد: به عنوان مثال قوه قضاییه مطابق تبصره ۱ ماده ۲۱ قانون صدور چک باید امکان دسترسی برخط بانک مرکزی به احکامی مانند ورشکستگی و غیره را برای این مجموعه فراهم می‌کرد که این مهم تاکنون محقق نشده که در جلسه امروز نسبت به آن تبادل نظر شد. همچنین موضوعاتی مانند تعیین سقف اعتبار مجاز اشخاص متقاضی دسته چک، اعتبارسنجی و رتبه سنجی و اتصال دستگاه های خودپرداز و کارت خوان به سامانه صیاد از دیگر موضوعاتی است که باید از سوی بانک مرکزی پیگیری و اجرایی می‌شد.
خضریان تصریح کرد: بانک مرکزی در دغدغه‌هایی در مورد آثار زیانبار اقتصادی این امر داشت که نسبت به آن توضیحاتی ارائه داد؛ البته باید یادآور شد اتصال دستگاه های خودپرداز و کارت خوان به سامانه صیاد برای ایجاد سهولت دسترسی مردم به سامانه یاد شده، تکلیف کمیسیون اصل نود در سال گذشته به بانک مرکزی بود اما در راستای اجرای آن، برخی بانک‌ها تخلف داشتند که در صورت عدم اجرای قانون تا پایان اردیبهشت، متخلفان احضار و مطابق قانون با آنها برخورد خواهد شد.
عضو هیأت رئیسه کمیسیون اصل ۹۰ مجلس شورای اسلامی گفت: مسئله چک های تضمینی برای ارائه وثیقه نیز از دیگر مسائلی بوده که دارای مشکلات است؛ به عبارتی بر اساس قانون صدور چک به عنوان وثیقه امکان پذیر نیست لذا در حال بررسی راه‌های قانونی برای استفاده از چک به عنوان وثیقه هستیم. ارسال پیامک به گیرنده چک نیز از دیگر موضوعاتی است که همچنان به سرانجام نرسیده است.
خضریان در ادامه بیان کرد: در جلسه امروز مقرر شد نشستی فراقوه‌ای به صورت ماهانه با حضور مسئولان بانک مرکزی، کمیسیون اصل ۹۰ مجلس و نمایندگان قوه قضاییه برگزار شود تا مشکلات اجرای قانون چک مطرح و نسبت به رفع آنها اقدام شود. همچنین در رابطه با ارسال پیامک به دریافت‌کنندگان چک ها نیز بانک مرکزی اعلام کرد سامانه پیامکی تا چند روز آینده انجام خواهد شد و بر این اساس دریافت‌کنندگان چک می توانند به ثبت، تایید و سوابق صادرکننده چک دسترسی داشته باشند.
نماینده مردم تهران، ری، شمیرانات، اسلامشهر و پردیس در مجلس یازدهم افزود: در رابطه با چک های ضمانتی اشکال قانونی وجود دارد و بنا شد با هماهنگی معاونت قوانین مجلس و دستگاه های نظارتی مانند سازمان بازرسی و دیوان محاسبات به این موضوع پرداخته تا برطرف شود. دستورالعمل موضوع رتبه بندی و سقف اعتباری نیز تهیه شده که قرار است به شکل فاز بندی شده اجرایی شود لذا بنا شد در اولین جلسه شورای پول و اعتبار این مهم مطرح و در صورت تصویب شورا موضوع سقف اعتباری و رتبه‌بندی اجرایی شود.
خضریان خاطر نشان کرد: همچنین مقرر شد قوه قضاییه نیز اشکال یاد شده در خصوص دسترسی برخط بانک مرکزی به برخی احکام را بررسی و رفع کند؛ در این میان مقرر شد کمیته اطلاع‌رسانی نیز با حضور مسئولان صدا و سیما، نمایندگان کمیسیون اصل ۹۰ و سایر دستگاه مربوطه تشکیل شود تا اطلاع رسانی وسیع در این خصوص صورت گرفته و فرهنگ‌سازی برای استفاده از چک های جدید و مقررات صورت بگیرد.                           ",https://www.asriran.com/003V7o
834599,۱۴۰۱/۰۱/۲۲,بین الملل,اهدای غذا در این منطقه جهان الزامی است/ موسسات خیریه تحت تاثیر گرانی بنزین (فیلم),براساس تخمین مقامات دولتی پسماندهای غذا، عامل انتشار یک پنجم گازهای گرم کننده ناشی از زباله در کالیفرنیا هستند.,"کد ویدیو  دانلود    فیلم اصلی          
عصر ایران؛ بسیاری از خرده فروشی‌های کوچک و بزرگ مواد غذایی و رستوران‌های کالیفرنیا ملزم به ارسال محصولات خوردنی به مراکز خیریه هستند. این روند در کالیفرنیا یک قانون است.
به گزارش عصرایران، قانون اهدای غذا کالیفرنیا در ژانویه تصویب شد.
براساس این قانون خرده فروشانی مثل ""آمازون"" و فروشگاه زنجیره ای ""کروگر"" و همچنین سوپرمارکت‌های کوچک‌تر ملزم به اهدای غذاهای نفروخته یا کمپوست کردن چیزهای خورده نشده هستند. بسیاری از رستوان‌ها نیز مجبور باید از این قانون تبعیت کنند.
براساس تخمین مقامات دولتی پسماندهای غذا، عامل انتشار یک پنجم گازهای گرم کننده ناشی از تخمیر زباله در کالیفرنیا هستند.
در روزهای اخیر افزایش قیمت بنزین و عدم قطعیت درباره مرجع پرداخت هزینه‌های بازیابی غذا در کالیفرنیا آمریکا، مراکز خیریه محلی را به چالش کشیده است. شهرهای کوچک‌تر کالیفرنیا نیز موظف به اجرای این قانون هستند.
رویترز در گزارش خود به توضیح قانون و الزام اهدای غذا در کالیفرنیا پرداخته و تلاش گروه‌های محلی برای اجرای آن را نشان می‌دهد.                            ",https://www.asriran.com/003V7H
834631,۱۴۰۱/۰۱/۲۲,بین الملل,صدر اعظم اتریش: گفتگو با پوتین صریح و بسیار دشوار بود/ گفتم که جنگ در اوکراین باید پایان یابد,کارل نهامر صدراعظم اتریش روز یکشنبه پس از گفت‌وگو با ولادیمیر زلنسکی رئیس جمهور اوکراین، برای گفت‌وگو با پوتین، درباره اوضاع اوکراین وارد مسکو شد.,"صدر اعظم اتریش اعلام کرد که «دیدار با پوتین در مسکو دوستانه نبود و به او گفتم که جنگ در اوکراین باید پایان یابد».
به گزارش ایسنا، به نقل از النشره، «کارل نهامر»، صدر اعظم اتریش پس از دیدار با ولادیمیر پوتین، رئیس جمهور روسیه در مسکو اعلام کرد که «دیدار با پوتین در مسکو دوستانه نبود و گفتگو صریح و بسیار دشوار بود».
نهامر گفت: «من به پوتین گفتم که جنگ در اوکراین باید پایان یابد زیرا همه طرف‌ها متضرر شده‌اند».
پیش از این الکساندر شالنبرگ، وزیر امور خارجه اتریش اعلام کرده بود که در نشست صدراعظم اتریش و رئیس جمهور روسیه هیچ خبرنگاری وجود نخواهد داشت و تاکید کرد که پس از نشست دوجانبه بین دو طرف کنفرانس خبری برگزار نخواهد شد.
کارل نهامر صدراعظم اتریش روز یکشنبه پس از گفت‌وگو با ولادیمیر زلنسکی رئیس جمهور اوکراین، برای گفت‌وگو با پوتین، درباره اوضاع اوکراین وارد مسکو شد.                           ",https://www.asriran.com/003V7n
834629,۱۴۰۱/۰۱/۲۲,ورزشی,پرسپولیس به پرداخت ۹۰۰ هزار یورو محکوم شد,با شکایت رادو پرونده‌ای جدید علیه پرسپولیس باز شد و حالا شنیده‌ها حاکی از آن است که فیفا در پرونده شکایت رادو، باشگاه پرسپولیس را به ۸۶۶ هزار یورو به‌علاوه ۵درصد سود تعویق پرداخت بدهی‌، محکوم کرده است.,"شنیده‌ها حاکی از آن است که فدراسیون بین‌المللی فوتبال(فیفا) در پرونده شکایت «بوژیدار رادوشوویچ» باشگاه پرسپولیس را به پرداخت ۹۰۰هزار یورو محکوم کرده است.
به گزارش ایرنا، «بوژیدار رادوشوویچ» دروازه‌بان سابق باشگاه پرپسپولیس قبل از دیدار این تیم برابر هوادار در هفته نهم لیگ برتر فصل جاری، به دلیل مشکلات مالی و عدم تعهد سرخپوشان به وعده‌های خود، تهران راه به مقصد کرواسی ترک کرد و پس از پیگیری‌ها، مشخص شد که وی قصد بازگشت به ایران را نداشته و به طور رسمی از جمع پرسپولیسی‌ها جدا شد و در ادامه نیز شکایت خود را از این باشگاه تسلیم فیفا کرد.
شکایت رادو به فیفا، پرونده‌ای ۹۰۰ هزار یورویی در انتظار باشگاه پرسپولیس است. او سه فصل دیگر با پرسپولیس قرارداد دارد اما عمل نکردن این باشگاه به تعهداتش در زمان مقرر موجب شد تا او به‌راحتی ایران را ترک کند.
با شکایت رادو پرونده‌ای جدید علیه پرسپولیس باز شد و حالا شنیده‌ها حاکی از آن است که فیفا در پرونده شکایت رادو، باشگاه پرسپولیس را به ۸۶۶ هزار یورو به‌علاوه ۵درصد سود تعویق پرداخت بدهی‌، محکوم کرده است.
تیم فوتبال پرسپولیس که در شرایط خوبی را در لیگ برتر سپری نکرده و شب گذشته نیز از جام حذفی کنار رفت، امشب با شوک بزرگ مالی نیز مواجه شده است.                           ",https://www.asriran.com/003V7l
834627,۱۴۰۱/۰۱/۲۲,اجتماعی ,راهکارهای کاهش عطش در ماه مبارک رمضان,پرهیز از نوشیدن آب سرد هنگام افطار، نوشیدن ۸ لیوان آب از افطار تا سحر، استفاده از عرقیجات گیاهی، مصرف میوه و سبزی فراوان و ... از جمله راهکارهای کاهش عطش در ماه مبارک رمضان به شمار می‌روند.,,https://www.asriran.com/003V7j
834626,۱۴۰۱/۰۱/۲۲,ورزشی,ترکیب استقلال مقابل نساجی مشخص شد,این بازی در چارچوب مرحله یک چهارم نهایی رقابت‌های جام حذفی، امشب (دوشنبه)، ساعت ۲۰:۳۰ در ورزشگاه آزادی برگزار می‌شود.,"ترکیب تیم فوتبال استقلال مقابل نساجی مازندران در رقابت‌های جام حذفی مشخص شد.
به گزارش ایسنا، با نظر فرهاد مجیدی، استقلال با ترکیب علیرضا رضایی، روزبه چشمی، رافائل سیلوا، عارف غلامی، وریا غفوری، ابوالفضل جلالی، زبیر نیک‌نفس، جعفر سلمانی، سبحان خاقانی، کوین یامگا و امیرحسین حسین‌زاده به مصاف نساجی مازندران می‌رود.
این بازی در چارچوب مرحله یک چهارم نهایی رقابت‌های جام حذفی، امشب (دوشنبه)، ساعت ۲۰:۳۰ در ورزشگاه آزادی برگزار می‌شود.                           ",https://www.asriran.com/003V7i
834624,۱۴۰۱/۰۱/۲۲,سیاسی,نماینده مجلس: امسال 4 یا 5 ماهواره ایرانی به فضا پرتاب می‌شود,از مهم‌ترین محورهای گزارش وزیر ارتباطات در جلسه امروز، موضوع شبکه ملی اطلاعات بود که بر این اساس، اجرای مصوبات بر زمین مانده شورای عالی فضای مجازی در دولت قبل، در دستور کار وزارتخانه قرار دارد تا زیرساخـت‌های تکمیل شبکه ملی اطلاعات با سرعت بیشتری فراهم شود.,"عضو کمیسیون صنایع و معادن مجلس، با اشاره به گزارش وزیر ارتباطات به این کمیسیون گفت: آقای زارع‌پور اعلام کرد که امسال در حوزه فناوری فضایی، تا آخر سال 4 یا 5 پرتاب ماهواره خواهیم داشت.
مصطفی طاهری نماینده مردم زنجان در مجلس شورای اسلامی در گفت‌وگو با فارس، با اشاره به جلسه عصر امروز کمیسیون صنایع و معادن با حضور وزیر ارتباطات و فناوری اطلاعات اظهار داشت: آقای زارع‌پور در این جلسه در پنج محور به ارائه گزارش عملکرد 6 ماه اخیر این وزارتخانه و برنامه‌های 1401 آن پرداخت.
وی افزود: از مهم‌ترین محورهای گزارش وزیر ارتباطات در جلسه امروز، موضوع شبکه ملی اطلاعات بود که بر این اساس، اجرای مصوبات بر زمین مانده شورای عالی فضای مجازی در دولت قبل، در دستور کار وزارتخانه قرار دارد تا زیرساخـت‌های تکمیل شبکه ملی اطلاعات با سرعت بیشتری فراهم شود.
عضو کمیسیون صنایع و معادن مجلس گفت: وزیر ارتباطات همچنین آخرین اقدامات انجام شده در حوزه فناوری فضایی در این وزارتخانه را تشریح کرد و با اشاره به خروج از رکود هشت سال اخیر در حوزه فناوری فضایی و اقدامات خوبی که در ماه‌های اخیر آغاز شده، اعلام کرد که امسال به طور متوسط هر دو ماه یکبار، یک پرتاب ماهواره خواهیم داشت که بر این اساس احتمالاً 4 یا 5 ماهواره تا آخر سال پرتاب می‌شود.
طاهری ادامه داد: اقتصاد دیجیتال و تحقق شعار سال در این حوزه، محور دیگر گزارش وزیر ارتباطات بود که اعلام شد در این زمینه اختیارت هیأت دولت در زمینه اقتصاد دیجیتال و دانش‌بنیان به کمیته‌ای با ریاست وزیر ارتباطات و با عضویت 8 یا 9 عضو کابینه واگذار شده تا در این حوزه سریع‌تر تصمیم‌گیری و بهتر عملیاتی شود.
وی خاطرنشان کرد: وزیر ارتباطات همچنین به اقدامات انجام شده در حوزه فیبر نوری و تقویت اینترنت ثابت اشاره کرد و ضمن تشریح علل عقب‌ماندگی‌ها و عدم توسعه این حوزه، برنامه‌های امسال را نیز تشریح و اعلام کرد که 50 میلیون نفر را در برنامه تقویت اینترنت ثابت تحت پوشش قرار خواهند داد.                           ",https://www.asriran.com/003V7g
834623,۱۴۰۱/۰۱/۲۲,اجتماعی ,متلاشی شدن باند تولید و قاچاق مواد مخدر در ارومیه,در این عملیات 360 کیلوگرم مواد مخدر از نوع هروئین، 60 لیتر مواد پیش ساز های مواد مخدر از متهمین کشف و ضبط گردید و در این زمینه سه نفر متهم دستگیر و با صدور قرار قانونی روانه زندان شدند.,"رئیس کل دادگستری آذربایجان غربی از متلاشی شدن باند بزرگ تولید و قاچاق مواد مخدر در ارومیه خبر داد.
به گزارش ایسنا؛ ناصرعتباتی گفت: با اشراف اطلاعاتی از وجود باند تولید و قاچاق مواد مخدر در ارومیه طی عملیات مشترک اداره کل اطلاعات و دستگاه قضایی استان این باند کشف و متلاشی گردید.
وی افزود: در این عملیات 360 کیلوگرم مواد مخدر از نوع هروئین، 60 لیتر مواد پیش ساز های مواد مخدر از متهمین کشف و ضبط گردید و در این زمینه سه نفر متهم دستگیر و با صدور قرار قانونی روانه زندان شدند.
عتباتی تاکید کرد: برخورد جدی و مبارزه بی امان با سوداگران مرگ و قاچاقچیان مواد مخدر جریان دارد و اجازه فعالیت به این افراد نخواهیم داد و با هماهنگی مطلوبی که بین دستگاههای انتظامی و امنیتی و قضایی استان ایجاد شده بنیان های مالی این سوداگران از هم پاشیده می شود و سوداگران در ید اختیار قانون و دستگاه قضایی می باشند.                           ",https://www.asriran.com/003V7f
834618,۱۴۰۱/۰۱/۲۲,فرهنگی/هنری,پیامی به دختران ایران: شما مثل خاتون نباشید!,در قسمت آخر سریال خاتون تبدیل می‌شود به یک زن که فقط گریه کردن بلد است، دیگر هیچ نشانی از آن زن قوی و با اراده سابق نیست.,"عصر ایران ؛ نهال موسوی - چند روز از پایان سریال خاتون گذشته است و هنوز از شوک پایان بی منطق و خارج از چهارچوب روایت داستان آن به سر می برم.
واقعا چرا باید سرانجام یک سریال در قسمت آخر آن به چنین نقطه ای برسد که در تضاد کامل با تمام 22 قسمت قبلی است؟!
خاتون داستان زنی به همین نام است که بنابر شرایط زندگی که دارد متفاوت از زنان سنتی زمانه خودش ظاهر شده است. او دختر یک مبارز سیاسی است که زبان فرانسه بلد است، تیراندازی می‌کند و از همه مهمتر قرار نیست که فقط یک زن خانه دار باشد، او کنشگر است و به همین دلیل هم با شوهر خانزاده ارتشی خود به مشکل خورده و اساس قصه بر پایه این شخصیت انقلابی و شورشی است که بعدتر میان وظیفه همسری و آزادی خواهی دست به انتخاب آزادی می زند. اگرچه مسیر سختی پیش روی اوست ولی همین انتخاب است که او را خاتون کرده تا سریالی برای او ساخته شود.
  

    کد ویدیو  دانلود    فیلم اصلی          
یک جمله کلیشه ای تکراری وجود دارد و آن هم این است که مشکل سینمای ایران فیلمنامه است، که متاسفانه در مورد سریال خاتون این گزاره کاملا صدق می کند و باید گفت بزرگترین مشکل سریال خاتون فیلمنامه آن است و به این جمله تکراری باید اضافه کرد یکی از بزرگتین مشکلات فیلمنامه در سینمای ایران پایان و چگونگی تمام کردن فیلم است.
از منظر کشش دراماتیک قصه سریال خاتون، فراز و فرود رویدادها، شکل روایت، شخصیت پردازی، بازی بازیگران، کارگردانی، طراحی صحنه و لباس، تدوین، موسیقی و ... هم می توان سریال خاتون را مورد بررسی قرار داد اما پیام اصلی سریال چنان سردرگم و حتی آزار دهنده است که ترجیح این است که به هیچ نکته دیگری غیر از آن نپردازیم.
از زمان ارسطو که در کتاب فن شعر از پایه و اساس درام نوشته است تا به امروز یک قانون تقریبا ثابت وجود دارد و آن هم این است که هر نمایش، فیلم یا سریالی یک نقطه اوج پایانی دارد ( در ساختار کلاسیک و یا شاه پیرنگ )، نقطه اوج پایانی روشن کننده سرانجام قصه و شخصیت‌های آن است. اگر فیلم باشد تقریبا 20 دقیقه پایانی حائز اهمیت می شود و در سریال قسمت آخر آن است که حکم جمع بندی تمام سریال را پیدا می کند.
اگر شما در یک فیلم 100 دقیقه ای 80 دقیقه ابتدایی بسیار خوب به بیننده ارائه دهید ولی در 20 دقیقه پایانی منطق دراماتیک داستان به هم بریزد مخاطب خواهد گفت که فیلم ضعیف یا بدی را دیده است، چون نتوانسته آن را درست به سرانجام برساند. این اتفاق برای سریال هم صادق است و اتفاقا سریال خاتون از این منظر لطمه خورده است.
شخصیت پردازی خاتون از ابتدا سریال بدین گونه است که او زنی فراتر از زمانه خود است، اهل مطالعه است (حتی کتابهایی به زبان اصلی)، تیرنداز خوبی است،در برابر مادر شوهر فئودال ماب خوب ایستاده و به زن دوم پدر شوهر و بچه های او رسیدگی می‌کند، زمانی که احساس می‌کند باید در مقابل اشغالگران عملی انجام دهد اقدام می کند و ... در یک کلام خلاصه خاتون آن زن سنتی که در خانه باشد و فقط پخت و پز کند و بچه بزرگ کند و نگاهش به شوهر نظامی اش باشد و هرچه او گفت را بپذیرد نیست.

حال در قسمت آخر سریال خاتون تبدیل می‌شود به یک زن که فقط گریه کردن را بلد است، دیگر هیچ نشانی از آن زن قوی و با اراده سابق نیست. وقتی در شرایط مرگ و زندگی هم قرار می‌گیرد تنها کاری که می کند این است که این بار شوهر سابق و شوهر کنونی هر دو مراقب او هستند و فقط به او دستور می دهند که پشت یک ستون پنهان شود و از آنجا تکان نخورد، او هم تنها کاری که می کند این است که از آنجا به گریه و شیون می‌پردازد!
حتی ظرفیت شخصیتی و مهارت خوبی که از ابتدا سریال برای او ساخته شده که خاتون تیرانداز قهاری است را خود فیلمنامه نویس از یاد برده است، والا حتما باید از این تیرانداز بودن خاتون در صحنه درگیری مفصل قسمت آخر بهره می‌بردند.
خاتون که قرار بود آن زن خاص، مقاوم و تسلیم ناپذیر باشد، در قسمت آخر تبدیل شده به همان زنی که بهتر است یک گوشه ای پنهان شود و مردان به او بگویند چه کند و چه نکند و او هم مطیع ، سربه زیر است! متاسفانه پیامی که فقط و فقط انفعال و سر فرود آوردن در برابر نیروی اشغالگر قویتر را برای مخاطب به همراه دارد.
این چه منطقی است که سریالی با این همه زحمت ساخته شود تا در نهایت پیامی غیر از تسلیم و انفعال برای دختران این سرزمین نداشته باشد. حیف از این فرصتی که به هدر رفت!                            ",https://www.asriran.com/003V7a
834622,۱۴۰۱/۰۱/۲۲,اجتماعی ,از مصرف قارچ‌های خودرو پرهیز شود,بر اساس آمار به دست آمده از دانشگاه‌های علوم پزشکی کشور، در سال ۱۳۹۶ با یک هزار و ۵۴۰ مورد مراجعه به بیمارستان در اثر مسمومیت با قارچ های خودرو و سمی روبه رو بوده‌ایم.,"مدیر اداره نظارت بر دارو و مخدر معاونت غذا و داروی دانشگاه علوم پزشکی شهرکرد گفت: با شروع فصل بهار با موجی از مسمومیت‌های ناشی از مصرف قارچ‌های خودرو روبرو هستیم از همین رو توصیه می‌شود از مصرف این قارچ‌ها به طور جدی پرهیز شود.
به گزارش ایرنا، حمیده رضوی با اعلام این مطلب افزود: بر اساس آمار به دست آمده از دانشگاه‌های علوم پزشکی کشور، در سال ۱۳۹۶ با یک هزار و ۵۴۰ مورد مراجعه به بیمارستان در اثر مسمومیت با قارچ های خودرو و سمی روبه رو بوده‌ایم.
وی اضافه کرد: این آمار از سال ۱۳۹۷ تا ۱۳۹۹ به ترتیب بالغ بر یک هزار و ۷۲۶ نفر، ۳۶۵ نفر، ۷۲۲ نفر و در نیمه نخست سال ۱۴۰۰ تعداد ۸۲۸ مورد مراجعه به بیمارستان در اثر مسمومیت با قارچ‌های خودرو و سمی ثبت شده است که نشان دهنده تعداد بالای قربانیان و شایع بودن این مسمومیت در کشور است.
مدیر اداره نظارت بر دارو و مخدر معاونت غذا و داروی دانشگاه علوم پزشکی شهرکرد با بیان اینکه مصرف خوراکی قارچ‌های خودرو و سمی منجر به فوت، نارسایی کبد و بستری شدن بسیاری از افراد شده است گفت: بیشترین مسمومیت در سال ۱۳۹۹ مربوط به شهرهای استان بجنورد، تهران، شهرکرد، گلستان و آذربایجان غربی (ارومیه) و بیشترین مسمومیت در نیمه نخست سال ۱۴۰۰ مربوط به شهرهای بجنورد تهران، شهرکرد، لرستان و گلستان بوده است.
به گفته رضوی، در پنج سال اخیر در مجموع پنج هزار و ۱۷۵ مورد مسمومیت ناشی از مصرف قارچ های خودرو در هموطنانی که در مناطق غربی، کوهستانی و یا مرطوب کشور زندگی می کنند بروز نموده است.
وی یادآور شد: این موارد با آموزش عمومی، اطلاع‌رسانی و ارائه هشدار به موقع قابل پیشگیری است.                           ",https://www.asriran.com/003V7e
834615,۱۴۰۱/۰۱/۲۲,اقتصادی,ثروتمندترین زنان کارآفرین خودساخته جهان در سال 2022 (+عکس),جالب آنکه در این رده بندی چینی ها بازهم بیشترین قسمت را به خود اختصاص داده اند...,"عصر ایران - موسسه پژوهشی هورون (Hurun Research Institute) به تازگی فهرست جهانی زنان کارآفرین خودساخته 2022 را منتشر کرده که زنان کارآفرین خودساخته با ثروت میلیارد دلاری را رتبه بندی کرده است.
این موسسه پژوهشی 124 زن کارآفرین خودساخته میلیاردر از 16 کشور در سراسر جهان را با میانگین سنی 59 سال و مجموع ثروت 370 میلیارد دلار فهرست کرده است.
زنان کارآفرین خودساخته 5 درصد از میلیاردهای خودساخته جهان را تشکیل داده و 3 درصد از کل ثروت میلیاردهای خودساخته را در اختیار دارند. این بانوان هر کدام شرکت های مختلفی را در اختیار دارند که فرصت های شغلی زیادی را در اختیار کارمندان خود قرار داده اند.
در ادامه نگاهی به 10 میلیاردر برتر در این فهرست خواهیم داشت.

ژائو ین - ثروت: 7.6 میلیارد دلار (ثروت برابر) - چین - حوزه فعالیت: گروه سرمایه گذاری


فالگونی نایر - ثروت: 7.6 میلیارد دلار (ثروت برابر) - هند - حوزه فعالیت: محصولات آرایشی و زیبایی


ژو کونفِی - ثروت: 7.8 میلیارد دلار - چین - حوزه فعالیت: فناوری


چنگ شوئی - ثروت: 7.9 میلیارد دلار - چین (تصویری از خانم شوئی در دسترس نبود) - حوزه فعالیت: صنایع غذایی


دنیس کوتس - ثروت: 8.2 میلیارد دلار - بریتانیا - حوزه فعالیت: سایت شرط بندی


دایان هندریکس - ثروت: 9 میلیارد دلار - آمریکا - حوزه فعالیت: مواد ساخت و ساز


چن لیهوا - ثروت: 9.2 میلیارد دلار - چین - حوزه فعالیت:  گروه سرمایه گذاری


ژونگ ویجوان - ثروت: 10 میلیارد دلار - چین - حوزه فعالیت: داروسازی


وانگ لیچون - ثروت: 11 میلیارد دلار - چین - حوزه فعالیت: محصولات الکترونیک


فن هونگوی - ثروت: 13 میلیارد دلار - چین - حوزه فعالیت: محصولات شیمیایی


وو یاجون - ثروت: 17 میلیارد دلار - چین - حوزه فعالیت: سرمایه گذاری و املاک و مستغلات                           ",https://www.asriran.com/003V7X
834621,۱۴۰۱/۰۱/۲۲,بین الملل,حمله به کنسولگری ایران در هرات/ سخنگوی وزارت خارجه: افغانستان امنیت سفارت ایران را تامین کند,در ادامه واکنش ها به ادعای آزار و اذیت مهاجرین افغان در ایران امروز عده ای در هرات به سرکنسولگری ایران حمله کردند و علاوه بر آتش زدن لاستیک در مقابل سرکنسول گری، دوربین های امنیتی را شکستند.,"امروز عده ای در هرات به سرکنسولگری ایران حمله کردند و دوربین های امنیتی را شکستند.
به گزارش صداوسیما، در ادامه واکنش ها به ادعای آزار و اذیت مهاجرین افغان در ایران امروز عده ای در هرات به سرکنسولگری ایران حمله کردند و علاوه بر آتش زدن لاستیک در مقابل سرکنسول گری، دوربین های امنیتی را شکستند.
حمله کنندگان موفق به ورود به سرکنسولگری نشدند.
  

    کد ویدیو  دانلود    فیلم اصلی          
خطیب‌زاده نسبت به طراحی‌های توطئه‌گران و بدخواهان ایران و افغانستان هشدار داد
سخنگوی وزارت امور خارجه با اشاره به پیوندهای عمیق تاریخی و چند لایه دو ملت ایران و افغانستان و چند دهه میزبانی محترمانه دولت و ملت ایران از مردم این کشور، نسبت به طراحی‌های توطئه‌گران و بدخواهان دو کشور هشدار داد.
به گزارش ایرنا، سعید خطیب‌زاده روز دوشنبه در خصوص تجمع‌ها در مقابل سفارت جمهوری اسلامی ایران در کابل و سرکنسولگری کشورمان در هرات و سنگ پرانی های پراکنده‌ای که انجام شده، با یاد آوری مسئولیت قطعی هیات حاکمه سرپرستی افغانستان در حفظ و صیانت از امنیت اماکن دیپلماتیک، تأکید کرد: امنیت کامل سفارت و نمایندگی‌های جمهوری اسلامی ایران در هرات و دیگر شهرهای افغانستان باید به طور کامل تأمین و تضمین های لازم برای فعالیت امن این نمایندگی‌ها ارائه شود.
سخنگوی وزارت امور خارجه با اشاره به پیوندهای عمیق تاریخی و چند لایه دو ملت ایران و افغانستان و چند دهه میزبانی محترمانه دولت و ملت ایران از مردم افغانستان، نسبت به طراحی‌های توطئه‌گران و بدخواهان دو کشور ایران و افغانستان هشدار داد.
خطیب زاده خاطرنشان کرد: متاسفانه برخی کلیپ‌ها و اظهار نظرها با هدف ایران یا افغانستان هراسی در حال انتشار است که تحریک عواطف مردم دو کشور را هدف قرار داده و هوشیاری بیش از پیش مردم و مسئولان دو کشور را می طلبد.
سخنگوی وزارت امور خارجه عنوان کرد: با سفیر و مسئولان نمایندگی‌های جمهوری اسلامی ایران در افغانستان در تماس مستمر هستیم.
                            ",https://www.asriran.com/003V7d
834619,۱۴۰۱/۰۱/۲۲,اقتصادی,مدیرعامل صندوق بازنشستگی کشوری: از شفاف‌سازی می‌ترسم (فیلم),تا زمانی که مکانیسم روشن و دقیق برای شفاف‌سازی حقوق مدیران و جلوگیری از برداشت‌های بی‌رویه به انحای مختلف، وجود نداشته باشد، نجومی‌بگیران همچنان نجومی‌بگیر باقی خواهند ماند.,"کد ویدیو  دانلود    فیلم اصلی          
محمد اسکندری، مدیرعامل صندوق بازنشستگی کشوری گفت: از ۱۸۷ شرکت صندوق بازنشستگی، ۱۵۳ شرکت زیان‌ده هستند، این در حالی است که به مدیران اغلب شرکت‌ها حقوق‌های بالای ۵۰ میلیون تومان پرداخت می‌شود. مدیرعامل صندوق بازنشستگی کشوری بیان کرد: دوست دارم درمورد نجومی‌بگیران شفاف‌سازی کنم، اما می‌ترسم! /صداوسیما                           ",https://www.asriran.com/003V7b
834620,۱۴۰۱/۰۱/۲۲,اجتماعی ,سازمان حفاظت محیط‌ زیست: ۶۰ درصد پست‌های سازمان محیط‌ زیست خالی است/ استخدام ۳۰۰ نیروی جدید,جذب ۳۰۰ نیرو برای سال جاری از برنامه‌های سازمان حفاظت محیط‌زیست است که تلاش خواهیم کرد با رایزنی‌های صورت گرفته این تعداد افزایش یابد و شاهد حضور نیروهای جوان و متخصص در سازمان حفاظت محیط‌زیست باشیم و در موعد مقرر آگهی جذب نیرو از طریق سامانه سازمان به اطلاع عموم خواهد رسید.,"رییس مرکز توسعه منابع انسانی و پشتیبانی سازمان حفاظت محیط‌زیست با بیان اینکه حدود ۶۰ درصد ردیف‌های پستی سازمان بویژه در استان‌ها خالیست، گفت: در سال جاری مجوز استخدام ۳۰۰ نیروی جدید اجرایی می‌شود.
به گزارش ایرنا، سیدمهدی حسینی افزود: سازمان حفاظت محیط زیست تقریبا جوان با شرح وظایف گسترده و موضوعات متنوع است و برای اجرای وظایف تعریف‌ شده‌ که بر اساس قانون در اختیار آن گذاشته‌ شده است، به نیروی انسانی متخصص نیاز دارد تا بتواند اهداف محیط زیستی را دنبال و به نتایج مدنظر برساند. سازمان در سند مربوط به نیروی انسانی خود ۱۳ و ۶۱۱ ردیف پستی دارد و در حال حاضر نزدیک ۶۰ درصد از ردیف‌های پستی سازمان به‌ویژه در استان‌ها خالی است.
وی همچنین درباره جذب نیرو در سازمان حفاظت محیط‌زیست و اقدامات صورت گرفته گفت: جذب ۳۰۰ نیرو برای سال جاری از برنامه‌های سازمان حفاظت محیط‌زیست است که تلاش خواهیم کرد با رایزنی‌های صورت گرفته این تعداد افزایش یابد و شاهد حضور نیروهای جوان و متخصص در سازمان حفاظت محیط‌زیست باشیم و در موعد مقرر آگهی جذب نیرو از طریق سامانه سازمان به اطلاع عموم خواهد رسید.
حسینی با بیان اینکه برای تامین کمبود نیروی انسانی متخصص نیاز به استخدام و بکارگیری نیروی انسانی در چارچوب مولفه‌ها و ضوابط تعریف‌شده داریم، تصریح کرد: از سال۱۳۹۶ تاکنون پیگیر مجوز استخدام نیرو بوده‌ایم که در همان سال تعداد ۵۰۰ سهمیه (۲۰۰ سهمیه کارشناسی و ۳۰۰ سهمیه محیط‌بانی ) اخذ شد و با توجه‌ به‌ این‌که سازمان حفاظت محیط‌زیست به نیروی انسانی متخصص بیشتر از اعداد یادشده نیاز دارد دوباره با سازمان اداری و استخدامی کشور شرایط سازمان را به لحاظ کمبود نیروی انسانی تشریح شد.
مجوز استخدام ۳۰۰ نفر تا ۱۰ سال انجام می‌شود
رییس مرکز توسعه منابع انسانی و پشتیبانی سازمان حفاظت محیط‌زیست ادامه داد: در سال ۱۳۹۸، ۳۵۰ سهمیه (۳۰۰ سهمیه محیط‌بانی و ۵۰ کارشناسی ) به سازمان اختصاص یافت و این مهم اجرایی شد. نظر به توافقات سازمان حفاظت محیط‌زیست و سازمان اداری و استخدامی کشور باید هرسال طی روند تعریف‌شده و منظم نیروی انسانی جذب کند تا جایگزین نیروهای بازنشسته و پست‌های خالی شود و طبق توافقات به‌عمل‌آمده مقرر شد سالانه مجوز استخدام ۳۰۰ نفر که شامل ۲۵۰ محیط بهابرگ و۵۰ نفر کارشناس است به مدت ۱۰ سال انجام شود.
وی درباره اقدامات صورت گرفته در خصوص جذب ایثارگران در سازمان حفاظت محیط‌زیست گفت: در سال ۱۳۹۹ با توجه به تکلیف دولت به جذب ایثارگران در برنامه ششم توسعه (فرزند شهید و فرزند جانباز بالای ۷۰ درصد ) ۸۰۰ سهمیه به سازمان تخصیص یافت که مراحل جذب افراد در دست پیگیری است.
رییس مرکز توسعه منابع انسانی و پشتیبانی سازمان حفاظت محیط‌زیست خاطرنشان کرد: همچنین اخذ همه مجوزهای استخدامی طبق قانون حداقل ۲۵ درصد از سهمیه به ایثارگران (فرزند شهید ، جانباز ، همسر و فرزند جانباز ۲۵ درصد و بالاتر ، برادر شهید و خواهر شهید ، همسر شهید و ..) و پنج درصد به سایر ایثارگران ( فرزند جانباز زیر ۲۵ درصد و رزمندگان دارای حداقل ۶ ماه حضور داوطلبانه و همسر و فرزندان آنان،) برای جذب محیط‌بان و کارشناسان تخصیص می‌یابد که در قالب آزمون استخدامی و فضای رقابتی بین ایثارگران انجام می‌شود.
حسینی تاکید کرد: برای تبدیل وضعیت نیروهایی که شرایط ایثارگری را داشتند، طبق آیین‌نامه‌ای که اخیرا برای ایثارگران تنظیم و ابلاغ شد بخشی از کارکنان که به‌صورت قرارداد کارمعین، کارگری و یا شرکتی با سازمان همکاری داشتند بعد از تامین اعتبار تطبیق شرایط با پست‌های سازمانی انجام تبدیل وضعیت شدند.
رییس مرکز توسعه منابع انسانی و پشتیبانی سازمان حفاظت محیط‌زیست درباره پرداخت دستمزد به کارکنان متناسب با اقداماتی که انجام می‌دهند، گفت: سازمان حفاظت محیط‌زیست طی سال‌های اخیر به جدیت پیگیر اخذ مجوز افزایش حقوق کارکنان بوده است که تاکنون اقداماتی انجام شده است اما درخواست ما از دولت و سازمان برنامه بودجه و سازمان اداری و استخدامی کشور افزایش امتیاز فوق‌العاده تا سقف ۵۰ درصد است البته سازمان اداری و استخدامی کشور اخیرا پیگیر رفع تبعیض بین کارکنان دولت است که امید است این امر در دولت مردمی محقق شود.                           ",https://www.asriran.com/003V7c
834614,۱۴۰۱/۰۱/۲۲,اقتصادی,5 برند برتر گوشی هوشمند در سال 2021 معرفی شدند (+عکس),به دلیل افزایش محبوبیت آموزش، کار و سرگرمی از راه دور به واسطه همه‌گیری بیماری کووید-19، تقاضا برای گوشی های هوشمند میان رده و بالا رده در جهان افزایش داشت.,"عصر ایران - بنابر جدیدترین پژوهش خدمات نظارت بر بازار کانترپوینت (Counterpoint’s Market Monitor Service)، درآمد بازار جهانی گوشی هوشمند در سال 2021 از 448 میلیارد دلار عبور کرده است. حتی با وجود تداوم کمبود قطعات و محدودیت های ناشی از بیماری کووید-19 و تاثیر این شرایط بر زنجیره های تامین در سراسر جهان، رشد 7 درصدی سالانه و 20 درصدی فصلی درآمد بازار گوشی هوشمند در سال 2021 ثبت شده است.
میانگین قیمت فروش گوشی هوشمند با رشد 12 درصدی بر مبنای سالانه به 322 دلار رسید که عمدتا به دلیل سهم بیشتر گوشی های هوشمند 5جی بود و همچنین شرکت اپل عرضه موفقیت آمیز آیفون 13 را تجربه کرد.
مدل های 5جی بیشتری در سال 2021 روانه بازار شدند و شرکت هایی مانند شیائومی، ویوو، اوپو و ریلمی بر تامین تقاضای بیشتر برای گوشی های هوشمند 5جی در بازارهای نوظهور مانند هند، جنوب شرق آسیا، آمریکای لاتین و شرق اروپا متمرکز بودند. از این رو، گوشی های هوشمند 5جی بیش از 40 درصد از عرضه جهانی گوشی هوشمند در سال 2021 را به خود اختصاص دادند که در مقام مقایسه در سال 2020 برابر با 18 درصد بود.
همچنین، به دلیل افزایش محبوبیت آموزش، کار و سرگرمی از راه دور به واسطه همه‌گیری بیماری کووید-19، تقاضا برای گوشی های هوشمند میان رده و بالا رده در جهان افزایش داشت. کمبود جهانی قطعات گوشی هوشمند، تولیدکنندگان مطرح را به افزایش قیمت خرده فروشی برخی از گوشی های هوشمند پایین و میان رده خود وادار کرد.
در ادامه پنج برند برتر گوشی هوشمند از نظر درآمد بازار در سال 2021 معرفی شده اند.  
اپل

درآمد آیفون اپل با 35 درصد افزایش بر مبنای سالانه به 196 میلیارد دلار در سال 2021 رسید. این برند سهمی 44 درصدی از کل درآمد جهانی گوشی هوشمند در سال 2021 را به خود اختصاص داد. تقاضای بالا برای مدل های 5جی آیفون 12 و 13 به اپل در ثبت رشد 14 درصدی میانگین قیمت فروش کلی خود کمک کرد که به 825 دلار در سال 2021 رسید. همچنین، این برند در افزایش سهم بازار خود در بازارهای نوظهور کلیدی مانند هند، تایلند، ویتنام و برزیل موفق عمل کرد.
سامسونگ

درآمد سامسونگ از بخش گوشی های هوشمند بر مبنای سالانه رشد 11 درصدی را تجربه کرد و به 72 میلیارد دلار در سال 2021 رسید که در مقام مقایسه برابر با 64 میلیارد دلار در سال 2020 بود. میانگین قیمت فروش محصولات این شرکت نیز با رشد 5 درصدی به 263 دلار در سال 2021 رسید. سامسونگ با عرضه سری جدید پرچمدار گلکسی اس در افزایش سهم بازار جهانی خود در بخش های میان رده و بالا رده و افزایش سهم گوشی های هوشمند 5جی موفق بود. سامسونگ در سال 2021 مدل های تاشو گلکسی زد فولد3 5جی و زد فیلیپ3 را نیز عرضه کرد و در مقایسه با سال 2020 شاهد عرضه سه برابری دستگاه های تاشو خود در سال 2021 بود.
شیائومی

درآمد شیائومی از بازار گوشی های هوشمند افزایش 49 درصدی را بر مبنای سالانه تجربه کرد و به 36 میلیارد دلار در سال 2021 رسید. در مقام مقایسه این رقم برابر با 24 میلیارد دلار در سال 2020 بود. در هند، بزرگ‌ترین بازار برند شیائومی، فروش گوشی های هوشمند این برند با قیمت 250 دلار و بیشتر رشد 39 درصدی بر مبنای سالانه داشت و بیش از 14 درصد از بازار شیائومی در هند را به خود اختصاص داد که در مقام مقایسه برابر با 8 درصد در سال 2020 بود.
اوپو

اوپو افزایش 47 درصدی درآمد سالانه خود و رسیدن آن به 37 میلیارد دلار در سال 2021 را شاهد بود. میانگین قیمت فروش محصولات این شرکت بر مبنای سالانه 15 درصد رشد داشت و به 259 دلار رسید. گوشی های هوشمند 5جی سهمی بیش از 50 درصدی از محصولات عرضه شده اوپو در سال 2021 را داشتند که در مقام مقایسه برابر با 28 درصد در سال 2020 بود. این برند حضور خود در بازارهای بالغی مانند چین، ژاپن و بخش هایی از اروپا را گسترش داد که درآمد و میانگین قیمت فروش بیشتر را برای آن به همراه داشت.
ویوو

درآمد برند ویوو از بخش گوشی های هوشمند افزایش 43 درصدی را بر مبنای سالانه تجربه کرد و به 34 میلیارد دلار در سال 2021 رسید. میانگین قیمت فروش محصولات این شرکت افزایش 19 درصدی داشت و به 259 دلار در سال 2021 رسید. این برند از نظر درآمد و عرضه در جایگاه پنجمین فروشنده بزرگ گوشی هوشمند قرار گرفت. گوشی پرچمدار اکس60 و محصولات سری اس نقش مهمی در عملکرد درآمدی ویوو داشتند.                           ",https://www.asriran.com/003V7W
834617,۱۴۰۱/۰۱/۲۲,فرهنگی/هنری,انتشار صدای خواننده ممنوع الکار در صفحه رسمی رئیسی (فیلم),بهمن بابازاده، خبرنگار موسیقی نوشت که ‌صفحه رسمی سید ابراهیم ‎رئیسی، رئیس جمهور با انتشار اذان ‎مهدی یراحی روی ویدیویِ بازدید وی از یک شیرخوارگاه، به روز شده است./کانال روزنامه مستقل,کد ویدیو  دانلود    فیلم اصلی                                     ,https://www.asriran.com/003V7Z
834616,۱۴۰۱/۰۱/۲۲,بین الملل,چه کسانی به حج می‌روند؟,نماینده ولی فقیه در امور حج و زیارت همچنین از همگان درخواست کرد تلاش کنند بهترین خدمات را برای زائران ایرانی که به حج مشرف می‌شوند، ارائه کنند.,"به دنبال موافقت عربستان با برگزاری عمومی حج تمتع و حضور بیش از یک میلیون زائر، معاون سازمان حج و زیارت اولویت سفر حج را با افرادی دانست که در گذشته برای حج ۱۳۹۹ ثبت‌نام کرده‌ و هزینه آن را پرداخته‌اند.
به گزارش ایسنا به نقل از پایگاه اطلاع‌رسانی حج، اکبر رضایی ـ معاون حج و عمره در سازمان حج و زیارت ـ‌ درباره ملاک اعزام زائران به حج ۱۴۰۱، گفت: از میان بیش از ۷۴ هزار زائری که در سال ۹۹ ثبت‌نام و هزینه سفر خود را واریز کرده‌اند، اولویت با آن‌هایی است ثبت‌نام خود را کامل کرده باشند.
او اظهار کرد: طبق اخبار و اطلاعات دریافتی، از سهمیه یک میلیون نفری که برای حج آینده تعیین شده است، ۱۵۰ هزار نفر از داخل و ۸۵۰ هزار نفر از خارج عربستان در مناسک حج تمتع حضور خواهند داشت.
سیدصادق حسینی ـ‌ رییس سازمان حج و زیارت ـ نیز سه شرط پذیرش حجاج را زیر ۶۵ سال بودن، واکسیناسیون با واکسن‌های مجاز اعلام‌شده از سوی عربستان و گواهی آزمایش منفی کرونا اعلام کرد.
او افزود: درحال پی‌گیری هستیم تا دعوتنامه حج را هرچه زودتر دریافت کنیم تا وضعیت حج آینده و سهمیه حجاج ایرانی برای ادای مناسک حج روشن و یادداشت تفاهم فی‌مابین هم امضاء ‌شود.
اعتراض به شرط سنی حج و سهمیه‌بندی عربستان
حجت‌الاسلام‌ و المسلمین عبدالفتاح نواب ـ‌ نماینده ولی فقیه در امور حج و زیارت ـ نیز با بیان این‌که خداوند شرط استطاعت برای حج را توانایی جسمی و مالی قرار داده است، اعلام شرط سنی از سوی عربستان برای ادای واجب الهی را تعجب‌برانگیز دانست و بیان کرد: با این شرط، افراد سالم زیادی از انجام حج امسال محروم می‌شوند.
او گفت: اختصاص سهمیه ۱۵۰ هزار نفری برای زائران داخل عربستان و ۸۵۰ هزار نفر برای بیش از یک میلیارد مسلمان جهان با منطق هر هزار نفر یک نفر سازگاری ندارد.
نماینده ولی فقیه در امور حج و زیارت همچنین از همگان درخواست کرد تلاش کنند بهترین خدمات را برای زائران ایرانی که به حج مشرف می‌شوند، ارائه کنند.                           ",https://www.asriran.com/003V7Y
834613,۱۴۰۱/۰۱/۲۲,اقتصادی,موافقت عمان با انجام پروازهای یک شرکت ایرانی به فرودگاه مسقط,رسانه عمانی به روزهایی که قرار است پروازهای این شرکت ایرانی از مقصد شیراز به فرودگاه بین‌المللی مسقط انجام شود اشاره‌ای نکرده است.,"سازمان هواپیمایی عمان با درخواست یک شرکت ایرانی برای انجام پرواز به فرودگاه بین المللی مسقط موافقت کرد.
به گزارش ایرنا، پایگاه خبری «أثیر» عمان نوشت: سازمان هواپیمایی این کشور امروز (دوشنبه) با درخواست شرکت هواپیمایی «پارس ایر» (Pars Air) برای انجام دو پرواز هفتگی از شیراز به مقصد فرودگاه بین المللی مسقط موافقت کرد.
این رسانه عمانی به روزهایی که قرار است پروازهای این شرکت ایرانی از مقصد شیراز به فرودگاه بین‌المللی مسقط انجام شود اشاره‌ای نکرده است.
بر اساس این گزارش، پروازهای شرکت یاد شده قرار است از چهارم «مه» (۱۴ اردیبهشت) ۲ روز در هفته آغاز شود.
هواپیمایی پارس یا «پارس ایر» یک شرکت هواپیمایی خصوصی ایرانی است که در سال ۱۳۹۴ تأسیس شد و فعالیت خود را در سال ۱۳۹۹ به مرکزیت شیراز آغاز کرد. پارس ایر تنها ایرلاین ایرانی است که از هواپیمای بمباردیه CRJ-۲۰۰ استفاده می‌کند. تمامی این هواپیماها ساخت سال ۲۰۰۰ و ۲۰۰۱ میلادی هستند.
هواپیمایی پارس در کنار هواپیمایی «سپهران» و «فلای پرشیا» یکی از سه شرکت هواپیمایی ایران با مرکزیت شیراز است.                           ",https://www.asriran.com/003V7V
834611,۱۴۰۱/۰۱/۲۲,ورزشی,لواندوفسکی راهی بارسلونا می شود,نزدیکان لواندوفسکی اعلام کرده اند که او با باشگاه بارسلونا در ارتباط بوده است و توافقات لازم در این باره صورت گرفته است.,"بر اساس اعلام سایت TVP SPORT، روبرت لواندوفسکی با سران بارسلونا برای حضور در این تیم به توافق رسیده است.
به گزارش فارس، سایت TVP SPORT در خبری داغ مدعی شده است که روبرت لواندوفسکی در آستانه توافق با باشگاه بارسلونا قرار دارد و در این باره تصمیم خود را به باشگاه بایرن مونیخ اطلاع داده است.
در هفته های اخیر صحبت های زیادی درباره آینده روبرت لواندوفسکی مطرح شده و قرارداد این مهاجم با بایرن در تاریخ 30 ژوئن 2023 به پایان می رسد.
بر اساس اعلام این رسانه، باشگاه بایرن تمایلی برای آغاز مذاکرات جدید از خود نشان نداده و مهاجم لهستانی از این موضوع ناامید شده است.
لوا تاکنون در 369 بازی برای بایرن انجام داده و 340 گل زده است.
نزدیکان لواندوفسکی اعلام کرده اند که او با باشگاه بارسلونا در ارتباط بوده است و توافقات لازم در این باره صورت گرفته است.
لواندوفسکی هم تصمیم خود را به اولیور کان اطلاع داده است.
در صورت انتقال لواندوفسکی به بارسلونا او اولین لهستانی تاریخ این باشگاه در بخش فوتبال خواهد بود.                           ",https://www.asriran.com/003V7T
834610,۱۴۰۱/۰۱/۲۲,اقتصادی,قیمت رب گوجه ۵ هزار تومان کاهش یافت,:اینکه گفته می شود هر کیلوگرم گوجه فرنگی برای تهیه رب کمتر از هزار تومان خریداری می‌شود، مربوط به سال 97 است و اکنون قیمت هرکیوگرم گوجه حدود 3250 تومان است. برای تولید هر قوطی 800 گرمی رب 5.5 تا 6 کیلوگرم با توجه به کیفیت، گوجه فرنگی مورد نیاز است یعنی فقط حدود 19500 تومان قیمت ماده اولیه آن است.,"رئیس کمیته صادرکنندگان سندیکای صنایع کنسرو ایران گفت: قیمت رب گوجه فرنگی با درج قیمت تولید کننده و مصرف کننده بر روی کالا حدود ۵ هزار تومان کاهش یافت و از ۴۰ تا ۴۱ هزار تومان به ۳۵ تا ۳۶ هزار تومان رسید.
سید مظفر عبدالله رئیس کمیته صادر کنندگان سندیکای صنایع کنسرو ایران در گفتگو با تسنیم اظهار داشت: اعداد و ارقامی که گاهی اوقات درباره میزان سود تولید کنندگان رب گوجه فرنگی در کشور مطرح می شود که حتی توسط معاون وزیر جهاد کشاورزی و مدیرعامل سازمان تعاون روستایی درباره مواد اولیه تولید و قیمت تمام شده این محصول طرح شده است، دقیق نیست.
وی با بیان اینکه 80 درصد قیمت تمام شده رب خود گوجه فرنگی است افزود:اینکه گفته می شود هر کیلوگرم گوجه فرنگی برای تهیه رب کمتر از هزار تومان خریداری می‌شود، مربوط به سال 97 است و اکنون قیمت هرکیوگرم گوجه حدود 3250 تومان است. برای تولید هر قوطی 800 گرمی رب 5.5 تا 6 کیلوگرم با توجه به کیفیت، گوجه فرنگی مورد نیاز است یعنی فقط حدود 19500 تومان قیمت ماده اولیه آن است.
رئیس کمیته صادر کنندگان سندیکای صنایع کنسرو ایران ادامه داد: علاوه بر قیمت گوجه هزینه های دیگری مانند دستمزد کارگری، قیمت قوطی و هزینه های مستقیم و غیر مستقیم سربار تولید به این نرخ ها اضافه می‌شود؛ با هماهنگی سازمان حمایت قیمت تمام شده هر قوطی رب در کارخانه 25 هزار تومان است که به این قیمت 20 درصد نیز برای هزینه پخش و فروش و 9 درصد برای مالیات بر ارزش افزوده در نظر گرفته شده است و 35 تا 36 هزار تومان به دست مصرف کننده می رسد.
وی تصریح کرد: قیمت رب گوجه فرنگی در حالی در بازار تا 41 هزار تومان نیز به فروش می رسید که با اقدام وزیر صنعت برای درج نرخ تولید کننده در کنار نرخ مصرف کننده روی کالا قیمت کالا به 35 تا 36 هزار تومان کاهش یافت.
عبدالله گفت: تولید کنندگان نیز به دنبال آن هستند که محصول با قیمت پایین تری به دست مصرف کننده برسد زیرا قدرت خرید مردم نیز حفظ می شود البته تولید کننده تا حدی می تواند قیمت محصولات خود را کاهش دهد که هزینه های تولید را پوشش دهد.                           ",https://www.asriran.com/003V7S
834609,۱۴۰۱/۰۱/۲۲,اجتماعی ,وزیر ارتباطات: ۷۰ درصد شبکه ملی اطلاعات امسال اجرا می‌شود,عیسی زارع‌پور: عملیاتی کردن پنج میلیون پورت پرسرعت در نقاط مختلف یکی دیگر از هدف‌گذاری های وزارت ارتباطات است.,"وزیر ارتباطات و فناوری اطلاعات با بیان اجرایی شدن ۷۰ درصد شبکه ملی اطلاعات در سال جاری درباره ماهواره‌های در دست پرتاب، گفت: ایران به زودی به یکی از صادرکنندگان خدمات فضایی منطقه و کشورهای اسلامی تبدیل می‌شود.
به گزارش ایرنا، عیسی زارع‌پور روز دوشنبه در حاشیه حضور در نشست کمیسیون صنایع و معادن مجلس در جمع خبرنگاران، گفت: در جلسه امروز گزارشی از اقدامات انجام شده در محورهای مختلف در هفت ماه گذشته و برنامه‌های وزارت ارتباطات و فناوری اطلاعات در سال ۱۴۰۱ ارائه شد.
وزیر ارتباطات و فناوری اطلاعات اجرای فازهای مختلف شبکه ملی اطلاعات را یکی از اصلی‌ترین برنامه‌های وزارتخانه متبوع خواند و ادامه داد: براساس هدف‌گذاری های انجام گرفته مقرر شد حدود ۷۰ درصد شبکه ملی اطلاعات امسال اجرایی شود.
زارع‌پور از در دست انجام بودن طرح راهبردی فیبر نوری منازل و کسب و کارها خبر داد که می‌تواند سرعت دسترسی مردم به اینترنت و شبکه را چند برابر کند و در این باره اظهار داشت: عملیاتی کردن پنج میلیون پورت پرسرعت در نقاط مختلف یکی دیگر از هدف‌گذاری های وزارت ارتباطات است.
وی با توضیح اقدامات وزارت ارتباطات و فناوری اطلاعات در توسعه حوزه فضایی، بیان کرد: امسال تثبیت تزریق ماهواره به لایه لئو(مدارهای حدود ۵۰۰ کیلومتری) انجام می‌شود.
این عضو کابینه سیزدهم با بیان اینکه ماهواره‌های متعددی در دست پرتاب داریم، ادامه داد: جمهوری اسلامی ایران باید به زودی به یکی از صادرکنندگان خدمات فضایی منطقه و کشورهای اسلامی تبدیل شود، چون ما جزو ۱۰ کشوری هستیم که هم توان ساخت ماهواره بومی را داریم و هم پرتاب آن با پرتابگر بومی انجام می‌شود.
وزیر ارتباطات و فناوری اطلاعات درباره برنامه‌های وزارت ارتباطات و فناوری اطلاعات در حوزه اقتصاد دیجیتال، خاطرنشان کرد: تلاش می‌کنیم در سال جاری یک واحد درصد به سهم اقتصاد دیجیتال از کل تولید ناخالص ملی افزوده شود؛ کارگروه ویژه اقتصاد دیجیتال در دولت محوریت تحقق این مهم را برعهده دارد.                           ",https://www.asriran.com/003V7R
834608,۱۴۰۱/۰۱/۲۲,بین الملل,پیش بینی تورم انگلیس: ۷.۲۵ درصد,بانک مرکزی انگلیس پیش بینی کرده است که نرخ تورم در ماه آینده میلادی به ۷.۲۵ درصد برسد.,"نتایج تازه‌ترین تحقیقات صورت گرفته نشان می‌دهد که اقتصاد انگلیس در ماه گذشته میلادی با فاصله قابل‌توجهی از حدی که انتظار می‌رفت، افت کرده و عملا رشدی را تجربه نکرده است.
به گزارش ایرنا، دفتر آمار ملی انگلیس روز دوشنبه گزارش داد که اقتصاد انگلیس در ماه فوریه (بهمن/اسفند) ۰.۱ درصد رشد داشته که در قیاس با ماه قبل از آن ۰.۷ درصد افت نشان می‌دهد. بر اساس گزارش این نهاد انگلیسی، کاهش تولید خودرو به رغم ازسرگیری مسافرت‌های هوایی، بیشترین سهم را در رشد منفی اقتصاد انگلیس داشته است.
اقتصاددانان انتظار داشتند که تولید ناخالص داخلی انگلیس در ماه فوریه، به دنبال لغو محدودیت های کرونایی در این کشور، دستکم ۰.۳ درصد رشد کند.
ریشی سوناک وزیر دارایی انگلیس اذعان داشت که «تهاجم روسیه به اوکراین باعث ایجاد بی اعتمادی در اقتصاد بریتانیا شده است» وی با این حال ادعا کرد که لندن به سیاست اعمال فشار علیه پوتین ادامه می‌دهد.
بر اساس دفتر آمار ملی انگلیس تولید تجهیزات حمل‌ونقل در ماه فوریه ۵.۴ درصد کاهش یافته و به دنبال آن تولید محصولات کامپیوتری و الکترونیکی افت کرده است. راندمان بخش ساخت و ساز نیز در این مدت کاهش یافته اما سرعت آن به نسبت صنایع تولیدی کمتر بوده است.
صاحبان مشاغل هشدار داده‌اند که با افزایش تورم در ماه‌های آینده اقتصاد کشور با مشکلات جدی مواجه خواهد شد. «سورن تیرو» رئیس بخش اقتصاد اتاق‌های بازرگانی بریتانیا می‌گوید که دولت باید حمایت مالی بیشتری از شرکت‌ها و کسب‌وکارها برای مقابله با فشارهای فزاینده هزینه‌ها ارائه کند. او گفت: «کاهش رشد اقتصادی در فوریه احتمالاً شروع یک دوره طولانی مدت است، زیرا افزایش تورم، قبوض انرژی و مالیات‌ها به طور فزاینده‌ای به محرک‌های اصلی اقتصاد بریتانیا آسیب می‌زند.»
دفتر آمار ملی انگلیس هفته پیش گزارش داد که نرخ تورم در این کشور در ماه فوریه گذشته (بهمن/اسفند) به بالاترین حد طی نزدیک به ۳۰ سال گذشته رسید. این سازمان اعلام کرد که شاخص نرخ مشتری (CPI) از ۵.۵ درصد در ماه ژانویه به ۶.۲ درصد در ماه فوریه رسیده که ۰.۷ درصد نسبت به ماه قبل از آن افزایش نشان می‌دهد. این رقم بزرگتر از انتظار اقتصاددانان است که نرخ ۵.۹% را پیش بینی کرده بودند.
نرخ تورم در انگلیس بر اثر پیامدهای ناشی از خروج این کشور از اتحادیه اروپا، همه‌گیری کرونا و افزایش بهای سوخت در هفته‌های اخیر به سرعت در حال افزایش است.
بانک مرکزی انگلیس پیش بینی کرده است که نرخ تورم در ماه آینده میلادی به ۷.۲۵ درصد برسد. اما کارشناسان پیش‌بینی می‌کنند که با ادامه جنگ اوکراین و افزایش قیمت کالاهای اساسی نرخ تورم افزایش بیشتری را تجربه کند.                           ",https://www.asriran.com/003V7Q
834607,۱۴۰۱/۰۱/۲۲,بین الملل,تحریم ۳۳ نهاد دفاعی روسیه از طرف کانادا,کانادا همچنین سازندگان سامانه موشکی اسکندر و نیز پهپادهای روسی را تحریم کرد.,"کانادا در واکنش به حمله روسیه به اوکراین، تحریم‌هایی را علیه ۳۳ نهاد دفاعی روسیه وضع کرد.
به گزارش ایسنا، به نقل از خبرگزاری اسپوتنیک، وزارت خارجه کانادا در بیانیه‌ای اعلام کرد که این کشور تحریم‌هایی علیه ۳۳ نهاد در بخش دفاعی روسیه وضع کرده است.
طبق این بیانیه، کانادا همچنین سازندگان سامانه موشکی اسکندر و نیز پهپادهای روسی را تحریم کرد.                           ",https://www.asriran.com/003V7P
834606,۱۴۰۱/۰۱/۲۲,فرهنگی/هنری,کتابی ۷۰۰ ساله که از رموز سلامتی می‌گوید,در قرون وسطی، سلامت اعضای خانواده از دوران نوزادی تا کهنسالی از طریق راهبردهای متنوعی تامین می‌شد که هدفشان برقراری توازن در بدن بود.,"یک کتابچه راهنمای سلامتی از دوران قرون وسطی که بیش از ۷۰۰ سال قدمت دارد، نشان می‌دهد در آن دوران از حجامت، بادکش و زالو انداختن به عنوان روش‌های درمانی استفاده می‌شد.
به گزارش خبرنگار فرهنگی ایرنا از اینورس (Inverse)، یک کتاب لوکس از دوران قرون وسطی که از موادی با بالاترین کیفیت از جمله برگه‌های طلایی ساخته شده است، ترفندهای آن دوران برای حفظ سلامتی را آشکار می‌کند.
پژوهشگران بر این باورند که در سال ۱۲۵۶ میلادی یک کنتس فرانسوی سفارش نگارش یک کتابچه راهنمای سلامتی را برای چهار دختر خود داد که در شرف تشکیل زندگی بودند. این کتاب که رژیم بدن (Régime du corps) نام دارد، در اواخر قرون وسطی به ویژه در فاصله قرن سیزدهم تا پانزدهم، در سراسر اروپا معروف و رایج شد.
بیش از ۷۰ نسخه از این دست‌نوشته‌ها تا به امروز باقی مانده‌اند که هرکدام پنجره‌ای به روی زندگی روزمره در دوران قرون وسطی از خوابیدن، استحمام و آشپزی گرفته تا حجامت، زالو انداختن و پاکسازی می‌گشاید.
در قرون وسطی، سلامت اعضای خانواده از دوران نوزادی تا کهنسالی از طریق راهبردهای متنوعی تامین می‌شد که هدفشان برقراری توازن در بدن بود.
کتاب رژیم بدن طیف متنوعی از درمان‌ها از جمله خارج کردن مایعات بدن از طریق پاکسازی یا حجامت را برای این منظور پیشنهاد داده است.
بادکش‌درمانی نیز یکی دیگر از روش‌های درمانی است که در آن دوران مورد استفاده قرار می‌گرفت.

تصاویر موجود در این کتاب نشان می‌دهد خدمات درمانی در دوران قرون وسطی ابزارهای مختلفی چون درمان‌های پزشکی، غذایی، دعا و طلسم را شامل می‌شد و طیف متنوعی از افراد چه در داخل چه خارج از خانه در این زمینه خدمت رسانی می‌کردند.
تصاویر موجود در این کتاب که معمولا در ابتدای هر فصل قرار گرفته‌اند، اطلاعاتی را در اختیار خواننده می‌گذارند که در هیچ سند تاریخی دیگری پیدا نمی‌شود. این تصاویر اطلاعات قابل توجهی درباره لباس‌ها، اشیا و اسباب و اثاثیه آن دوران به خواننده می‌دهند. این تصاویر همچنین تعاملات میان مردم را به تصویر می‌کشند که بازتابی از فرهنگ و اجتماعی بوده که این کتاب در آن نوشته شده‌ است.

جالب‌ترین نکته درباره این کتاب این است که چطور مسئولیت‌های زنان در خانه‌ ثروتمندان دوران قرون وسطی را به تصویر می‌کشد و نشان می‌دهد که چطور توصیه‌های خانه‌داری نسل به نسل بین آنها منتقل می‌شد.
در بخشی از این کتاب که به مراقبت از نوزاد اختصاص دارد، به اهمیت بالای انتخاب دایه سالم برای کودکان اشاره شده است. نویسنده در این کتاب هشدار داده است که یک دایه ناسالم می‌تواند بچه‌ها را به کشتن دهد!
در تصاویری که از دایه و مادر کشیده شده، تفاوت لباس‌ها و سربندها تفاوت جایگاه اجتماعی هر یک را مشخص می‌کند. در کتاب رژیم بدن، زنان متعلق به طبقات اجتماعی بالا لباس‌هایی به تن دارند و ژست‌هایی گرفته‌اند که از قدرت و اختیارشان حکایت دارد. این زنان معمولا در حال گفت‌گو با کارگران مختلف به تصویر کشیده شده‌اند.

در این کتاب، خدمتکاران خانه ثروتمندان نیز به ویژه در فصل‌هایی که مربوط به غذاهای مختلف و فواید آنهاست، به تصویر کشیده شده‌اند. خدمتکاران زن و مرد در حال الک کردن برنج، شراب‌گیری و مدیریت احشام نقاشی شده‌اند. خالقان این دست نوشته‌ها نه تنها انتخاب کردند تا چنین کارهای روتین و تکراری را به نمایش بگذارند بلکه از پزشکان بلند مرتبه تا شیرفروشان پایین رتبه را به عنوان سوژه‌های قابل قبول خود برگزیدند.                           ",https://www.asriran.com/003V7O
834605,۱۴۰۱/۰۱/۲۲,علمی,سازمان نقشه برداری: کانون شکل گیری ریزگرد در ایران مرز مشترک سوریه و عراق است,براساس نقشه به­ دست آمده در روز چهارشنبه ۱۷ فروردین ماه ۱۴۰۱، می‌توان به وضوح مبدا ورود ریزگرد به کشور را از سوریه مشاهده کرد.,"سازمان نقشه برداری کشور در پی هشدار سطح نارنجی سازمان هواشناسی کشور مبنی بر وزش باد در غرب و جنوب غربی کشور، پس از پایش و بررسی‌های فنی تصاویر ماهواره‌ای کانون شکل گیری ریزگرد در ایران را مرز مشترک دو کشور سوریه و عراق اعلام کرد.
به گزارش ایرنا از روابط عمومی سازمان نقشه برداری کشور، با توجه به اقدامات صورت گرفته از سوی سازمان نقشه برداری کشور در راستای پایش پدیده ریزگردها در سطح کشور، نتایج به دست آمده از پردازش تصاویر ماهواره‌ای در بازه زمانی ۱۷ الی ۱۹ فروردین ماه ۱۴۰۱، از ورود ریزگردها در بسیاری از استان‌های غربی و جنوب غربی کشور با منشاء کشورهای سوریه و عراق حکایت دارد.
براساس اعلام ستاد ملی مقابله با پدیده ریزگرد، به علت شکل گیری جبهه‌های ریزگرد میان دو کشور سوریه و عراق؛ این ذرات در ابتدا مناطق وسیعی از این دو کشور را دربرگرفته و سپس وارد ایران شده است.
براساس نقشه به­ دست آمده در روز چهارشنبه ۱۷ فروردین ماه ۱۴۰۱، می‌توان به وضوح مبدا ورود ریزگرد به کشور را از سوریه مشاهده کرد.
این در حالی است که براساس نقشه تهیه شده از توزیع ریزگردها در تاریخ ۱۸ فروردین و با حرکت ریزگردها به سمت شمال غرب عراق، برخی از استان‌های کشور به خصوص استان‌های غربی و جنوب غربی کشور همانند کرمانشاه، آذربایجان غربی، ایلام و خوزستان به شدت تحت تاثیر این پدیده قرارگرفته است، در نهایت ۱۹ فروردین ماه ۱۴۰۱ استان‌های تهران، البرز، قم و اصفهان درگیر این پدیده شده است.                           ",https://www.asriran.com/003V7N
834604,۱۴۰۱/۰۱/۲۲,بین الملل,تحریم ۲۱ شرکت هواپیمایی روسیه از طرف اتحادیه اروپا,تصمیم اخیر اتحادیه اروپا، ارتباطی به تحریم‌های مرتبط با تحولات اوکراین ندارد و اقدامی بر اساس دلایل فنی و ایمنی است.,"کمیسیون اروپا ۲۱ شرکت هواپیمایی روسیه را به این بهانه که استانداردهای ایمنی بین‌المللی را رعایت نمی‌کنند به فهرست تحریم های اتحادیه اضافه کرد.
به گزارش ایرنا، آدینا والئان، کمیسر حمل و نقل اتحادیه اروپا روز دوشنبه به خبرنگاران گفت: «آژانس حمل و نقل هوایی فدرال روسیه به خطوط هوایی روسیه اجازه داده است تا صدها هواپیمای متعلق خارجی را بدون گواهینامه معتبر صلاحیت پرواز به کار گیرند.»
وی با بیان این ادعا که شرکت‌های هوایی روسیه آگاهانه استانداردهای ایمنی بین‌المللی را نقض کرده اند هشدار داد که این یک تهدید فوری بشمار می‌رود.
والئان خاطر نشان کرد که تصمیم اخیر اتحادیه اروپا، ارتباطی به تحریم‌های مرتبط با تحولات اوکراین ندارد و اقدامی بر اساس دلایل فنی و ایمنی است. به این ترتیب اکنون مجموع ۱۱۷ شرکت هواپیمایی روسیه در فهرست تحریم‌های اتحادیه اروپا قرار دارند.
اتحادیه اروپا از آغاز جنگ در اوکراین چندین بسته تحریمی سنگین علیه روسیه وضع کرده و تا مرز تحریم حوزه انرژی روسیه پیش رفته است؛ اما به دلیل مخالفت برخی کشورهای عضو از جمله مجارستان که رابطه‌ای قوی با روسیه دارد و پیامدهای ناشی از آن بر افزایش بهای سوخت، موفق به اعمال آن نشده است.
این درحالیست که دیپلمات‌های ارشد ۲۷ کشور اروپایی امروز در لوگزامبورگ گردهم آمده تا درباره اعمال تحریم‌های بیشتر علیه روسیه در واکنش به جنگ اوکراین بحث و تبادل نظر کنند. اتحادیه اروپا نگران آماده شدن مسکو جهت حمله ای بزرگ در شرق اوکراین است.
پوتین سه روز پس از آن، پنجشنبه ۵ اسفند نیز عملیاتی نظامی که آن را «عملیات ویژه» خواند، علیه اوکراین آغاز کرد و به این ترتیب روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین و واکنش‌ها به اقدام روسیه همچنان ادامه دارد.
امروز وزرای امور خارجه کشورهای عضو اتحادیه اروپا تشکیل جلسه داده‌ تا درباره آخرین وضعیت جنگ در اوکراین و افزایش تحریم‌ها علیه روسیه گفت‌وگو کنند.                           ",https://www.asriran.com/003V7M
834603,۱۴۰۱/۰۱/۲۲,بین الملل,اعلام آمادگی ترکیه برای انتقال گاز به اروپا,«رجب طیب اردوغان» رئیس جمهور ترکیه آمادگی کشورش برای تقویت همکاری با اتریش در زمینه انتقال گاز طبیعی از دریای خزر و دریای مدیترانه به اروپا را اعلام کرد.,"« رجب طیب اردوغان » رئیس جمهور ترکیه آمادگی کشورش برای تقویت همکاری با اتریش در زمینه انتقال گاز طبیعی از دریای خزر و دریای مدیترانه به اروپا را اعلام کرد.
به گزارش ایرنا، روزنامه «صباح» ترکیه امروز (دوشنبه) به نقل از اداره ارتباطات ریاست جمهوری این کشور نوشت که «رجب طیب اردوغان» در گفت و گوی تلفنی با «کارل نهمر» صدراعظم اتریش، روابط دوجانبه و مسائل منطقه‌ای از جمله جنگ روسیه و اوکراین را مورد بحث و بررسی قرار دادند.
رئیس جمهور ترکیه از سطح روابط دو کشور در دوره اخیر ابراز خرسندی کرد.
وی تاکید کرد که ترکیه به همه تلاش‌ها برای برقراری صلح بین روسیه و اوکراین ادامه خواهد داد.
اردوغان در این گفت و گوی تلفنی همچنین برای از سرگیری سازوکارهای موجود روابط بین ترکیه و اتحادیه اروپا و دستیابی به پیشرفت‌های محسوس در زمینه لغو روادید ورود شهروندان ترکیه به کشورهای اتحادیه اروپا و گشودن فصل‌های خوب در مسیر الحاق آنکارا به اتحادیه اروپا و شروع مذاکرات برای نوسازی اتحادیه گمرکی بدون تاخیر ابراز امیدواری کرد.
وی موقعیت ترکیه برای انتقال منابع انرژی از دریای خزر و شرق مدیترانه به اروپا از طریق خاک ترکیه را راهبردی توصیف کرد و با اشاره به اینکه اتریش مرکز مهم توزیع گاز طبیعی در اروپا است، آمادگی آنکارا را برای تقویت همکاری‌های خود با وین در این زمینه اعلام کرد.
اتحادیه اروپا در سال ۹۵ به تعلیق مذاکرات الحاق آنکارا رأی داد. این تصمیم در واکنش به نقض حقوق بشر و سرکوب گسترده توسط دولت ترکیه و در پی کودتای شکست خورده ماه جولای بود. وزیر امورخارجه وقت اتریش یکی از حامیان اصلی این قطعنامه بود.                           ",https://www.asriran.com/003V7L
834602,۱۴۰۱/۰۱/۲۲,اقتصادی,جزییات امضای ۳ سند همکاری هوایی بین ایران و قطر,در زمان برگزاری مسابقات جام جهانی ۲۰۲۲، همکاری‌های لازم در خصوص افزایش پروازهای مسافری بین دو کشور انجام می‌شود.,"سخنگوی سازمان هواپیمایی از امضای ۳ سند همکاری در حوزه حمل‌و نقل هوایی بین روسای سازمان هواپیمایی کشوری ایران و قطر در جزیره کیش خبر داد و گفت: در زمان برگزاری مسابقات جام جهانی ۲۰۲۲، همکاری‌های لازم در خصوص افزایش پروازهای مسافری بین دو کشور انجام می‌شود.
به گزارش ایرنا از سازمان هواپیمایی « میر اکبر رضوی » توضیح داد: ظهر امروز ۳ سند همکاری حمل و نقل هوایی در زمینه افزایش تعداد پروازهای مسافری در بازه زمانی مسابقات جام جهانی ۲۰۲۲ و تعاملات آموزشی و فنی، تبادل ترافیک هوایی و جستجو و نجات هوایی بین روسای سازمان هواپیمایی کشوری ایران و قطر به امضاء رسید.
سخنگوی سازمان هواپیمایی کشوری با اعلام این خبر گفت: درپی مذاکرات به عمل آمده فی مابین روسای سازمان هواپیمایی دو کشور، ظهر امروز، ۳ سند همکاری بین کاپیتان محمدی بخش، رئیس سازمان هواپیمایی کشوری و محمد الهاجری، رئیس سازمان هواپیمایی کشوری قطر به امضا رسید.
میر اکبر رضوی افزود: بر اساس سند اول همکاری، طرفین موافقت کردند در زمان برگزاری مسابقات جام جهانی ۲۰۲۲، همکاری های لازم در خصوص افزایش پروازهای مسافری بین دو کشور انجام پذیرد. همچنین گسترش تعاملات در حوزه آموزش و فنی نیز مورد توافق دو طرف قرار گرفت.
سخنگوی سازمان هواپیمایی کشوری ادامه داد: در پی تصویب ایجاد فضای هوایی کشور قطر (FIR) توسط شورای ایکائو، ایران اولین کشوری بود که این فضای هوایی را به رسمیت شناخت. براین اساس، گسترش تبادل ترافیک هوایی بین دو کشور، دومین سند همکاری امضاء شده توسط روسای سازمان هواپیمایی کشوری ایران و قطر بود.میر اکبر رضوی در خصوص سومین سند امضاء شده توضیح داد: سند همکاری سوم براساس ضمیمه ۱۲ پیمان شیکاگو با موضوع همکاری در ارایه خدمات جستجو و نجات به هواپیمای آسیب دیده و یا در معرض خطر در فضای هوایی خلیج فارس بین دو کشور امضاء شد.                           ",https://www.asriran.com/003V7K
834601,۱۴۰۱/۰۱/۲۲,سلامت,روش صحیح نگهداری دارو در منزل (فیلم),اگر به سلامتی خود و خانواده اهمیت می‌دهید باید با نحوه صحیح نگهداری دارو‌های مختلف در منزل آشنا شوید.,"کد ویدیو  دانلود    فیلم اصلی          
وقتی بیمار می‌شویم و به پزشک مراجعه می‌کنیم پس از مصرف دارو‌های تجویز شده، مقداری از دارو‌ها باقی می‌مانند که برای نگهداری آن‌ها در منزل باید شرایط درست نگهداری دارو را بدانیم.                            ",https://www.asriran.com/003V7J
834600,۱۴۰۱/۰۱/۲۲,ورزشی,انصراف شانگهای از لیگ قهرمانان آسیا به خاطر کرونا,دلیل این انصراف شیوع دوباره ویروس کرونا در این شهر و محدودیت در تردد اعلام شده است.,"باشگاه شانگهای چین به خاطر انتشار ویروس کرونا و بسته شدن این شهر از لیگ قهرمانان آسیا انصراف داد.
به گزارش ایسنا و به نقل از اسپورت، تیم شانگهای چین یکی از تیم های بود که توانست جواز حضور در فصل ۲۰۲۲ لیگ قهرمانان آسیا را به دست آورد.
این تیم چینی در بیانیه‌ای از انصراف خود از لیگ قهرمانان آسیا خبر داد.
دلیل این انصراف شیوع دوباره ویروس کرونا در این شهر و محدودیت در تردد اعلام شده است.                           ",https://www.asriran.com/003V7I
834598,۱۴۰۱/۰۱/۲۲,محیط زیست,حرکت نمایشی یک نهنگ گوژپشت در خلیج مونتری کالیفرنیا (فیلم),هنگامی که یک قایق گردشگری در خلیج مونتری در کالیفرنیا در حرکت بود، ناگهان یک نهنگ گوژپشت عظیم الجثه در مقابل آن پدیدار شد.,کد ویدیو  دانلود    فیلم اصلی                                     ,https://www.asriran.com/003V7G
834597,۱۴۰۱/۰۱/۲۲,بین الملل,وزیر خارجه روسیه: هدف از عملیات ویژه روسیه، پایان دادن به سلطه آمریکا بر جهان است,مسکو تسلیم فشارهای خارجی نمی شود، هدف از عملیات ویژه روسیه در اوکراین را خاتمه بخشیدین به برنامه های واشگتن برای سلطه جهانی برشمرد.,"سرگئی لاوروف وزیر امور خارجه روسیه روز دوشنبه هدف عملیات ویژه مسکو در اوکراین را پایان دادن به مسیر سلطه گری آمریکا بر جهان ذکر کرد.
به گزارش ایرنا به نقل از اسپوتنیک، دیپلمات ارشد روسیه سیاست های آمریکا و اروپا را مورد انتقاد قرار داد، در شرایطی که کشورهای غربی نسبت به ارسال سلاح به اوکراین متعهد شده اند.
وی با اعلام اینکه مسکو تسلیم فشارهای خارجی نمی شود، هدف از عملیات ویژه روسیه در اوکراین را خاتمه بخشیدین به برنامه های واشگتن برای سلطه جهانی برشمرد.
لاوروف گفت: عملیات نظامی ما برای پایان دادن به گسترش بی پروا و مسیر عاری از حس مسئولیت به سوی سلطه کامل آمریکا و به تبع آن بقیه کشورهای غربی در عرصه جهانی طراحی شده است.
وی افزود: این سلطه گری با نقض فاحش قوانین بین الملل ایجاد می شود و منطبق با برخی قوانین نامشخص است که در مواردی اعمال می شود.
وی همچنین از اتحادیه اروپا انتقاد کرد و گفت در حال حاضر قوانین به شدت تغییر کرده است.
لاوروف گفت: این یک تغییر کاملا جدی است حتی در سیاستی که اتحادیه اروپا و غرب تحت رهبری آمریکا پس از آغاز عملیات نظامی ویژه ما شروع به دنبال کردن آن کردند. سیاستی که منعکس کننده خشم و از جهاتی حتی دیوانگی است که البته نه صرفا به واسطه اوضاع اوکراین، بلکه با تبدیل کردن اوکراین به پایگاهی برای سرکوب نهایی روسیه تعیین می شود.
وزیر امور خارجه روسیه یادآور شد که این احتمال وجود دارد که نیروهای اوکراینی با حمایت سرویس های اطلاعاتی غربی اقدامات تحریک آمیز تازه ای انجام دهند.
وی به حوادث اخیر در دونباس اشاره داشت زمانی که نیروهای اوکراینی قصد داشتند روسیه را مسئول حملات شان به شهر کراماتورسک بدانند، اما به گفته لاوروف، پس از ارائه مدارکی از سوی روسیه در مورد این حادثه، رسوایی به طور کلی مخفی نگه داشته شد.
ولادیمیر پوتین رئیس جمهور روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو - کی‌یف به رویارویی نظامی تغییر وضعیت داد. درگیری‌ها در اوکراین و واکنش‌ها به اقدام روسیه همچنان ادامه دارد.                           ",https://www.asriran.com/003V7F
834596,۱۴۰۱/۰۱/۲۲,علمی,آمار چشمگیر مرگ و میر ناشی از کووید-۱۹ در افراد مبتلا به HIV,پژوهشگران آفریقای جنوبی در بررسی جدیدی نشان داده‌اند که مرگ و میر ناشی از کووید-۱۹ در افراد مبتلا به HIV سرکوب‌نشده، بالاتر از افرادی است که به این بیماری مبتلا نیستند.,"پژوهشگران آفریقای جنوبی در بررسی جدیدی نشان داده‌اند که مرگ و میر ناشی از کووید-۱۹ در افراد مبتلا به HIV سرکوب‌نشده، بالاتر از افرادی است که به این بیماری مبتلا نیستند.
به گزارش ایسنا و به نقل از نیوز مدیکال نت، دانشمندان به خاطر شیوع ""کروناویروس سندروم حاد تنفسی ۲""(SARS-CoV-2)، چندین مداخله دارویی و غیردارویی را برای مهار بیماری همه‌گیر کووید-۱۹ ایجاد کرده‌اند. به عنوان نمونه، توسعه سریع واکسن‌های کووید-۱۹، در پیشگیری از بیماری‌های شدید و مرگ و میر در سرتاسر جهان مؤثر بوده است.
در آفریقا به دلیل پوشش ضعیف واکسیناسیون، شدت عفونت و مرگ ناشی از ابتلا به کروناویروس همچنان بالا است. علاوه بر این، ظهور گونه‌های جدید کروناویروس، اثربخشی واکسن‌ها و داروهای موجود را که مبتنی بر پروتئین خوشه‌ای ویروس اصلی هستند، کاهش داده است. ""سازمان جهانی بهداشت""(WHO)، این گونه‌های کروناویروس را به عنوان ""گونه نگران‌کننده""(VOC) و ""گونه مورد توجه""(VOI) طبقه‌بندی کرده است.
HIV و کووید-۱۹
تأثیر کووید-۱۹ در بیماران مبتلا به ""ویروس نقص ایمنی انسانی""(HIV) مشخص نیست. پژوهشگران در یک پروژه انجام‌شده براساس مقیاس نمونه کوچک گزارش دادند که افراد مبتلا به HIV، نتایجی مشابه با افراد سالم نشان داده‌اند. با وجود این، یک بررسی همه‌گیرشناسی بزرگتر که در ""دانشگاه کوازولو ناتال""(UKZN) آفریقای جنوبی انجام شده، با نتایج گزارش قبلی در تناقض بوده و افزایش میزان بستری شدن و مرگ و میر ناشی از کووید-۱۹ را در میان افراد مبتلا به HIV در مقایسه با افراد HIV منفی شناسایی کرده است.
پژوهشی که پیشتر انجام شد، ظهور بسیاری از جهش‌ها را در افراد مبتلا به HIV پیشرفته نشان داد. پژوهشگران بیان کرده‌اند که سلول‌های B و سلول‌های T، نقش مهمی در محافظت در برابر ابتلا به کروناویروس بر عهده دارند. پژوهش‌ها نشان داده‌اند که واکنش سلول‌های T می‌تواند حتی در غیاب پاسخ‌های هومورال به محافظت بپردازد. این امر نشان می‌دهد که در شخصی با کمبودهای ارثی سلول B یا بدخیمی‌های خونی، سلول‌های T نقش مهمی در بهبود یافتن آنها از ابتلا به کروناویروس ایفا می‌کنند.
پژوهش‌های پیشین نشان داده‌اند که شدت کووید-۱۹ با ضعیف شدن پتانسیل عملکرد نوعی سلول T موسوم به ""+CD4"" در برخورد با کروناویروس مرتبط است. همچنین، چندین پژوهش نشان داده‌اند که واکسن‌های مبتنی بر ""آران‌ای پیام‌رسان""(mRNA) می‌توانند واکنش سلول‌های T موسوم به ""Th1"" و ""Th2"" را تحریک کنند. این امر می‌تواند با پادتن‌های خنثی‌کننده و واکنش سلول ""+CD8"" مرتبط باشد. بنابراین، دانشمندان به بینش‌های بیشتری در مورد محافظت به واسطه سلول‌های T در برابر کروناویروس نیاز دارند.
شیوع HIV در کشورهای جنوب صحرای آفریقا بالا است. بنابراین، تعیین میزان تأثیر HIV بر افراد مبتلا به کووید-۱۹ مهم است. درک پیامدهای بیماری در این جمعیت بیمار، به پژوهشگران و سیاستگذاران کمک می‌کند تا راهبردهای موثری را برای محافظت از مردم در برابر کروناویروس تدوین کنند.
یک پژوهش جدید، تأثیر ابتلا به HIV را بر کیفیت واکنش سلول T در برابر کروناویروس طی موج اول و دوم کووید-۱۹ در آفریقای جنوبی ارزیابی کرده است. پژوهشگران در این پروژه، واکنش سلول‌های +CD4 و +CD8 را در گروهی از افراد مبتلا به کروناویروس که مبتلا به HIV یا بدون آن بودند، بررسی کردند.
در این پژوهش، روش ""فلو سایتومتری""(Flow cytometry) برای تخمین زدن واکنش سلول‌های T به دنبال تحریک سلول‌های موسوم به ""PBMC"" با پپتید کروناویروس استفاده شد. همچنین پژوهشگران، به اندازه‌گیری سلسله مراتب سلطه‌ ایمنی سلول T پرداختند و امکان فرار کروناویروس از شناسایی سلول‌های T را تعیین کردند.
نخستین موج کووید-۱۹ در آفریقای جنوبی تحت سلطه جهش ""D614G"" بود؛ در حالی که موج دوم تحت سلطه سویه ""بتا""(Beta) آغاز شد. سلول‌های PBMC برای ارزیابی اثر عفونت HIV بر واکنش سلول T در برخورد با کروناویروس مورد استفاده قرار گرفتند.
اختلال در واکنش سلول T در برخورد با کروناویروس، در افراد مبتلا به HIV سرکوب‌نشده شناسایی شد. پژوهشگران، تعداد کمی از سلول‌های +CD4 را با فعال‌سازی بیش‌ایمنی مشاهده کردند که با کاهش واکنش سلول T در برابر کروناویروس مرتبط بود.
همچنین پژوهشگران، بروز جهش‌های خوشه‌ای را در سویه بتا تشخیص دادند که به عدم شناسایی سویه اصلی کروناویروس توسط سلول‌های T منجر شده بود. به همین ترتیب، واکنش ایمنی در برابر اپی‌توپ‌های سویه بتا نیز مانند اپی‌توپ‌های سویه اصلی کروناویروس شناسایی نشد. بنابراین این موضوع، توانایی برخی از گونه‌های کروناویروس را برای فرار از شناسایی سلول T نشان می‌دهد.
افراد مبتلا به HIV سرکوب‌نشده، واکنش ضعیفی را نسبت به کروناویروس نشان دادند. علاوه بر این، نقص‌های ایمنی ناشی از HIV مانند کاهش سلول‌های +CD4، افزایش بار ویروسی HIV و افزایش فعال‌سازی ایمنی، به کاهش واکنش در برابر کروناویروس منجر شد.
افراد بدون HIV در مقایسه با افراد مبتلا به آن، واکنش سلول +CD4 و +CD8 را در برابر پروتئین خوشه‌ای کروناویروس نشان دادند. علاوه بر این، کاهش تشخیص سلول T بین دو موج کووید-۱۹ مشاهده شد که برجسته‌تر بود.
عفونت سرکوب‌نشده HIV، واکنش سلول‌های T به کروناویروس را به طور قابل توجهی مختل می‌کند و امکان تشخیص سلول‌های T را کاهش می‌دهد. یافته‌های این پژوهش، افزایش آسیب‌پذیری افراد مبتلا به HIV در برابر کووید-۱۹ شدید را توضیح می‌دهند و همچنین، حساسیت آنها نسبت به گونه‌های در حال ظهور کروناویروس را برجسته می‌کنند.                           ",https://www.asriran.com/003V7E
834595,۱۴۰۱/۰۱/۲۲,ورزشی,روش عجیب انتقال بازیکن مصدوم پرسپولیس به بیمارستان (فیلم),نحوه انتقال فرشاد فرجی بازیکن مصدوم پرسپولیس در پایان بازی مقابل آلومینیوم یکی از حواشی این دیدار بود.,کد ویدیو  دانلود    فیلم اصلی                                     ,https://www.asriran.com/003V7D
834594,۱۴۰۱/۰۱/۲۲,بین الملل,"""شهباز شریف"" نخست وزیر جدید پاکستان شد",نمایندگان حزب تحریک انصاف به ریاست «عمران‌خان» جلسه رای گیری برای انتخاب نخست وزیر جدید را تحریم و اعلام کردند که همه نمایندگان حزب عمران‌خان قرار است از پارلمان ملی استعفا کنند.,"«محمد شهباز شریف» رئیس حزب مسلم لیگ نواز و نامزد مشترک جنبش دمکراتیک پاکستان امروز از سوی نمایندگان مجلس ملی این کشور به عنوان بیست و سومین نخست وزیر پاکستان انتخاب شد.
به گزارش خبرنگار ایرنا از صحن علی پارلمان پاکستان، نمایندگان مجلس در اسلام‌آباد با اکثریت آرا شهباز شریف فرد معرفی شده از سوی اعضای جنبش دمکراتیک شامل حزب مردم، مسلم لیگ نواز، جمعیت علمای اسلام، حزب ملی عوام، حزب عوامی بلوچستان، حزب جمهوری وطن و جنبش متحده قومی را برای تصدی مقام نخست وزیری این کشور انتخاب کردند.
گفتنی است، نمایندگان حزب تحریک انصاف به ریاست «عمران‌خان» جلسه رای گیری برای انتخاب نخست وزیر جدید را تحریم و اعلام کردند که همه نمایندگان حزب عمران‌خان قرار است از پارلمان ملی استعفا کنند.
نمایندگان پارلمان ملی پاکستان در حالی نخست وزیر جدید کشورشان را انتخاب کردند که بامداد روز گذشته پس از رای دیوان عالی پاکستان در لغو انحلال پارلمان و دولت وقت جلسه رای گیری برای طرح عدم اعتماد علیه عمران‌خان نخست وزیر سابق، برگزار شد و طی یک فرآیند پارلمانی عمران‌خان به عنوان بیست و دومین نخست وزیر از سمت خود برکنار شد.
بر این اساس، شهبازشریف برادر نواز شریف و سروزیر سابق ایالت پنجاب، با کسب ۱۷۴ رای به سمت بیست و سومین نخست وزیر پاکستان تعیین شد.

در رای گیری امروز پارلمان ملی، شهباز شریف و شاه محمود قریشی دو نامزد تصدی مقام نخست وزیری حضور داشتند. اما قریشی و دیگر نمایندگان حزب عمران‌خان پیش از آغاز رای گیری صحن مجلس را ترک کردند.
رسانه‌های پاکستان اعلام کردند: نخست وزیر جدید امروز در کاخ ریاست جمهوری (ایوان صدر) در مراسم سوگند شرکت می‌کند.
اعضای کابینه جدید پاکستان هم پس از معرفی پرویز شهباز شریف در کاخ ریاست جمهوری سوگند خواهند خورد. گفته می‌شود شهباز شریف علاوه بر انتخاب وزرای جدید از حزب خود قرار است چند وزیر را نیز از میان احزاب همپیمان خود شامل حزب مردم، جنبش متحده قومی، حزب ملی عوام و حزب عوامی بلوچستان معرفی کند.                           ",https://www.asriran.com/003V7C
834593,۱۴۰۱/۰۱/۲۲,اجتماعی ,پیک هفتم کرونا در مشهد آغاز شده است؟,در حال حاضر میزان آمار بستری مقداری بالا رفته است. البته تمام احتمالات به رفتار ویروس در چند روز آینده و اوایل هفته بعد وابسته است که مشخص شود آیا آمارها همچنان صعودی است یا افزایش آمار ناشی از ورود زائران است.,"رئیس دانشگاه علوم پزشکی مشهد در خصوص آغاز پیک هفتم کرونا در مشهد گفت: در خصوص پیک هفتم کرونا تمام احتمالات به رفتار ویروس در چند روز آینده و اوایل هفته بعد وابسته است که مشخص شود آیا آمارها همچنان صعودی است یا افزایش آمار ناشی از ورود زائران بوده است.
دکتر محمدعلی کیانی در گفت‌وگو با ایسنا در خصوص پیک هفتم کرونا بیان کرد: با توجه به جمعیت زائرانی که به شهر مشهد آمدند، نگرانی بابت پیک هفتم را داشته‌ و داریم. آمارها مقداری افزایش را نشان می‌دهد و منحنی‌های ما افزایشی است اما میزان مراجعه سرپایی ما از حالت افزایشی در حال رسیدن به حالت ثابت است و اگر همین روال در چند روز آینده باشد، می‌توان گفت که پیکی نخواهیم داشت.
وی ادامه داد: در حال حاضر میزان آمار بستری مقداری بالا رفته است. البته تمام احتمالات به رفتار ویروس در چند روز آینده و اوایل هفته بعد وابسته است که مشخص شود آیا آمارها همچنان صعودی است یا افزایش آمار ناشی از ورود زائران است.
رئیس دانشگاه علوم پزشکی مشهد در مورد بازگشایی مدارس و دانشگاه‌ها و خطر افزایش شیوع کرونا گفت: اکثر دانش‌آموزان و دانشجویان واکسینه شده‌اند و از این بابت مشکلی نداریم.
کیانی در خصوص شیوع سرخک عنوان کرد: شیوع سرخک در کشور ما به کشور افغانستان بازمی‌گردد که در آنجا هم شیوع پیدا کرده و این موضوع یک امر طبیعی است. وقتی که در کشورهای همسایه یک بیماری‌ شیوع پیدا می‌کند، به کشور ما نیز این موضوع می‌رسد و در اینجا نیز شایع می‌شود.
وی ادامه داد: همکاران ما بررسی‌های کاملی را ‌در این حوزه انجام داده‌اند. هم‌اکنون رصد، پایش، اطلاع‌رسانی و تمام فعالیت‌های بهداشتی مورد نیاز در حال انجام است.
رئیس دانشگاه علوم پزشکی مشهد گفت: توصیه ما این است که کودکان زیر پنج سال که واکسن سرخک نزده‌اند، هرچه سریع‌تر والدین‌شان برای واکسن اقدام کنند. واکسیناسیون می‌تواند در جلوگیری از شیوع بیشتر بسیار کمک‌کننده باشد.
کیانی ادامه داد: بیماری سرخک هم مسری است و هم می‌تواند کشنده باشد اما با تزریق واکسن جای هیچ نگرانی‌ نیست. سرخک برای افرادی که واکسن زده‌اند، مشکلی ایجاد نمی‌کند.
وی گفت: رعایت اصول بهداشتی، مراجعه به موقع به پزشکان و واکسیناسیون کودکان زیر پنج سال از مواردی است که می‌تواند از شیوع بیشتر سرخک جلوگیری کند.                           ",https://www.asriran.com/003V7B
834579,۱۴۰۱/۰۱/۲۲,سیاست خارجی,امیرعبداللهیان: اگر بایدن حسن نیت دارد یکی از تحریم را لغو کند,"""غربی ها به ما گفتند روسیه با توافق هسته ای همراهی نمی کند اما لاوروف گفت روسیه مانع توافق نخواهد بود"".","وزیر خارجه ایران از امریکا خواست در صورت حسن نیت، یکی از تحریم های ضد ایران را لغو کند.
به گزارش ایرنا، حسین امیر عبداللهیان وزیر امور خارجه در اولین جلسه ستاد هماهنگی روابط اقتصادی خارجی که دیروز (یکشنبه) در محل وزارت خارجه برگزار شد،گفت: آمریکایی ها به صورت مستمر از ضرورت مذاکرات مستقیم با ایران صحبت می کنند و ما با بررسی‌های که انجام دادیم به این نتیجه رسیدیم که نفعی در مذاکره مستقیم با آمریکا نداریم. آمریکایی ها هنوز روی زمین اقداماتی انجام نداده‌اند که بتوانیم یک چشم اندازی را در این زمینه مشاهده کنیم و بگویم در کنار ابراز حسن نیتشان اقدامات مثبتی را بر روی زمین انجام دادند.
وی افزود: آنها اگر حسن نیت دارند، قبل از هر توافقی یکی دو مورد از مسائل ملموس و علنی را اعلام کند تا نشان دهند در عمل نیز حسن نیت دارند به طور مثال بخشی از درآمدهای بلوکه شده ملت ایران را آزاد کنند و اگر آقای بایدن که دائم صحبت از حسن نیت میکند، یک مورد از تحریم‌ها را با فرمان اجرایی خود به نشانه حسن نیت لغو کند.
او ادامه داد: البته تبادل پیام بین ایران و آمریکا از طریق non paper و از طریق هماهنگ کننده اروپایی کمیسیون مشترک برجام ادامه دارد و ما به صراحت به آمریکایی‌ها گفته‌ایم که سنگ اندازی و کارشنکنی نکند. سه کشور اروپایی و همچنین چین و روسیه نسبت به برخی زیاده خواهی‌های آمریکا در این مذاکرات انتقاداتی دارند و با خود ما همراهی می‌کنند، در واقع این روشی که آمریکا دنبال می‌کند با روح حاکم بر همکاری در مذاکرات وین همخوانی ندارد.
وزیرامورخارجه تاکید کرد: ملت عزیز ما بدانند که ایران برای رسیدن به توافقی که تحریم‌ها را لغو کند، توافق عزتمند، خوب، قوی و پایدار مسیر دیپلماسی را ادامه می‌دهیم.
 وزیر امور خارجه ایران گفت: ما برای رسیدن به توافق عزتمند، پایدار و خوب مسیر دیپلماسی را ادامه می‌دهیم اما آمریکایی‌ها در حوزه لغو تحریم‌ها خارج از مذاکرات شروط جدیدی را مطرح می‌کنند.
وی تاکید کرد: ما بین مردم هستیم و مایلم اینجا تأکید کنم که در جلسات هیأت دولت، آقای رئیسی دائما بر این موضوع تأکید دارد که وزارت امور خارجه کار خودش را در مذاکرات وین برای لغو تحریم‌ها دنبال کند. ما به دنبال این هستیم تا تحریم‌ها برداشته شود، اما با عزت و با توافقی پایدار. اما تاکید آقای رئیسی در جلسات به همه اعضای کابینه همواره این است که نگاه‌ها نباید معطوف به وین باشد، بلکه همه دستگاه‌ها موظف هستند برای بی اثر کردن تحریم‌ها و پیشرفت و توسعه پایدار اقتصاد و تجارت در کشور عمل کنند.
وزیرامورخارجه کشورمان افزود: در این مسیر با توجه به کارشکنی‌هایی که طرف آمریکایی دارد و با توجه به مشکلاتی که دشمنان برای ایران ایجاد می‌کنند و سنگ اندازی‌هایی که صورت می‌گیرد، اگر ان‌شاءالله مذاکرات در هر مرحله‌ای به نتیجه رسید، حتما به عنوان یک اقدام مثبت و یک دستاورد می‌تواند شتاب بیشتری به کار شما عزیزان در سایر دستگاه‌ها بدهد.
وی با بیان اینکه چند هفته‌ای است که لازم بود مکثی در مذاکرات داده شود،گفت: علت این بود که ما با سه کشور اروپایی در مباحث فنی به جمع بندی نزدیک شده‌ایم اما همزمان با بحران و جنگ در اوکراین مواجه شدیم. ضمن این‌که جمهوری اسلامی ایران در عالی‌ترین سطح مخالفت خود را با جنگ در اوکراین، یمن، افغانستان و یا هر کشور دیگری اعلام می‌کند و همچنین مخالفت خود را با اعمال تحریم‌های یکجانبه نیز اعلام کرده‌ایم.
روسیه مانع توافق نیست
وزیرامورخارجه کشورمان با بیان اینکه روسیه مانع توافق نیست، گفت: قبل از این‌که سفری به مسکو داشته باشم، با وزیر خارجه اوکراین تلفنی صحبت کردم و پیام وزیر خارجه اوکراین را به روس‌ها اعلام کردم که آنها خواهان توقف جنگ و تداوم گفت‌وگوها هستند، ایران همواره اعلام کرده است که راهکار این بحران جنگ نیست و ریشه‌های جنگ در اوکراین و ریشه‌های تحریک‌های ناتو و آمریکا به عنوان عامل اصلی است.
وی افزود: غربی‌ها به ما گفتند که با توجه به شروع جنگ اوکراین، حتی اگر در توافق به نقطه نهایی برسیم روسیه با توافق همراهی نخواهد کرد. در تماس تلفنی که با آقای لاوروف داشتیم و در سفری که به مسکو داشتم، گفت‌وگوهای خیلی روشن و شفافی بین ما انجام شد و آقای لاوروف اعلام کرد و توافق ما با طرف روس این شد اگر در مذاکرات وین، هر زمانی که خطوط قرمز ما به صورت کامل رعایت شد و به نقطه توافق رسیدیم روسیه هیچ مانعی برای توافق نخواهد بود.
وزیر خارجه ادامه داد: همچنین چند روز پیش در دیداری با لاوروف در حاشیه سفر به چین داشتیم ایشان بار دیگر تاکید کردند که اگر در مسیر پایانی توافق قرار گرفتیم روسیه از آن حمایت می‌کند و در دیدار با وزیر خارجه چین نیز چینی‌ها اعلام کردند که کاملا با نظرات ایران هماهنگ هستیم و اگر در نقطه پایانی این توافق قرار بگیریم از این توافق حمایت خواهیم کردیم.
امیر عبداللهیان تاکید کرد: طرف آمریکایی در دو، سه هفته گذشته زیاده‌خواهی‌هایی را مطرح کرد که در تعارض با برخی بندهای متن است و علیرغم اینکه بخش زیادی از متن در مسیر این مذاکرات مورد توافق قرار گرفته، طرف آمریکایی پیشنهادات و خواسته های را مطرح می کند که در تضاد با برخی از بندهای متنی است که مورد اشاره قرار گرفت. 
                            ",https://www.asriran.com/003V6x
834592,۱۴۰۱/۰۱/۲۲,اجتماعی ,سازمان هواشناسی: ورود توده گرد و غبار به کشور از فردا / خیزش گرد و خاک در ۱۶ استان,سازمان هواشناسی نسبت به افزایش شیو فشار سطح زمین و وزش باد شدید، خیزش گرد و خاک، کاهش دید و کاهش کیفیت هوا روز سه شنبه در آذربایجان غربی، آذربایجان شرقی و اردبیل خبر داد.,"سازمان هواشناسی نسبت به انتقال گرد و غبار به ایران از کشورهای همسایه غربی و خیزش گرد و خاک در ۱۶ استان هشدار داد.
به گزارش ایسنا، سازمان هواشناسی با صدور هشدار نارنجی رنگ از انتقال گردوخاک از کشورهای همسایه غربی و ماندگاری گرد و غبار معلق در هوا از سه‌شنبه(۲۳ فروردین) تا چهارشنبه(۲۴ فروردین) در استان‌های کردستان، کرمانشاه، ایلام، خوزستان وبوشهر خبر داد.
در پی انتقال گرد وخاک به کشور کاهش دید، کاهش کیفیت هوا و اختلال در تردد دور از انتظار نیست و این سازمان پرهیز از قرار گرفتن در فضای باز برای کلیه گروه‌ها و اتخاذ تمهیدات لازم جهت پیشگیری از خسارات احتمالی به تاسیسات حساس به گردوخاک را توصیه می‌کند.
در ادامه این هشدار سازمان هواشناسی نسبت به افزایش شیو فشار سطح زمین و وزش باد شدید، خیزش گرد و خاک، کاهش دید و کاهش کیفیت هوا روز سه شنبه در آذربایجان غربی، آذربایجان شرقی و اردبیل خبر داد.
بر اثر حاکمیت این شرایط جوی خیزش گرد و خاک، کاهش دید، کاهش کیفیت هوا، شکستن درختان فرسوده و نهال‌ها و آسیب به سازه‌های موقت، گلخانه‌ها و تابلوهای تبلیغاتی و خسارت به صنعت کشاورزی دور از انتظار نیست.
به توصیه سازمان هواشناسی اجتناب از تردد غیرضروری، استحکام سازه‌های موقتی، عدم تردد و پارک خودرو در اطراف درختان فرسوده و ساختمان‌های‌ نیمه‌کاره، حفاظت از محصولات کشاورزی، خودداری از فعالیت در ارتفاع از جمله شهرهای بازی، ساختمان‌های در حال بازسازی و احداث، پرواز با پاراگلایدر و سایر فعالیت‌های فیزیکی در فضای باز در دستورکار قرار گیرد.
سازمان هواشناسی با صدور هشدار زرد رنگ نیز از افزایش شیو فشار سطح زمین و وزش باد نسبتا شدید، در مناطق مستعد خیزش گردوخاک، کاهش دید، کاهش کیفیت هوا از سه شنبه تا چهارشنبه(۲۳ تا ۲۴ فروردین)خبر داد.
این شرایط جوی روز سه شنبه در استان‌های همدان، زنجان، قزوین، کهگیلویه و بویراحمد، فارس، اصفهان، لرستان، مرکزی، قم، تهران، البرز و غرب هرمزگان و روز چهارشنبه در استان‌های مرکزی، تهران، البرز، آذربایجان غربی، آذربایجان شرقی، اردبیل، همدان، لرستان، قم، سمنان، اصفهان، نیمه غربی هرمزگان، قزوین و فارس پیش‌بینی می‌شود.
در این شرایط کاهش دید افقی، کاهش کیفیت هوا و اختلال در تردد دور از انتظار نیست و سازمان هواشناسی نسبت به جلوگیری ازآسیب‌های احتمالی احتیاط در ترددهای برون شهری و جاده‌های کویری، استحکام سازه‌های موقتی، عدم تردد و پارک خودرو در اطراف درختان فرسوده و ساختمان‌های‌ نیمه کاره را توصیه می کند.
در ادامه این هشدار سازمان هواشناسی از ماندگاری گردوغبارمعلق در هوا در دوشنبه (۲۲ فروردین) در استان های کردستان، کرمانشاه، لرستان، ایلام، بوشهر، خوزستان، همدان، کرمان، یزد خبر داد.
بر اثر این مخاطره کاهش کیفیت هوا و کاهش دید پیش بینی می شود و سازمان هواشناسی پرهیز از فعالیت‌های غیر ضروری در فضای باز برای کلیه گروه‌ها و اتخاذ تمهیدات لازم جهت پیشگیری از خسارات احتمالی به تاسیسات حساس به گردوخاک را توصیه می کند.
به گزارش ایسنا در هشدار نارنجی ‌رنگ سازمان هواشناسی پیش‌بینی می‌شود که پدیده‌ای جوی اثرات منفی به دنبال داشته باشد و خسارت‌های احتمالی را سبب شود. هشدار نارنجی برای آماده‌باش دستگاه‌های مسئول برای مقابله با یک پدیده خسارت‌زا صادر می‌شود. هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند. این هشدار برای آگاهی مردم صادر می‌شود تا بتوانند آمادگی لازم را برای مواجهه با پدیده‌ای جوی داشته باشند که از حالت معمول کمی شدت بیشتری دارد. از سوی دیگر مسئولان نیز در جریان این هشدارها قرار می‌گیرند تا اگر لازم باشد تمهیداتی را بیندیشند.                           ",https://www.asriran.com/003V7A
834591,۱۴۰۱/۰۱/۲۲,سیاسی,رسانه‌های عربی: سفر وزیر خارجه عمان به تهران و آزادسازی ۷ میلیارد دلار از دارایی‌های ایران,هدف از این سفر نهایی کردن توافق تبادل زندانیان میان تهران و واشنگتن و آزادی اموال بلوکه شده ایران است.,"برخی رسانه های عربی اعلام کردند که وزیر خارجه عمان فردا به ایران سفر خواهد کرد.
به گزارش ایسنا، شبکه قطری الجزیره به نقل از ""یک مسئول ایرانی"" که نام او را اعلام نکرده، تاکید کرد که یک مقام عالی رتبه منطقه‌ای به تهران خواهد آمد و این سفر در راستای آزادسازی ۷ میلیارد دلار دارایی بلوکه شده ایران است.
الجزیره می‌گوید که این مبلغ به حساب‌های ایران بازگردانده خواهد شد و این امر می تواند منجر به رفع تدریجی تحریم های بانکی شود.
این منبع می گوید که به احتمال زیاد اموال آزاد شده ایران به حساب بانک مرکزی در سلطنت نشین عمان واریز خواهد شد.
از سوی دیگر روزنامه العربی الجدید نیز به نقل از ""منبع آگاه ایرانی"" که نام او نیز ذکر نشده، اعلام کرد که بدر بن حمد البوسعیدی، وزیر خارجه عمان فردا (سه شنبه) در راس هیاتی سیاسی و امنیتی راهی تهران خواهد شد.
این منبع می گوید که هدف از این سفر نهایی کردن توافق تبادل زندانیان میان تهران و واشنگتن و آزادی اموال بلوکه شده ایران است.
سعید خطیب زاده، سخنگوی وزارت خارجه ایران امروز درمورد اخبار منتشر شده درباره آزادسازی بخشی از پول های بلوکه شده ایران با تایید این خبر گفت: اصل آزادسازی انجام می شود. تا آخر هفته‌ یک هیات ارشد به این منظور به تهران سفر می‌کند و بخشی از پول های بلوکه شده ایران به زودی آزاد می‌شود.
او اما به مبلغی که قرار است آزاد شود یا هویت هیاتی که به ایران خواهد آمد اشاره‌ای نکرد.                           ",https://www.asriran.com/003V79
834589,۱۴۰۱/۰۱/۲۲,فرهنگی/هنری,انیماتور ژاپنی: از هالیوود و «ارباب حلقه‌ها» متنفرم,اگرچه این انیماتور ژاپنی جان فورد را به عنوان یکی از چهره‌های الهام بخش خود معرفی کرده و فیلم کلمنتاین عزیزم ساخته وی را فیلم موردعلاقه خود می‌داند، درباره دیگر فیلم‌های معروف آمریکایی چنین نظری ندارد.,"هایائو میازاکی می‌گوید: از آنجایی که «ارباب حلقه‌ها» کشتار غیرنظامیان را عادی سازی می‌کند، از این مجموعه سینمایی متنفرم.
به گزارش خبرنگار فرهنگی ایرنا، هایائو میازاکی بدون شک یکی از بزرگترین هنرمندان معاصر است که به خلق شاهکارهایی چون شاهزاده مونونوکه و شهر اشباح شناخته می‌شود. این انیماتور ۸۱ ساله سپتامبر سال ۲۰۱۳ اعلام کرد به دلیل کهولت سن تصمیم به بازنشستگی دارد اما چندی پیش در مصاحبه با روزنامه نیویورک تایمز از بازگشت برای ساخت یک اثر دیگر خبر داد. این اسطوره دنیای پویانمایی در حال حاضر در حال کار بر روی اقتباس رمان چطور زندگی می‌کنی نوشته یوشینو کنزابورو است که رمان مورد علاقه دوران کودکی او بود.
میازاکی، در گذر سال‌ها، در موضع سیاسی خود نسبت به مداخله آمریکا در درگیری‌های جهانی و نقش این کشور در جهانی‌سازی فرهنگ آمریکایی، ثابت قدم مانده است. وی یک بار در تبیین باورهایش، خود را ضد شلوار جین، ضد برگر، ضد مرغ سوخاری، ضد کولا، ضد قهوه آمریکایی، ضد نیویورک و ضد ساحل غربی آمریکا نامید.
براساس آنچه میازاکی در مصاحبه‌های خود گفته، نفرت وی از هرآنچه آمریکایی است، سینمای این کشور یعنی هالیوود را نیز دربرمی‌گیرد. اگرچه این انیماتور ژاپنی جان فورد را به عنوان یکی از چهره‌های الهام بخش خود معرفی کرده و فیلم کلمنتاین عزیزم ساخته وی را فیلم موردعلاقه خود می‌داند، درباره دیگر فیلم‌های معروف آمریکایی چنین نظری ندارد.
وی در جایی در این باره گفت: آمریکایی‌ها با تکیه بر تیراندازی و انفجار فیلم می‌سازند. اگر کسی طرف دشمن باشد، هر تعداد از آنها را بکشید، مشکلی ندارد. ارباب حلقه‌ها همین طور است. دشمن دشمن است و در کشتن فرقی میان غیرنظامیان و سربازان وجود ندارد. گویی که قتل غیرنظامیان از خسارات جانبی جنگ است.

میازاکی سیاست‌های بصری تولیدات بزرگ هالیوودی از جمله ارباب حلقه‌ها را با سیاست‌های بین المللی آمریکا مقایسه کرده است. وی با انتقاد از اقدامات آمریکا در افغانستان گفت این نوع از پروژه‌های سینمایی برای گفتمان عمومی خطرساز هستند چون مخاطبان را از طریق خشونت سینمایی مسلح کرده و با این کار ارزش جان انسان را پایین می‌آورند.
وی افزود: چند نفر در حملات به افغانستان کشته می‌‎شوند؟ ارباب حلقه ها فیلمی است که با کشتن همزمان غیرنظامیان و دشمنان مشکلی ندارد. در حقیقت آنهایی که کشته می‌شوند آسیایی و آفریقایی هستند. کسانی که این را نمی‌دانند و هنوز می‌گویند سینمای فانتزی را دوست دارند، احمقند.
میازاکی در آثارش اغلب به تناقض‌های صلح طلبی در جهانی که از خشونت استقبال می‌کند، پرداخته است و به همین دلیل این فیلم های سینمایی سرگرمش نمی کنند.
وقتی شهر اشباح او به اولین انیمه‌ای تبدیل شد که اسکار بهترین انیمیشن بلند را می‌گرفت، میازاکی چون نمی‌خواست از اقدامات آمریکا در جنگ عراق حمایت کند، در مراسم اهدای جوایز اسکار شرکت نکرد.
این انیماتور سرشناس به مجموعه فیلم‌های ایندیانا جونز از استیون اسپیلبرگ نیز انتقادات بسیاری وارد کرده است. وی با اشاره به مشکلات فراوانی که کاپیتالیسم در کشورهای تحت استعمار، ایجاد کرده است آنهایی که تمثیل‌های سیاسی و نژادی موجود در این مجموعه اکشن را نمی‌بینند سرزنش کرده و گفت: حتی در فیلم‌های ایندیانا جونز هم یک مرد سفیدپوست هست که با اسلحه به افراد شلیک می‌کند. ژاپنی‌هایی که از این کار لذت می‌برند بر طرزی باورنکردنی شرم‌آورند. شما آن کسانی هستید که بهتان شلیک می‌شود. دیدن این فیلم‌ها بدون هیچ نوعی از خودآگاهی قابل باور نیست. این دسته از افراد غرور و بینش تاریخی ندارند. نمی‌دانید کشوری چون آمریکا چطور به شما نگاه می‌کند.                           ",https://www.asriran.com/003V77
834590,۱۴۰۱/۰۱/۲۲,سیاست خارجی,وزارت خارجه: در خصوص ایران و عربستان تحول جدیدی رخ نداده,سخنگوی وزارت خارجه به کشورها توصیه کرد که دست از این بیانیه‌های ملال آور و تکراری بردارند.,"سعید خطیب‌زاده، سخنگوی وزارت خارجه اعلام کرد که در خصوص ایران و عربستان تحول جدیدی رخ نداده و منتظر تاریخ هستیم و به محض اینکه تاریخ توافق شود اعلام خواهد شد و امیدواریم ریاض به صورت عملی با پاسخ‌های اجرایی برای دور جدید گفت وگوها عازم بغداد شود.
سعید خطیب‌زاده، همچنین گفت: جزایر سه گانه ما در خلیج همیشه فارس ابوموسی و تنب بزرگ و کوچک جز لاینفک و ابدی خاک ایران هستند و همیشه در خاک ایران بوده و تا ابد در خاک ایران خواهند بود. تکرار ادعاهای بی اساس تغییری در وضعیت حقوقی آن ایجاد نمی‌کند.
سخنگوی وزارت خارجه به کشورها توصیه کرد که دست از این بیانیه‌های ملال آور و تکراری بردارند.                           ",https://www.asriran.com/003V78
834587,۱۴۰۱/۰۱/۲۲,اجتماعی ,عضو شورای شهر بجنورد: دیوارکشی محل عبور عابران پیاده در پل‌ها جلوگیری از وقوع سیل است,احمد رضا یزدانی در رابطه با دیوارکشی پارک‌های زنانه، اظهار کرد: هر جا که پارکی به پارک بانوان تبدیل شود باید دور تا دور آن را دیوارکشی کرد.,"یزدانی عضو شورای شهر بجنورد خراسان شمالی گفت: نظر کارشناسان این بود که برای جلوگیری از خسارات ناشی از سیل، محل عبور عابرین را دیوارکشی کنیم و حالا گفتیم چه بهتر آن را زنانه- مردانه کنیم.
به گزارش سایت دیده بان ایران؛ به دنبال انتشار فیلم‌هایی از پارک آفرینش بجنورد که خبر از زنانه مردانه کردن آن بود، یزدانی، عضو شورای شهر بجنورد به سایت خبری دیده‌بان ایران گفت: این پارک قبلا یک پارک عمومی بوده و الان تبدیل به پارک بانوان شده است. علت دیوارکشی این پارک هم همین است.
احمد رضا یزدانی در رابطه با دیوارکشی پارک‌های زنانه، اظهار کرد: هر جا که پارکی به پارک بانوان تبدیل شود باید دور تا دور آن را دیوارکشی کرد.
وی در خصوص واکنش‌ رسانه‌ها به این اتفاق خاطرنشان کرد: یکسری از آدم‌های معلوم‌الحال و رسانه‌های داخلی و معاند که قصد متشنج کردن فضای کشور و عصبانی کردن مردم از ما مسئولین دارند، این قضیه را بزرگ می‌کنند.
این عضو شورای شهر بجنورد با تاکید بر مهم نبودن دیوارکشی پارک آفرینش به خبرنگار دیده‌بان ایران گفت: دیوارکشی پارک‌ها آنقدر قضیه مهمی نیست و دلیل حساسیت و واکشن مردم در فضای مجازی، رسانه‎‌های معاند است.
وی تاکید کرد: باز هم تاکید می‌کنم مبحث دیوارکشی پارک‌ها و تبدیل کردن آن‌ها به پارک بانوان به هیچ وجه قضیه مهم و بزرگی نیست.
احمد رضا یزدانی در ادامه گفت: این طرح در شورای ششم به تصویب رسید. در این طرح آمده بود که برخی از پارک‌ها مختص فقط «بانوان» باشد و ما آن را به مرحله عمل رساندیم.
وی با بیان اینکه کمبود پارک بانوان باعث اعتراض مردم بجنورد شده بود به خبرنگار دیده‌بان ایران گفت: متاسفانه ما در بجنورد اصلا پارک بانوان نداریم و همین مسئله باعث اعتراض مردم شده بود.
او افزود: یکسری پارک‌ها را برای حضور خواهران گرامی آماده کردیم تا به راحتی و با امنیت بیشتری بتوانند تفریح و ورزش کنند
این عضو شورای شهر بجنورد با بیان اینکه زنان در پارک‌های مختص به خودشان می‌توانند به راحتی دوچرخه‌سواری کنند، گفت: مسئله دیگری که وجود دارد این است که در این پارک‌ها باشگاه ورزشی، رستوران، دوچرخه‌سواری و اسکیت دارد تا زنان به راحتی بتوانند دوچرخه سواری و یا ورزش کنند.
یزدانی در ادامه گفت: چون این پارک عمومی بود براساس عرف جامعه به مصلحت نبود که زنان در پارک‌های عمومی و با حضور مردان نامحرم ورزش کنند.
 
او با تاکید بر این قضیه که به صلاح نیست که زنان با حضور نامحرم برخی فعالیت‌ها را انجام دهند، اظهار کرد: حضور بانوان و انجام برخی از فعالیت‌ها در کنار مردان هم به لحاظ شرعی و هم عرف جامعه درست نیست و ما هم به دلیل این پارک را تبدیل به پارک زنان کردیم.
عضو شورای شهر بجنورد گفت: متاسفانه رسانه‌های داخلی به‌جای حمایت از ما با موضع‌هایی که می‌گیرند باعث عصبانی شدن مردم از ما می‌شوند.
او ادامه داد: ما در بجنورد فقط یک پارک مختص به زنان داشتیم که به‌شدت امکانات این پارک محدود بود. این پارک تا همین چندوقت پیش یک پارک عمومی بود و الان تبدیل به پارک مختص به بانوان کردیم.
یزدانی در رابطه با زنانه- مردانه شدن محل عبور عابران پیاده پل‌ها به دیده‌بان ایران گفت: بحث زنانه مردانه کردن محل عبور پل‌ها بدین علت بوده که چون امکان سیل در بجنورد وجود دارد علت دیوارکشی محل عبور عابرین در پل‌ها جلوگیری از وقوع سیل است.
او گفت: نظر کارشناسان این بود که برای جلوگیری از خسارات ناشی از سیل، محل عبور عابرین را دیوارکشی کنیم و حالا گفتیم چه بهتر آن را زنانه- مردانه کنیم.
یزدانی تصریح کرد: باز هم تکرار می‌کنم علت دیوارکشی پل عابر پیاده و جداسازی مسیر عبور عابران برای جلوگیری از خسارات ناشی از سیل بوده است.
او در پایان با تاکید بر نظر کارشان مبنی بر دیوارکشی در پل‌های عابرپیاده اظهار کرد: بنده باز هم می‌گویم جداسازی عبور عابران پیاده به دو قسمت علتش جلوگیری از خسارات سیل است و هنوز به مرحله عمل نرسیده و تنها نظر کارشناسان بوده است.                           ",https://www.asriran.com/003V75
834588,۱۴۰۱/۰۱/۲۲,اخبار سلامت,تاثیر کرونای خفیف بر ناباروری مردان,شواهد مطالعه اخیر نشان می‌دهد این ویروس در اندام‌های تولید مثل مردانه شناسایی شده است و ابتلا به بیماری کووید-۱۹ می‌تواند توانایی باروری مردان را کاهش دهد.,"گروهی از محققان در یافته‌های اخیرشان اظهار کرده‌اند حتی ابتلا به کووید-۱۹ متوسط یا خفیف نیز ممکن است توانایی باروری در مردان را مختل کند.
به گزارش ایسنا و به نقل از اس تی دی، بسیاری از افرادی که از بیماری کووید-۱۹ بهبود می‌یابند، علائم طولانی مدت ناشی از این بیماری مانند مه مغزی یا مشکلات قلبی را تجربه می‌کنند. اخیرا شواهد بسیاری نشان می‌دهد که این ویروس حتی می‌تواند توانایی باروری را نیز مختل کند.
محققان هندی اخیرا در مطالعه‌ای که یافته‌های آن در مجله ""ACS Omega"" منتشر شده است، سطح پروتئین را در اسپرم مردانی که از چنگ بیماری کووید-۱۹ رهایی یافته و بهبود یافته بودند تجزیه و تحلیل کردند.
محققان پس از انجام مطالعه راهنما اظهار کردند که حتی ابتلا به نوع خفیف یا متوسط ​​این بیماری می‌تواند سطح پروتئین‌های مربوط به عملکرد تولید مثل مردان را تغییر دهد.
اگرچه کروناویروس سندرم حاد تنفسی ۲عمدتا بر سیستم تنفسی تاثیر می‌گذارد، اما باید گفت این ویروس و پاسخ بدن به آن به سایر بافت‌ها نیز آسیب می‌رساند.
شواهد مطالعه اخیر نشان می‌دهد این ویروس در اندام‌های تولید مثل مردانه شناسایی شده است و ابتلا به بیماری کووید-۱۹ می‌تواند توانایی باروری مردان را کاهش دهد.
""فیروزه پریخ""(Firuza Parikh) و ""راجش پریخ""(Rajesh Parikh) از بیمارستان جاسلوک وابسته به موسسه فناوری هند و همکارانش طی این مطالعه برای آنکه کاملا متوجه شوند که آیا کووید-۱۹ می‌تواند تاثیرات بلندمدتی بر دستگاه تناسلی/تولیدمثل مردان داشته باشد یا خیر، تصمیم گرفتند آزمایشی انجام دهند. برای یافتن این موضوع، آنها سطوح پروتئین‌های مایع منی مردان سالم و مردانی که قبلا به کووید-۱۹ خفیف یا متوسط مبتلا شده بودند را با یکدیگر مقایسه کنند.

محققان نمونه‌های مایع منی ۱۰ مرد سالم و ۱۷ مردی را که اخیرا از کووید-۱۹ بهبود یافته بودند، تجزیه و تحلیل کردند. هیچ یک از آن مردان که بین ۲۰ تا ۴۵ سال سن داشتند، سابقه قبلی ناباروری نداشتند. محققان این مطالعه پس از بررسی دریافتند که تعداد و تحرک اسپرم در مردان بهبود یافته از این بیماری به میزان قابل توجهی کاهش یافته و این افراد نسبت به مردانی که به این بیماری مبتلا نشده‌اند از اسپرم‌های با شکل معمولی کمتری برخوردارند.
هنگامی که محققان پروتئین‌های مایع منی را با استفاده از روش ""کروماتوگرافی مایع-طیف‌سنجی جرمی"" تجزیه و تحلیل کردند، ۲۷ پروتئین را در سطوح بالاتر و ۲۱ پروتئین را در سطوح پایین‌تر در مردان بهبود یافته از کووید-۱۹ در مقایسه با افرادی که به بیماری مبتلا نشده بودند، شناسایی کردند. بسیاری از این پروتئین‌ها در عملکرد تولید مثل نقش دارند. دو مورد از پروتئین‌های مرتبط با باروری به نام ""سمنوژلین ۱ ""(semenogelin ۱) و ""پروساپوسین""(Prosaposin) کمتر از نصف آنچه تعریف شده است در مایع منی گروه بهبودیافته از کووید-۱۹ نسبت به گروه مردان سالم وجود داشت.
به گفته محققان، این یافته‌ها نشان می‌دهد که کروناویروس سندرم حاد تنفسی ۲ اثرات مستقیم یا غیرمستقیمی بر سلامت باروری مردان دارد که این اثرات پس از بهبودی باقی می‌ماند. محققان در انتها افزودند که نتایج این مطالعه ممکن است بینش‌هایی را در مورد پاتوفیزیولوژی تولید مثل انسان در مردان بهبود یافته نشان دهد. با این حال، آن‌ها خاطرنشان کردند که باید مطالعات بزرگتری برای تایید این یافته‌ها انجام شود و در آن مردانی که اخیرا از سایر بیماری‌های شبه آنفلوآنزا بهبود یافته‌اند نیز حضور یابند تا اطمینان حاصل شود که یافته‌ها مختص کووید-۱۹ هستند.                           ",https://www.asriran.com/003V76
834585,۱۴۰۱/۰۱/۲۲,بین الملل,نشست اتحادیه اروپا و اوپک برای بررسی افزایش تولید نفت,استرالیا، کانادا و آمریکا که در مقایسه با کشورهای اروپایی وابستگی و اتکا کمتری به عرضه انرژی روسیه دارند، خرید نفت روسیه را ممنوع اعلام کرده اند.,"مقام های اتحادیه اروپا روز دوشنبه با نمایندگان سازمان کشورهای صادرکننده نفت (اوپک) در وین دیدار و گفت و گو می کنند در شرایطی که درخواست هایی از این گروه تولیدکننده برای افزایش تولید نفت مطرح شده و اتحادیه مزبور تحریم بخش نفتی روسیه را بررسی می کند.
به گزارش ایرنا از خبرگزاری رویترز، اوپک در برابر درخواست های آمریکا و آژانس بین المللی انرژی به منظور افزایش تولید نفت خام با هدف کاهش قیمت ها مقاومت کرده است.
اوپک پلاس که متشکل از سازمان کشورهای صادرکننده نفت و تولیدکنندگان دیگر از جمله روسیه است، تولید را به میزان تقریبی ۴۳۲ هزار بشکه در روز در ماه می (اردیبهشت) افزایش می دهد.
در همین حال، جلسه امروز نمایندگان اتحادیه اروپا و اوپک، تازه ترین مذاکراتی است که بین دو طرف در سال ۲۰۰۵ آغاز شد.
نفت روسیه تاکنون از تحریم های اتحادیه اروپا مستثنی شده است، اما این اتحادیه هفته گذشته توافق کرد ذغال سنگ روسیه را مشمول تحریم ها قرار دهد، برخی مقام های ارشد اتحادیه اروپا گفتند که ممکن است نفت هدف بعدی تحریم ها باشد.
وزیران امور خارجه ایرلند، لیتوانی و هلند روز دوشنبه در آستانه ورود به نشستی با همتایان دیگرشان از اتحادیه اروپا در لوگزامبورگ گفتند که کمیسیون اروپا پیشنهادهایی را برای تحریم نفت روسیه تدوین کرده است.
استرالیا، کانادا و آمریکا که در مقایسه با کشورهای اروپایی وابستگی و اتکا کمتری به عرضه انرژی روسیه دارند، خرید نفت روسیه را ممنوع اعلام کرده اند.
در این میان، کشورهای عضو اتحادیه اروپا برای دنبال کردن این مسیر دچار اختلاف نظر هستند که دلیل آن وابستگی بالای این کشور به انرژی روسیه و احتمالا بالا رفتن قیمت های انرژی در اروپاست.
اتحادیه اروپا امیدوار است در قالب سیاست های برنامه ریزی شده برای مقابله با تغییرات اقلیمی، تا سال ۲۰۳۰ مصرف نفت را ۳۰ درصد از رقم سال ۲۰۱۵ کاهش دهد، اگرچه در کوتاه مدت، تحریم ها باعث می شود تا نفت روسیه با منابع دیگر جایگزین شود.
دیپلمات‌های ارشد ۲۷ کشور عضو اتحادیه اروپا امروز دوشنبه در لوگزامبورگ گردهم آمده تا در واکنش به جنگ اوکراین، درباره کاهش وابستگی این بلوک به نفت و گاز روسیه و تشدید تحریم‌ها علیه مسکو بحث و تبادل نظر کنند.
کمیسیون اروپا سرگرم تنظیم بسته جدیدی از تحریم‌ها علیه روسیه است که گفته می‌شود حوزه نفت و گاز را نیز شامل می‌شود. این کمیسیون به ۲۷ کشور پیشنهاد کرده که تحریم‌ها علیه روسیه را با توقف خرید ذغال سنگ از این کشور که ۴۵ درصد مجموع واردات اتحادیه اروپا از این حیث را تشکیل می‌دهد و نیز بستن بنادر اروپایی به روی کشتی‌های روسی افزایش دهند.
تحریم نفت و گاز روسیه پس از جنگ اوکراین، گرچه هنوز به گفته مقامات کشورهای اروپایی روی میز قرار دارد، اما وابستگی قاره سبز و هزینه سنگین تامین انرژی از طریق کشورهای جایگزین، به موضوعی چالش برانگیز تبدیل شده و در اتحادیه اروپا با مخالفان جدی روبه رو است.                           ",https://www.asriran.com/003V73
834586,۱۴۰۱/۰۱/۲۲,سیاست خارجی,سخنگوی وزارت خارجه: طالبان باید به مسئولیت خود عمل کند؛ موج آوارگان به ایران نمی‌تواند ادامه یابد/ ظرفیت‌های ما محدود است,متأسفانه برخی تلاش می‌کنند این‌ها نادیده گرفته شود و موج ایران‌هراسی را در افغانستان ایجاد کنند یا برخی در ایران موج افغانستان‌هراسی ایجاد کنند.,"سخنگوی وزارت خارجه گفت: ایران بیش از چهار دهه گذشته میزبان کریمانه‌ای بوده برای همسایگان و عزیزانش در افغانستان. بهترین شاهد برای این رفتار کریمانه و میزبانی محترمانه موج بلاانقطاعی از آوارگان افغانستانی است.
سعید خطیب زاده، افزود: همه ما در کنار خودمان اتباع افغانستانی را می‌بینیم که با ما زندگی می‌کنند و از تمامی یارانه‌ها و امکانات مردم ایران به صورت یکسان استفاده می‌کنند. متأسفانه برخی تلاش می‌کنند این‌ها نادیده گرفته شود و موج ایران‌هراسی را در افغانستان ایجاد کنند یا برخی در ایران موج افغانستان‌هراسی ایجاد کنند.
او گفت: هیأت حاکمه سرپرستی افغانستان باید به مسؤولیت خود عمل کند. موج آوارگان به ایران نمی‌تواند ادامه یابد و مسؤولیت بر دوش یک همسایه قرار بگیرد. هر چه ایران تلاش کند، ظرفیت‌های ما محدود است.                           ",https://www.asriran.com/003V74
834583,۱۴۰۱/۰۱/۲۲,عمومی,ورود یک خرس به زمین‌های کشاورزی مرودشت فارس (فیلم),بنا به گفته محلی‌ها این خرس احتمالا از زیستگاه گونه حفاظت شده خرس قهوه‌ای که در نزدیکی حاجی‌آباد در شهرستان مرودشت قرار دارد به سمت زمین‌های کشاورزان آمده است.,کد ویدیو  دانلود    فیلم اصلی                                     ,https://www.asriran.com/003V71
834584,۱۴۰۱/۰۱/۲۲,بین الملل,اوکراین: ۱۹ هزار و ۵۰۰ سرباز روس از آغاز جنگ کشته شده‌اند,روسیه هنوز نسبت به این بیانیه اوکراین واکنشی نشان نداده است. منابع مستقل نیز این بیانیه را تایید نکرده اند.,"ستاد کل ارتش اوکراین از کشته شدن ۱۹ هزار و ۵۰۰ سرباز روس از آغاز جنگ در ۲۴ فوریه خبر داد.
به گزارش ایلنا به نقل از القدس العربی،‌ ستاد کل ارتش اوکراین امروز- دوشنبه اعلام کرد که از زمان آغاز جنگ در ۲۴ فوریه ۱۹ هزار و ۵۰۰ سرباز روس کشته شده اند.
در بیانیه ستاد فرماندهی ارتش اوکراین آمده است که ۱۵۴ فروند هواپیما، ۱۳۷ فروند بالگرد، ۷۲۵ دستگاه تانک، هزار و ۹۲۳ خودروی زرهی، ۳۴۷ توپ، ۱۱۱ موشک‌انداز و ۵۵ خمپاره‌انداز ارتش روسیه منهدم شدند.
در این بیانیه تاکید شده است که ارتش روسیه هزار و ۳۸۷ خودرو، ۷ کشتی و قایق تندرو، ۷۶ مخزن سوخت و ۱۱۹ هواپیمای بدون سرنشین را از دست داده است.
روسیه هنوز نسبت به این بیانیه اوکراین واکنشی نشان نداده است. منابع مستقل نیز این بیانیه را تایید نکرده اند.
این در حالی است که روسیه اعلام کرد که سامانه های موشکی اس-۳۰۰ در اوکراین دریافتی از یک کشور اروپایی را منهدم کرده است.                           ",https://www.asriran.com/003V72
834580,۱۴۰۱/۰۱/۲۲,عمومی,جشن دهمین سالگرد رهبری کیم جونگ اون (فیلم),مجلس کره شمالی از پرتره جدید رهبر این کشور در دهمین سالگرد به قدرت رسیدن کیم جونگ اون رونمایی کرد. به نظر می‌رسد این مراسم پیش زمینه جشن‌هایی است که به مناسبت دهمین سالگرد رهبری کیم در این کشور برگزار خواهد شد.,"کد ویدیو  دانلود    فیلم اصلی          
چو ریونگ هه از بلندپایه‌ترین مقامات کره شمالی در سخنرانی که در این مراسم داشت گفت: رهبر کره شمالی به هدف تاریخی این کشور برای تبدیل شدن به قدرت هسته‌ای دست یافته است. کره شمالی از سال ۲۰۰۶ تاکنون شش آزمایش هسته‌ای انجام داده که چهار مورد آن در زمان رهبری کیم جونگ اون بوده است
                            ",https://www.asriran.com/003V6y
834582,۱۴۰۱/۰۱/۲۲,اجتماعی ,ورود مخدرهای «نورجیزک»، «تمجیزک» و «متامفتامین» به ایران/ تجربیات ممنوعیت کشت خشخاش در سال۲۰۰۰,اتفاقی که در آن سال رخ داد این بود که قیمت تریاک به شدت افزایش پیدا کرد، قیمت هروئین تغییری نکرد اما ناخالصی آن به شدت بالا رفت به گونه‌ای که تدخین آن هیچگونه فایده‌ای نداشت و بیمار به طور اتوماتیک به سمت تزریق هروئین روی آورد,"یک پژوهشگر حوزه اعتیاد یکی از تاثیرات ممنوعیت کشت خشخاش در افغانستان را تقاضای بالا به داروهای تجویزی از قبیل اکسی‌کدون، کدئین ترامادول و... در داروخانه‌ها می‌داند و می‌گوید: سیستم ایران باید شبکه درمانی خود را گسترش و برنامه‌های کاهش آسیب را با سرعت زیاد توسعه دهد.
رامین رادفر در گفت‌وگو با ایسنا، با اشاره به ممنوعیت کشت خشخاش در افغانستان از سوی طالبان، می‌گوید: در سال ۲۰۰۰ نیز یکبار دیگر تجربه این موضوع را داشتیم؛ به طوریکه حدود ۹۰ درصد از کاشت خشخاش در افغانستان متوقف شد.
تجربیات ممنوعیت کشت خشخاش در افغانستان در سال ۲۰۰۰:افزایش قیمت تریاک، تزریق «هروئین» و افزایش مرگ و مرگ معتادان
ورود آمپول‌های «نورجیزک» و «تمجیزک» و «متامفتامین» به بازار مصرف موادمخدر ایران
وی ادامه می‌دهد: اتفاقی که در آن سال رخ داد این بود که قیمت تریاک به شدت افزایش پیدا کرد، قیمت هروئین تغییری نکرد اما ناخالصی آن به شدت بالا رفت به گونه‌ای که تدخین آن هیچگونه فایده‌ای نداشت و بیمار به طور اتوماتیک به سمت تزریق هروئین روی آورد؛ در نتیجه تعدادی از مصرف‌کنندگان تریاک که هزینه تریاک را نداشتند و همچنین مصرف‌کنندگان هروئین به سمت مصرف هروئین از نوع تزریقی روی آوردند که به دنبال این موضوع، مرگ و میر ناشی از تزریق به شدت افزایش یافت.
این پژوهشگر یادآور می‌شود: در ادامه این موضوع، بازار، متقاضی مواد دیگری بود که آمپول ویال‌های تزریقی نورجیزک و تمجیزک و به دنبال آن متامفتامین وارد بازار شد و به طور کلی الگو تغییر یافت.
رادفر با بیان اینکه ممنوعیت کشت خشخاش در افغانستان موجب افزایش قیمت مواد مخدر خواهد شد، می‌گوید: چند گروه احتمالی مصرف‌کننده مواد مخدر می‌توان در این زمینه تصور کرد؛ گروه اول افرادی هستند که توانایی مالی تهیه تریاک را دارند و آن را تهیه خواهند کرد، گروه دیگری که توانایی تهیه مواد را ندارند به سمت مراکز درمان خواهند رفت و گروه دیگر افرادی هستند که به سمت تغییر الگوی مصرف، مواد خطرناک و ارزان‌تر خواهند رفت.
اعتیاد بیشتر به ترامادول، اکسی‌کدین و داروهای تجویزی در داروخانه‌ها
این پژوهشگر یکی دیگر از تاثیرات ممنوعیت کشت خشخاش در افغانستان را اعتیاد بیشتر به داروهای تجویزی در داروخانه‌ها می‌داند و بیان می‌کند: برخی داروها از قبیل اکسی‌کدون، کدئین ترامادول و... تقاضای زیادی پیدا می‌کنند و اعتیاد بیشتر به داروهای تجویزی در داروخانه‌ها یکی دیگر از تاثیرات است.
پیشنهاداتی به مسئولان ایران
وی در ادامه به ارائه پیشنهاداتی درخصوص نحوه عملکرد ایران در این زمینه می‌پردازد و یادآور می‌شود: سیستم مبارزه با مواد مخدر باید شبکه درمانی خود را گسترش و برنامه‌های کاهش آسیب را با سرعت زیاد توسعه دهد، یا حداقل آمادگی افزایش آن را داشته باشد. همچنین باید به شدت و از نزدیک بازار رصد شود تا متناسب با تغییرات ایجاد شده در بازار، واکنش دهد.                           ",https://www.asriran.com/003V70
834581,۱۴۰۱/۰۱/۲۲,اجتماعی ,نیروی انتظامی: ممنوعیت فروش بستنی قیفی / تعطیلی سینماها در روزهای ماه رمضان,نیروی انتظامی: فعالیت استخرهای شنا در روز و فعالیت سینماها در روز و همچنین شب های قدر در استان کهگیلویه و بویراحمد ممنوع است.,"نیروی انتظامی در استان کهگیلویه و بویراحمد، فروش بستنی به صورت جزئی و قیفی در روزهای ماه رمضان ممنوع کرده و گفته فقط فروش بستنی کیلیویی مجاز است.
ایلنا نوشت: معاون فرهنگی و اجتماعی نیروی انتظامی استان کهگیلویه و بویراحمد از ممنوعیت فعالیت سینما و استخرهای شنا در ماه مبارک رمضان امسال در سراسر این استان خبرداد.
 سرهنگ ""علی وارستگی"" با تشریح نحوه فعالیت صنوف در ماه مبارک رمضان در استان کهگیلویه و بویراحمد، اظهارداشت: فعالیت استخرهای شنا در روز و فعالیت سینماها در روز و همچنین شب های قدر ممنوع در استان کهگیلویه و بویراحمد ممنوع است.
وی با بیان اینکه فعالیت بستنی بندان فقط بصورت کیلویی مجاز بوده و فروش بستنی بصورت جزئی و قیفی ممنوع است، خاطرنشان کرد: آش و حلیم فروش ها بهمراه کله پزی ها تا یک ساعت قبل از اذان مغرب نمی توانند در ماه مبارک رمضان فعالیتی داشته باشند.
معاون فرمانده نیروی انتظامی استان کهگیلویه و بویراحمد گفت: فعالیت رستوران ها به جهت رعایت حال مسافران و مردمی که قادر به روزه گرفتن نمی باشند بصورت دو شیفت ۱۵ روزه و با پوشش کامل بلامانع است.
وارستگی، از ممنوعیت فعالیت تمامی صنوف اغذیه فروش از جمله کافی شاپ ها، قهوه‌خانه‌ها، ساندویچی ها، پیتزافروشی ها، پاچینی ، کبابی ها، باغات تفریحی و سایر صنوف و از اذان صبح تا یک ساعت مانده به اذان مغرب در ماه جاری خبرداد.
وی گفت: بیرون بَرها با رعایت پوشش کامل و سرو نکردن غذا در محل صنفی و رستوران ها و اغذیه فروشی های واقع در پایانه های مسافری و فرودگاه با تایید اماکن انتظامی استان کهگیلویه و بویراحمد می توانند فعالیت داشته باشند.
این مسئول نیروی انتظامی تاکیدکرد که فعالیت اغذیه فروشی ها و بوفه های مستقر در مراکز درمانی می بایست به تایید اماکن اطلاعات فرماندهی انتظامی استان برسد.
وارستگی افزود: جهت کمک به معیشت مردم فعالیت صنوف بالا می توانند از اذان مغرب تا اذان صبح فعالیت کاری داشته باشند.                           ",https://www.asriran.com/003V6z
834561,۱۴۰۱/۰۱/۲۲,اقتصادی,چرا خبر فهرست اَبَربدهکاران بانکی «نترکاند»؟!/ نام واقعی آدم‌ها جذاب‌تر از اسم حقوقی بنگاه‌ها,فهرست البته فعلا موج چندانی برنینگیخته و به اصطلاح نسل امروز «نترکانده‌» و اگر به خاطر تفوق نام‌های حقوقی و شرکت‌ها باشد شاید وقتی مشخص شود نام واقعی چه آدم‌هایی پشت اسم این بنگاه‌هایی قرار دارد جذاب‌تر شود. بنگاه‌هایی که برخی شاید تنها روی کاغذ باشند!,"عصر ایران؛ مهرداد خدیر- انتشار فهرستی از اَبَربدهکاران بانکی یا بدهکاران دانه‌درشت که در راستای دستور رییس‌جمهوری و سیاست دولت و شخص وزیر اقتصاد برای «شفاف سازی تسهیلات گیرندگان کلان و اَبَر‌بدهکاران بانکی» صورت گرفته اگرچه گامی رو به جلوست - و از هر حرکت شفاف‌ساز باید استقبال کرد - اما فعلا موج چندانی در جامعه برنینگیخته و به اصطلاح نسل امروز«نترکانده است.» شاید هم به خاطر تفوق نام‌های حقوقی و شرکت‌ها باشد و چه بسا اگر مشخص شود نام چه آدم‌هایی پشت اسم این شرکت‌هاست جذاب شود.   چرایی را اما باید نخست در کاهش اعتماد اجتماعی و اشتغال ذهنی مردم به تأمین معیشت دانست و احتمالا این واکنش که چرا از خودشان نمی‌گویند و دیگران را جلو انداخته‌اند دوم در این که آن قدر خبرهای ناراست یا نیمه‌راست در شبکه‌های اجتماعی و فضای مجازی رد وبدل می‌شود که به آنها بیشتر توجه می‌شود تا اخبار رسمی از این دست.
    مشکل اصلی اما جای دیگر است. برای شفاف‌سازی به رسانه‌های مستقل یا نهادهای مدنی امکان دست‌رسی می‌دهند نه آن‌که خود دولت رأسا اقدام کند زیرا چگونه می‌توان اطمینان یافت گزینشی و با رعایت ملاحظات نبوده و نام آقای ""الف"" یا ""ب"" هم هست یا نیست؟
   در دادگاه‌های آمریکا از ""شاهد"" می‌خواهند اولا ""واقعیت را بگوید"". ثانیا  ""جز واقعیت را نگوید"" و  ثالثا ""همۀ واقعیت را بگوید"". در این فقره هم تردید نداریم این جدول‌ها واقعیت دارد. همچنین اگر ""جز واقعیت"" در آن باشد طبعاً آن ""غیر""های نابدهکار اعتراض یا شکایت می‌کنند. نکته اما در سومی است. این که آیا «همۀ واقعیت» هم منعکس شده؟ خوب است آقای وزیر اقتصاد این سومی را روشن کنند. 
  جدای اینها طبعاً نخستین پرسشی که شکل می‌گیرد این است که چگونه این مبالغ کلان را دریافت کرده‌اند و وقتی یک قسط 400 هزار تومانی بانک مسکن به تعویق می‌افتد پیامک می‌فرستند و تهدید می‌کنند به ضامن مراجعه می‌کنیم یا در فهرست بدحسابان قرار می‌گیرید آیا برای این بدهکاران هم پیامک می‌فرستند یا نه یا اگر هم بفرستند و تهدید کنند فایده ندارد چون بدهی که از حد توان پرداخت بدهکار فراتر برود او را با طلبکار شریک می‌کند! یا از مدیران که به هر حال کارمندند در مقابله با سفارش‌شده‌ها چه بر می‌آید؟
  بدهی زیاد البته جسور هم می‌کند و مشهور است که یک راز طول عمر، بدهکاری است چون طلبکار آرزو می‌کند نمیرد و بدهی خود را به او بپردازد! یا نقل می‌کنند در کنفرانسی در آمریکای لاتین با موضوع بدهی‌های کشورهای آن منطقه به بانک جهانی و کشورهای صنعتی فیدل کاسترو در نطق خود گفت: حجم بدهی‌ها آن قدر بالاست که ما حالا شریک طلبکاران اروپایی خود به حساب می‌آییم و از شرکا دعوت می‌کنیم با ما همکاری داشته باشند!

  دربارۀ این فهرست نکات فراوانی می‌توان گفت و بهترین و مؤثرترین آنها مواردی است که آقای احمد حاتمی یزد مدیر عامل بانک صادرات در دهه 80 و از صریح‌اللهجه‌ترین مدیران مالی و اقتصادی بیان داشته و از جمله این که چرا سوخت وام «بانک گرامین» بنگلادش و «بانک مایکروفاینانس» افغانستان که وام‌های خُرد برای مشاغلی مانند کفاشی و خیاطی می‌دهند 2 درصد است ولی سوخت وام برخی بانک‌های ما به 40 درصد هم می‌رسد؟ پاسخ روشن است: چون شعبۀ بانک بر نحوۀ هزینه‌کرد وام نظارت دارد و از محل درآمد بدهی خود را می‌پردازند و اینجا بدهی دوخودروساز بزرگ از 100 هزار میلیارد تومان فراتر می‌رود.
  مشکل اما ریشه در اخلاقیات جامعه هم دارد چرا که به گفتۀ او در مقطعی 300 هزار نفر که وام 300 هزار تومانی دریافت کرده بودند نیز نپرداختند.
  این واقعیت را نیز نمی‌توان انکار کرد که بخشی از وام‌های کلان به قصد پرداخت حقوق و مزایای کارکنان کارخانه‌ها و شرکت هایی بوده که مدام با هر تغییر مدیریت افزایش یافته و این پرسش را هم می‌توان طرح کرد که با تأکیدات مکرر بر منع بانک‌ها از تعطیلی واحدهای تولیدی به خاطر بدهی بانکی چه ابزاری برای دریافت دارند؟
  جدای صحبت های کارشناسان که مدیر اسبق یاد شده جامع‌ترین و دقیق‌ترین موارد را باز گفته نکات دیگری هم جلب توجه می‌کند.
  از جمله این که 4 ردیف اول بدهکاران دانه‌درشت بانک کشاورزی به ترتیب صنایع فیلم و کاغذ آریا، مسکن کارکنان شرکت مخابرات، بازرگانی آزاد تجارت توس و صدر فولاد هستند که فعالیت آنان ربطی به کشاوررزی و کشت و صنعت ندارد و سه ردیف بعدی (فرآوری ماهی قشم و صنایع شیر تهران و آرد تهران باختر) مرتبط است و هشتمی دوباره «سیمان آذر آبادگان خوی» است!
 هدف از تشکیل بانک‌های تخصصی این بود که یارانه‌ها و تسهیلات هدف‌مند شود و ثمرات آن را در دهۀ 60 و قبل از رواج بانک‌های خصوصی و تجاری شدن بانک های تخصصی دیدیم. مثلا بانک صنعت و معدن به صاحب صنعت وام می‌داد و کمک دولت به این صورت بود که نیمی از بهرۀ بانکی را تقبل می‌کرد.
 اکنون اما ابربدهکار اصلی بانک کشاورزی شرکت صنایع فیلم و کاغذ آریاست و ابربدهکاران بانک مسکن هم صنایع مبل خواب نوش و بهداشتی دستمال ایران!
 در همان فهرست بانک کشاورزی وقتی به صنایع شیر یا اتحادیه تعاونی‌های روستایی و کشاورزی می‌رسیم حس متفاوتی داریم تا سیمان و فولاد و موبایل و اگر بانک‌های تخصصی تجاری نمی‌شدند چه بسا قابل تحمل‌تر بود. ""مسکن کارکنان شرکت مخابرات"" از بانک کشاورزی وام می‌گیرد و ""بهداشتی دستمال ایران"" از بانک مسکن. چرا؟ چون قرار شد بانک‌ها تجاری و سودده شوند. وام بدهند و 30 درصد سود بگیرند و به سپرده گذار 20 درصد سود بدهند و 10 درصد سود کنند یعنی خود پول کالا شد و قابل خرید و فروش.
   کار به جایی رسید که واژۀ «کارگران» را در مقطعی از نام بانک «رفاه کارگران» برداشتند و شعار بانک مسکن هم از «راهی مطمئن برای خانه دار شدن شما» به « بانک پاسخ‌گو» تغییر کرد یا دیگری شد بانکی برای همه یعنی به اسم ها توجه نکنید ما همه تجاری هستیم و خود پول را می خریم و می فروشیم.
  این موارد قطعا با تصمیمات بالادستی و بر اساس مصوبات قانونی بوده و تخلف نیست با تخلف بَیّن نیست تا فرد خاصی را متهم کنیم اما به مرور ماهیت‌ها تغییر کرد. همه چیز به مرور اتفاق می‌افتد.

  با این همه این سؤال هم مطرح است که آیا به صرف بدهکار بودن مجرم‌اند؟ آیا فلان شرکت پیمانکار برق که مدت‌ها از دولت طلبکار بوده می توان انتظار داشت بدهی خود را به بانک دولتی سر موعد بپردازد در حالی که بدعهدی اولیه از جانب او نبوده است؟
  یا حق نداریم بپرسیم اصلاح قانون تجارت که مصوب 1310 خورشیدی است در روزگاری که نشانی از اقتصاد دیجیتال نبود واجب‌تر است یا انتشار فهرست‌هایی از این دست و بپرسیم چرا 20 سال است موارد اصلاح شده قانون تجارت که حالا آنها هم باید قدری نونویسی شود تصویب نمی شود؟ اگر به خاطر دانش اندک اکثر نمایندگان مجلس در این زمینه است پس شرط مدرک فوق لیسانس برای چه بود؟ اگرهم به خاطر منافع شخصی است پس آن همه شعار و ادعا را چه کنیم؟
  خبرنگاری به قهوه‌خانه‌ای - پاتوق تماشاگران قدیمی در شهری فوتبال‌دوست- رفته  و پرسیده بود چرا روی سکوها فحش می‌دهند؟ یکی از قدیمی‌ترها پاسخ جالبی داد: اصلا استادیوم می‌رویم که فحش بدهیم! یعنی فرض تو که ما برای تماشا می‌رویم نادرست است! حالا حکایت شماری از وام گیرنده‌هاست. اصلا گرفته‌اند که بازپس ندهند یا بازپرداخت را عقب بیندازند. در کشوری با تورم 40 درصدی کافی است با پول وام املاکی یا ارز و طلایی خریداری کنی چون روزی که قرار بر بازپرداخت باشد افزایش قیمت قطعا بیش از بهره و جریمه است و می‌صرفد.
  این کارها خوب است و نمی خواهم بگویم نمایشی است اما ریشه‌ای نیست. چون تا تورم هست میل به استفاده از پول با بهرۀ زیر نرخ تورم هم هست و چون تورم قدرت خرید را پایین می‌آورد به قول یکی از سلطان‌های اعدام شده با رشوه می‌توان اکثر قفل‌ها را گشود.
  راهکار اصلی کاهش نرخ تورم با افزایش سرمایه گذاری است تا میل به این سوء استفاده ها فروبکاهد. تورم 40 درصدی یعنی هر پولی بگیری با بهرۀ زیر 30 درصد می صرفد و وقتی قیمت ملک مدام بالاتر می رود کافی است به ملک تبدیل کنی!
  در جامعه ای با اخلاقیات سقوط کرده که پول بر غالب مناسبات چیره شده تلاش برای به دست آوردن پول ولو با توجیه «یک مو از خرس کندن غنیمت است»، پس ندادن وام دیگر امری غیر اخلاقی به حساب نمی آید. هر قدر احساس تعلق اجتماعی و سیاسی بالاتر رود افراد بیشتر مشارکت می کنند. انسداد سیاسی و انحصار اقتصادی تنها نرخ مشارکت در انتخابات را پایین نیاورده بلکه بر احساس تعلق اجتماعی هم تأثیر گذاشته است. تصور کنید در حال خواندن همین مطلب پیامک فلان بانک دربارۀ تعویق بازپرداخت فلان وام خرد را دریافت کنید چه حسی به شما دست می دهد؟
  چرا مردم از پرداخت عوارض آزادراه های تازه ناخرسند نیستند چون خدمات و مزایای آن را لمس می کنند و همین که از روبه رو یک خودرو نمی آید به پرداخت 5یا 10 هزار تومان می ارزد و وقتی ببینند این آزاد راه با پول بانک پرداخت شده انگیزه پیدا می کنند. اما وقتی احساس نکنند خدماتی دریافت می کنند در بازپرداخت هم تعلل می کنند و راستی چه کسی باور می کند این ابربدهکاران یا دانه درشت ها بی هیچ ارتباط خاصی این مبالغ را دریافت کرده باشند؟                           ",https://www.asriran.com/003V6f
834578,۱۴۰۱/۰۱/۲۲,بین الملل,عراق/ کشف قایق چهارهزارساله در صحرا,کارشناسان دریافتند طول این قایق به ۷ متر و عرض آن به ۱.۴ متر می‌رسیده است. این قایق پس از آن‌که ۴۰۰۰ سال پیش در رود غرق شد در لایه‌ای از رسوب دفن شده است.,"گروهی از باستان‌شناسان در عراق موفق شدند یک قایق چهارهزارساله را در صحرا کشف کنند.
به گزارش ایسنا و به نقل از انشنت اوریجینز،‌ گروهی متشکل از باستان‌شناسان عراقی و آلمانی موفق به کشف قایقی شدند که ۴۰۰۰ سال پیش در بستر رود فرات در نزدیکی شهر باستانی «اوروک»‌ غرق شده بود و آن را در بخش جنوبی عراق کشف کردند.
این قایق از برگ و چوب نخل و نی ساخته شده و سپس بخش بیرونی آن با آسفالت پوشانده شده است.
کارشناسان دریافتند طول این قایق به ۷ متر و عرض آن به ۱.۴ متر می‌رسیده است. این قایق پس از آن‌که ۴۰۰۰ سال پیش در رود غرق شد در لایه‌ای از رسوب دفن شده است.
بقایای به‌جای‌مانده از این قایق با وجود این‌که به دلیل بیرون بودن بخش‌هایی از آن شکننده و آسیب‌پذیر است اما در مجموع سالم محسوب می‌شود. اجزای ارگانیک این قایق همچون برگ‌ها،‌ چوب و نی با گذشت زمان تجزیه شده‌اند، اما اثرات به‌جای‌مانده از آن‌ها بر روی آسفالت همچنان مشخص است.
 
اما یک قایق چطور از میان یک صحرا سر درآورده است؟‌ شاید امروزه این طور به نظر نرسد اما «اوروک»‌ زمانی بزرگترین سکونتگاه در جنوب بین‌النهرین محسوب می‌شد. امروزه، بقایای این شهر باستانی را می‌توان در یک کویر مشاهده کرد که چندین کیلومتر با رود فرات فاصله دارد.                           ",https://www.asriran.com/003V6w
834577,۱۴۰۱/۰۱/۲۲,سیاسی,فرمانده نیروی زمینی ارتش: ولایت فقیه در عصر غیبت امام زمان (عج) صراط مستقیم شیعیان محسوب می‌شود,فرمانده نیروی زمینی ارتش، ولایت فقیه را ادامه سیره نبوی، علوی و پیرو سیره مهدوی عنوان کرد و افزود: امروز صراط مستقیم ما مقام معظم رهبری و ولی امر مسلمین جهان حضرت امام خامنه‌ای است.,"فرمانده نیروی زمینی ارتش با تاکید بر ضرورت توجه مسئولان به جهاد تبیین، گفت: بر همه ما واجب است تا نسبت به انجام این فریضه تمام تلاش خود را به کار بندیم و در عرصه‌های مختلفی که نظام مقدس جمهوری اسلامی ایران رشد و پیشرفت داشته و اقتدار آفرینی کرده است جهاد تبیین را به منصه ظهور برسانیم.
به گزارش ایسنا به نقل از روابط عمومی ارتش، امیر سرتیپ کیومرث حیدری فرمانده نیروی زمینی ارتش در آیین بزرگداشت سالروز شهادت سپهبد شهید علی صیاد شیرازی که در مرکز پشتیبانی و آموزش این نیرو برگزار شد، طی سخنانی اظهار داشت: از همه عزیزان و فرماندهانی که به فرهنگ شهادت احترام گذاشتند و در این مجلس نورانی مزین به نام و سیره شهدا حضور یافتند تشکر و قدردانی می‌کنم.
وی با اشاره به فرمایشات رهبر معظم انقلاب اسلامی در خصوص توجه و پرداختن به فریضه جهاد تبیین، گفت: بر همه ما واجب است تا نسبت به انجام این فریضه تمام تلاش خود را به کار بندیم و در عرصه‌های مختلفی که نظام مقدس جمهوری اسلامی ایران رشد و پیشرفت داشته و اقتدار آفرینی کرده است جهاد تبیین را به منصه ظهور برسانیم.
وی با بیان اینکه همه ارزش‌ها، اقتدار آفرینی‌ها، دستاوردها و گام‌های بلندی که نظام مقدس جمهوری اسلامی در طول عمر با برکت خود برداشته است مرهون تبعیت از ولایت فقیه است؛ افزود: ولایت فقیه در عصر غیبت امام زمان (عج) صراط مستقیم شیعیان و مسلمین جهان محسوب می‌شود.
فرمانده نیروی زمینی ارتش، ولایت فقیه را ادامه سیره نبوی، علوی و پیرو سیره مهدوی عنوان کرد و افزود: امروز صراط مستقیم ما مقام معظم رهبری و ولی امر مسلمین جهان حضرت امام خامنه‌ای است.
امیر سرتیپ حیدری با اشاره به ابعاد شخصیتی شهید صیاد شیرازی تصریح کرد: مجلس امروز بنام شهید بزرگواری است که ذوب در مقام ولایت بوده است؛ شهید صیاد شیرازی بنده حقیقی و محض خدا بود و اخلاص ایشان، زبانزد بود. بندگی خدا بارزترین صفت این شهید بزرگوار است.
وی افزود: دومین شاخصه این شهید بزرگوار اطاعت پذیری از ولی فقیه زمان بود؛ ایشان چشم به لسان ولایت و مطیع محض این مقام الهی بود.
فرمانده نیروی زمینی ارتش ادامه داد: ویژگی سوم سپهبد شهید صیاد شیرازی وحدت گرایی بود ایشان منادی وحدت بین ارتش و سپاه بود و در این مسیر تلاش می کرد و ارتش و سپاه را یک لشکر الهی می دانست.
وی با اشاره به تلاش عناصر ضد انقلاب در انحلال ارتش در دوران انقلاب اسلامی یادآور شد: ارتش مورد تایید معمار کبیر انقلاب اسلامی است و درست زمانی که ضد انقلاب به دنبال انحلال ارتش بود امام بزرگوار ما اجازه نداد تا این بازوی توانمند انقلاب با توطئه دشمنان قطع شود.                           ",https://www.asriran.com/003V6v
834576,۱۴۰۱/۰۱/۲۲,حوادث,دادستان تهران شایعه تیراندازی در پردیس را تکذیب کرد,طی بررسی‌های به‌عمل آمده مشخص شد که این فیلم با حوزه قضایی پردیس ارتباطی ندارد.,"دادستان عمومی و انقلاب پردیس استان تهران انتساب فیلم تیراندازی به این حوزه قضایی را تکذیب کرد.
به گزارش ایلنا، در پی انتشار فیلمی در فضای مجازی مبنی بر تیراندازی در شهرستان پردیس، علیرضا آقاجری با تکذیب انتساب این فیلم به حوزه قضایی شهرستان پردیس بیان کرد: پس از انتشار این فیلم بلافاصله دستورات قضایی لازم به‌منظور بررسی صحت و سقم ماجرا صادر شد.
دادستان عمومی و انقلاب شهرستان پردیس خاطرنشان کرد: طی بررسی‌های به‌عمل آمده مشخص شد که این فیلم با حوزه قضایی پردیس ارتباطی ندارد.                           ",https://www.asriran.com/003V6u
834575,۱۴۰۱/۰۱/۲۲,اجتماعی ,هشدار هواشناسی نسبت به وقوع طوفان گرد و خاک در تهران,از امروز تا چهارشنبه (۲۲ تا ۲۴ فروردین) روند افزایش نسبی دما و پنج شنبه تا جمعه (۲۵ تا ۲۶ فروردین) روند کاهش نسبی دما پیش‌بینی می‌شود.,"اداره کل هواشناسی استان تهران آسمان تهران را کمی ابری تا نیمه ابری همراه با وزش باد شدید تا خیلی شدید پیش‌بینی می‌کند و نسبت به وقوع طوفان گرد و خاک هشدار می‌دهد.
به گزارش ایسنا بر اساس بررسی داده‌ها و نقشه‌های پیش‌یابی هواشناسی، وضعیت جوی استان تهران طی پنج روز آینده، آسمانی کمی ابری تا نیمه ابری همراه با وزش باد و گاهی وزش باد شدید موقتی به ویژه در نواحی جنوبی و مرکزی پیش‌بینی می‌شود.
در بعضی ساعت‌ها با تقویت ناپایداری‌های جو به ویژه از بعدازظهر سه شنبه تا چهارشنبه (۲۳ و ۲۴ فروردین) آسمانی ابری همراه وزش باد شدید تا خیلی شدید گاهی با گردوخاک و در پاره‌ای نقاط با رگبار و رعدوبرق مورد انتظار است.
از امروز تا چهارشنبه (۲۲ تا ۲۴ فروردین) روند افزایش نسبی دما و پنج شنبه تا جمعه (۲۵ تا ۲۶ فروردین) روند کاهش نسبی دما پیش‌بینی می‌شود.
نفوذ زبانه‌ای از یک سامانه بارشی از بعد از ظهر پنج شنبه به تدریج آسمانی ابری و از بامداد جمعه تا شنبه (۲۶ تا ۲۷ فروردین) در بعضی ساعت‌ها رگبار باران گاهی با رعدوبرق و وزش باد شدید مورد انتظار است.
بر اساس اعلام اداره کل هواشناسی استان تهران، ایستگاه‌های ورامین با بیشینه دمای ۲۴ درجه سانتیگراد گرم‌ترین نقطه استان تهران در ۲۴ ساعت گذشته گزارش شده است.
آسمان تهران فردا (۲۳ فروردین) کمی ابری و از بعد از ظهر نیمه‌ابری و گاهی وزش باد شدید با حداقل دمای ۱۶ و حداکثر دمای ۲۹ درجه سانتیگراد و طی چهارشنبه(۲۴ فروردین) قسمتی ابری تا نیمه ابری همراه با وزش باد شدید و گاهی خیزش گرد وخاک با حداقل دمای ۱۵ و حداکثر دمای ۲۹درجه سانتیگراد پیش‌بینی می‌شود.
اداره کل هواشناسی استان تهران با صدور هشدار زرد رنگ نیز از وزش باد شدید گاهی خیلی شدید، در پاره‌ای نقاط به‌ویژه نیمه جنوبی و نواحی مرکزی گاهی همراه با خیزش و طوفان گردوخاک و احتمال کاهش کیفیت هوا رگبار پراکنده باران و رعد و برق به ویژه در نیمه شمالی استان از بعد از ظهر دوشنبه (۲۲ فروردین) تا اواخر وقت چهارشنبه(۲۴ فروردین) خبر داد.
در این شرایط جوی احتمال شکستن درختان فرسوده و نهال‌ها و احتمال آسیب رسیدن به سازه‌های موقت و سست، احتمال صدمه به پوشش گلخانه‌ها و خطر سقوط اجسام و تابلوهای تبلیغاتی، گاهی خیزش گردوخاک و کاهش میدان دید و کاهش کیفیت هوا و خطر برخورد صاعقه در ارتفاعات پیش‌بینی می‌شود.
اداره کل هواشناسی اسان تهران برای جلوگیری از آسیب‌های احتمالی پرهیز از پرواز با هواپیماهای سبک و گلایدرها، پرهیز از کوهنوردی و صعود به ارتفاعات، محکم کردن سازه‌های موقت و پوشش گلخانه ها، پرهیز از کار روی سازه‌های مرتفع، عدم تردد کنار سازه های نیمه تمام و قرار نگرفتن در مناطق مرتفع غیر مسقف با توجه به احتمال پدیده صاعقه را توصیه می‌کند.
به گزارش ایسنا هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند. این هشدار برای آگاهی مردم صادر می‌شود تا بتوانند آمادگی لازم را برای مواجهه با پدیده‌ای جوی داشته باشند که از حالت معمول کمی شدت بیشتری دارد. از سوی دیگر مسئولان نیز در جریان این هشدارها قرار می‌گیرند تا اگر لازم باشد تمهیداتی را بیندیشند.                           ",https://www.asriran.com/003V6t
834574,۱۴۰۱/۰۱/۲۲,فرهنگی/هنری,شرکت‌کنندگان «عصر جدید» و «خنداننده شو» برای اجراهای خارج از این برنامه‌ها، چه‌قدر می‌گیرند؟,شاید برای شما هم سوال باشد شرکت‌کننده‌ها و قهرمان‌های مسابقات استعدادیابی که روزگـاری آرزوی دیده شدن داشتند حالا برای شرکت در یک برنامه و مراسم چه‌قدر پول می‌گیرند؟,"خراسان نوشت: دستمزد ابوطالب حسینی، سعید فتحی‌روشن، علی فــریــادی، امــیــرحــســیــن قــیــاســی، نیما سهرابی و محمدحسین توسلی شرکت‌کنندگان «عصر جدید» و «خنداننده شو» برای هر اجرا مبالغی چون برای هر ۲۰ دقیقه، ۱۵ میلیون تومان است.
«ما آرزو داریم مردم را بخندانیم»، «آرزو داریم روی صحنه‌های بزرگ اجرا کنیم» و... این جملات شرکت‌کننده‌های مسابقات استعدادیابی تلویزیون را شاید یادتان بیاید. چهره‌هایی که ابتدا آدم‌هایی معمولی بودند و با حضور در مسابقات استعدادیابی پربیننده، طرفداران زیادی به دست آوردند و صفحه‌های اینستاگرامی‌شان از چند صد فالوئر به صدها هزار مخاطب رسید.
شاید برای شما هم سوال باشد شرکت‌کننده‌ها و قهرمان‌های مسابقات استعدادیابی که روزگـاری آرزوی دیده شدن داشتند حالا برای شرکت در یک برنامه و مراسم چه‌قدر پول می‌گیرند؟ در گزارش امروز به صورت تلفنی، تلگرامی یا در دایرکت سراغ چند چهره کمدین، خواننده، شعبده‌باز و... رفتیم و به عنوان یک برند معروف از آن‌ها پرسیدیم که برای یک اجرای کوتاه در مراسم چه‌قدر پول می‌گیرند؟
از «خنداننده شو» تا «فوتبال ۱۲۰»
همان روزی که رامبد جوان از شدت خنده، خودکار را پرتاب کرد و فریاد زد «اجازه بده نفس بکشیم»، می‌شد حدس زد ابوطالب حسینی بـه زودی به عنوان یکی از برترین استندآپ‌کمدین‌های تلویزیون شناخته شود.
نایب قهرمان فصل دوم «خنداننده شو»، در ادامه در بخش فان برنامه «فوتبال ۱۲۰» شبکه ورزش هم با شوخی‌ها و کنایه‌هایش درخشید و در آخرین فصل از «خنداننده شو» به عنوان مربی حضور داشت.
مدیر برنامه او از اولین شرط دعوت مراسم توسط ابوطالب حسینی می‌گوید: «لازم است که سالن مراسم به شکل آمفی‌تئاتری باشد، وگرنه این کمدین در سالن‌هایی مانند تالارها و سالن اجتماعات و... اجرا نمی‌کند.» او هزینه اجرای ابوطالب حسینی را برای هر ۲۰ دقیقه، ۱۵ میلیون اعلام می‌کند.
شعبده‌بازی‌های میلیونی فینالیست «عصر جدید»
سعید فتحی‌روشن، شعبده‌بـاز و منتالیست معروف سال‌های اخیر یکی از ۵ فینالیست «عصر جدید» است. اجراهای او در زمان پخش فصل اول برنامه به قدری تعجب‌برانگیز بود که شایعات درباره قدرت ماورایی‌اش در برخی صفحات زرد اینستاگرامی قوت گرفت.
او می‌گوید: «اجـرای برنامه برای نهادها و سازمان‌ها ۱۰ میلیون تومان هزینه دارد.» او البته هزینه طراحی یک شعبده‌بازی اختصاصی را حداقل ۱۵ میلیون اعلام می‌کند که بسته به شرایط اجرا، مبلغ هم افزایش پیدا می‌کند.
این شعبده‌باز همچنین می‌گوید به دلیل شلوغی برنامه‌هایش، لازم است از مدتی پیش زمان مراسم را با او هماهنگ کنیم.
شرایط خاص کمدین «عصر جدید»
علی فــریــادی، دانشجوی رشته پزشکی از تبریز را حتما یـادتـان هست. او یکی از شرکت‌کننده‌های فصل دوم «عصر جدید» بود که بخش‌هایی از استندآپش درباره «مردم معمولی» و «خانواده‌های معمولی» وایرال شد.
مدیر برنامه این کمدین در گفت‌وگو با خبرنگار ما توضیح می‌دهد: «شرط اول اجرای علی فریادی این است که سالن مراسم، آمفی‌تئاتری باشد و صحنه استیج از نظر نور و صدا هم شرایط استانداردی داشته باشد.»
او ادامه می‌دهد: «هزینه اجراهای علی فریادی از ۱۰ تا ۲۰ میلیون تومان است و بستگی به این دارد که چند دقیقه اجرا بخواهید، بلیت فروشی داشته باشید یا نه و... مثلا برای ۱۰ دقیقه اجرایی که فقط کارمندان خودتان در آن حاضر باشند ۱۰ میلیون تومان می‌گیریم و این برای اجراهایی است که متن اختصاصی نخواهید.»
استندآپ، دقیقه‌ای ۷۵۰ هزار تومان
امــیــرحــســیــن قــیــاســی از شرکت‌کنندگان فصل دوم «خنداننده شو» بود و همان زمان اجراهایش اعـــــــلام کــــــرد بـیـشـتـر شوخی‌ها و متن استندآپش را خودش می‌نویسد و در متن کمدین‌های دیگر هم، دستی در نوشتن دارد.
او که روزگاری بخش طنز برنامه «هفت» را اجرا می‌کرد، این روزها برنامه‌ای هفتگی در یکی از پلتفرم‌ها دارد. مدیر برنامه این کمدین هم هزینه اجرای او را دقیقا مشابه ابوطالب حسینی اعلام می‌کند. یعنی هر ۲۰ دقیقه ۱۵ میلیون تومان.
او اضافه می‌کند: «ما می‌توانیم ۳-۴ دقیقه شوخی اختصاصی برایتان بنویسیم و بقیه شوخی‌هایمان همان متن‌هایی است که در سازمان‌های دیگر اجرا کردیم.»
اجراهای ۸ میلیونی سهرابیِ دل‌ها
نیما سهرابی از اولین قسمت «خنداننده شو ۳» که با وجـــود تعریف و تمجید داوران، به مرحله آرای مردمی رفــت، به عنوان کمدین مظلوم و آرام و احساساتی «خندوانه» شناخته شـد.
مدیر برنامه نیما سهرابی هم هزینه اجرای او را مانند محمدحسین توسلی بــرای هر ۲۰ دقیقه ۸ میلیون اعلام می‌کند، اما می‌گوید: «کمدین‌ها مثل آقای ریوندی، شومن نیستند و کار متفاوتی دارند. شومن‌ها تقلید صدا، موسیقی و... دارند و گاهی حتی تا یک ساعت هم می‌توانند روی صحنه باشند، اما کمدین‌ها بر مبنای متن کار می‌کنند و نمی‌توانند بیشتر از ۲۰ دقیقه روی صحنه باشند.»
او ادامه می‌دهد: «روال کارمان این شکلی است که از ۲ هفته قبل هماهنگ می‌کنیم و شرایط پرداختی‌مان هم به این شکل است که نصف مبلغ را پیش‌پرداخت می‌گیریم و روز قبل از مراسم هم باقی مانده را تسویه می‌کنیم.»
اجرای ۸ میلیونی فینالیست «خنداننده شو ۳»
محمدحسین توسلی یکی از کمدین‌های فصل سوم مـسـابـقـه «خـنـدانـنـده شـو» بـود که موفق شد با رای مردمی تا فینال این مسابقات راه پیدا کند.
مدیر برنامه او هزینه اجـرای یک برنامه ۲۰ دقیقه‌ای را مبلغ ۸ میلیون تومان اعلام می‌کند و می‌گوید: «این هزینه‌ها برای مراسم داخل تهران است. اگر بخواهید این چهره یزدی را به شهرستان‌ها دعـوت کنید، ۱۵ درصـد به این مبلغ اضافه می‌شود. ضمن این که هزینه بلیت هواپیما و اسکان و... هم با دعوت‌کننده است.                           ",https://www.asriran.com/003V6s
834572,۱۴۰۱/۰۱/۲۲,فرهنگی/هنری,هادی حجازی‌ فر چهره هنر انقلاب در سال ۱۴۰۰,هادی حجازی فر نویسنده و کارگردان فیلم «موقعیت مهدی» چهره هنر انقلاب در سال ۱۴۰۰ معرفی شد.,"آیین تقدیر از چهره‌های منتخب هفتمین هفته هنر انقلاب شامگاه یکشنبه ۲۱ فروردین در محوطه باز حوزه هنری سازمان تبلیغات اسلامی برگزار شد.
به گزارش ایسنا به نقل از روابط عمومی حوزه هنری، آیین تقدیر از چهره‌های منتخب هفتمین هفته هنر انقلاب شامگاه یکشنبه ۲۱ فروردین در محوطه باز حوزه هنری سازمان تبلیغات اسلامی برگزار شد.
بعد از قرائت قرآن کریم توسط مرتضی یراق بافان در ابتدای این برنامه رسالت بوذری مجری مراسم شعری را خواند و به مهمانان خوشامد گفت.
درادامه برنامه کلیپی شامل بیانات مقام معظم رهبری در جمع سردبیران نشریات دانشجویی و دانشجویان درباره هنر نمایش پخش شد.
همچنین حضار در مراسم به یاد درگذشتگان صلواتی ختم کردند. همچنین کلیپی متشکل از رویدادهای نمایشی حوزه هنری نمایش داده شد که تصاویر جشنواره سوره مهر را شامل می‌شد.
در ادامه کوروش زارعی مدیر مرکز هنرهای نمایشی حوزه هنری روی سن آمد و با خیر مقدم به مهمانان گفت: ممنونم که در ضیافت افطاری ما حضور یافتید. امیدوارم امسال سال پر خیر و برکت و پر روزی باشد و پاندمی کرونا رخت بربندد و همه مردم دنیا از آن در امان و آرامش باشند.
کاظم نظری مدیرکل هنرهای نمایشی وزارت فرهنگ و ارشاد اسلامی نیز به دعوت مجری روی سن رفت.
در ادامه مستندی از هنرمند منتخب هنرهای نمایشی لیلی عاج به جهت کارگردانی نمایش «بابا آدم» که به جنایات سازمان مجاهدین خلق پرداخته است، پخش شد. در ادامه کلیپی برای معرفی چهره منتخب دیگری در حوزه تئاتر پخش شد. سعید اسماعیلی برای کارگردانی نمایش «فصل شیدایی» در داخل و خارج از کشور در این بخش مورد تقدیر قرار گرفت.
وی گفت: از گروه نمایش‌ام تشکر می کنم که در حله مشغول پیش تولید نمایش جدیدی هستند و از علیرضا پورفر و رسالت بوذری دو همراه عزیزم نیز تشکر می‌کنم.
تقدیر سوم اما به نصرالله قادری برای نگارش دو نمایشنامه درباره شهید آوینی و شهید بهشتی اختصاص یافت.
بخش بعدی پخش کلیپی از بیانات مقام معظم رهبری در جمع سینماگران درباره اهمیت سینما و تاثیرگذاری آن بود.
حمیدرضا جعفریان رییس سازمان سینمایی حوزه هنری سخنران بعدی مراسم بود که با خوشامدگویی به مهمانان گفت: امیدوارم هفته هنر انقلاب همواره دنباله دار باشد.
کلیپی از تولیدات سینمایی حوزه هنری در سال‌های اخیر بخش بعدی این مراسم بود.
محمد خزاعی رییس سازمان سینمایی و حمیدرضا جعفریان در ادامه برای تقدیر از چهره‌های منتخب حوزه هنری در سینما به روی سن رفتند.
محمد سرشار رییس سابق شبکه کودک سیما به دلیل تولیدات جریان ساز و ارزشمند در حوزه انیمیشن در ابتدای این بخش مورد تقدیر قرار گرفت.
کلیپ دوم به معرفی سیاوش سرمدی کارگردان «منصور» و مجموعه مستند سوریه پرونده یک بحران به عنوان چهره هنر انقلاب در سال ۱۴۰۰ اختصاص یافت.
کلیپ سوم هادی حجازی فر نویسنده و کارگردان فیلم «موقعیت مهدی» را به عنوان چهره هنر انقلاب در سال ۱۴۰۰ معرفی کرد.
سایر چهره‌های هنر انقلاب نیز در پایان روی سن آمدند تا عکسی به یادگار ثبت شود.
محمدمهدی دادمان، کوروش سلیمانی، هادی حجازی فر، سیاوش سرمدی، محمدحسین لطیفی، محمدرضا شفاه، جواد افشار، سید جمال ساداتیان، غلامرضا موسوی، محمدرضا مصباح، محمد زرویی نصرآباد، علی قربانی، توحید معصومی، جلیل فرجاد، حسین پارسایی، مجدالدین معلمی، کوروش زارعی، حسن وارسته، انوش معظمی، اتابک نادری، حسین نمازی، حبیب ایل بیگی، غلامرضا فرجی، محمدرضا فرجی، هاشم میرزاخانی، مهدی مسعودشاهی، هادی مقدم دوست، محمد سرشار، محسن یزدی، محمدحسین قاسمی، لیلی عاج، محمدرضا شفیعی، امیرحسین شفیعی، مهرداد معظمی، هادی فیروزمندی، علی مرادخانی و… از حاضران در این مراسم بودند.                           ",https://www.asriran.com/003V6q
834573,۱۴۰۱/۰۱/۲۲,اجتماعی ,چطور به جریمه‌های رانندگی اشتباه اعتراض کنیم؟/ پاسخ پلیس,پیامک نخست به‌منزله اعمال جریمه قطعی نیست هرچند پس از ارسال پیامک دوم و اعمال جریمه قطعی نیز راه برای اعتراض به آن باز است.,"تسنیم نوشت: رئیس پلیس راهور گفت: امکان مشاهده خلافی خودرو و رؤیت تصویر دوربین در اپلیکیشن ""پلیس من"" وجود دارد.
جرائم اشتباهی هر از چندگاهی گریبان‌گیر رانندگان و مالکان خودرو می‌شود در صورتی که رانندگان یا مالکان خودروها مدعی هستند که تخلفی را که منجر به اعمال جریمه شده است اصلاً انجام نداده یا هیچ‌وقت در آن محلی که برایش پیامک جریمه ارسال شده است، حضور یا تردد نداشته‌اند.
پیگیری حذف این جرائم اشتباهی نیز متأسفانه نیاز به صرف زمان و فرایندی بسیار خسته‌کننده دارد که البته بسیاری از افرادی که این‌گونه جرائم برایشان لحاظ می‌شود، از پیگیری برای حذف جریمه اشتباهی خود منصرف می‌شوند و جریمه‌ها را می‌پردازند.
ناگفته نماند که اعمال قطعی جریمه‌های رانندگی منوط به ارسال دو پیامک برای مالک آن وسیله نقلیه است، پیامک نخست به‌معنای جریمه قطعی نیست و در این پیامک ذکر می‌شود که مورد مذکور در حال بررسی است و اگر پیامک دوم حاوی شناسه قبض و نرخ اعمال جریمه برای مالک ارسال شود، بدین معناست که دیگر اعمال جریمه به‌صورت قطعی صورت گرفته است اما در بسیاری از موارد، پیامک‌های مربوطه از سوی سامانه پلیس برای مالکان وسایل نقلیه ارسال نمی‌شود!
برای بسیاری از افراد پیامک نخست ارسال می‌شود و آن‌ها بر این باورند که این پیامک به‌منزله اعمال جریمه است در صورتی که همان‌طور که اشاره شد، پیامک نخست به‌منزله اعمال جریمه قطعی نیست هرچند پس از ارسال پیامک دوم و اعمال جریمه قطعی نیز راه برای اعتراض به آن باز است.
در همین رابطه سردار سید کمال هادیانفر؛ رئیس پلیس راهور ضمن رد اشتباه سامانه‌ها در بحث اعمال جریمه گفت: بعضاً افراد به ما مراجعه می‌کنند و می‌گویند که به‌طور مثال در شیراز جریمه شده‌اند در صورتی که اصلاً آنجا حضور نداشته‌اند، این موارد قابل بررسی است و این افراد از طریق کمیسیون‌های ماده پنج راهنمایی و رانندگی می‌توانند به این‌گونه جرائم اعتراض کنند.
وی خاطرنشان کرد: اکنون این امکان وجود دارد که فرد معترض با حضور در مراکز اجرائیات پلیس راهور یا هیئت‌های رسیدگی، تصویر آن خودرویی را که به‌طور مثال در جاده جریمه شده است مشاهده کند.
این مقام انتظامی در پاسخ به این سؤال که به هر حال پیگیری جرائم اشتباهی مستلزم صرف زمان و شاید هزینه باشد و این‌که پلیس چه راهکاری برای تسهیل پیگیری جرائم اشتباهی بدون صرف وقت برای هموطنان درنظر گرفته است، گفت: اکنون امکان مشاهده خلافی خودرو و رؤیت تصویر دوربین در اپلیکیشن پلیس من وجود دارد.                           ",https://www.asriran.com/003V6r
834570,۱۴۰۱/۰۱/۲۲,عمومی,کشتی گرفتن مهاجران افغان در میدان آزادی تهران (فیلم),چندین مهاجر افغانی در اقدامی عجیب در میدان آزادی شروع به کشتی گرفتن کردند.,کد ویدیو  دانلود    فیلم اصلی                                     ,https://www.asriran.com/003V6o
846198,۱۴۰۱/۰۱/۲۲,اقتصادی,"پرداخت 68,900 میلیون ریال تسهیلات قرض‌الحسنه ازدواج از سوی بانک در اسفند ماه سال 1400",,"جزئیات پرداخت تسهیلات ازدواج و تهیه جهیزیه از سوی بانک رفاه کارگران در اسفند ماه سال 1400، اعلام شد.
به گزارش روابط عمومی بانک رفاه کارگران، باهدف تحکیم بنیان خانواده و کمک به تشکیل آن و در راستای ایفای نقش موثر در حوزه مسئولیت اجتماعی، بانک رفاه در اسفند ماه سال گذشته 80 فقره تسهیلات ازدواج و تهیه جهیزیه به مبلغ 68,900 میلیون ریال پرداخت کرده است.
براساس این گزارش و بر مبنای اطلاعات استخراج شده از سامانه ازدواج بانک مرکزی، تعداد 11,287 متقاضی نیز تا پایان روز چهار‌شنبه 17 فروردین ماه سال جاری در صف دریافت تسهیلات قرض‌الحسنه ازدواج و تهیه جهیزیه از بانک رفاه کارگران قرار دارند.
لازم به ذکر است، بانک رفاه کارگران در سال 1400، تعداد 50,787 فقره تسهیلات قرض‌الحسنه ازدواج و تهیه جهیزیه به مبلغ بیش از 43,403 میلیارد ریال پرداخت کرده است.                           ",https://www.asriran.com/003Y8M
834571,۱۴۰۱/۰۱/۲۲,اجتماعی ,خجالت خوب چیزی است / در حاشیه پلمب خانه مطبوعات بوشهر,البته من چند روز قبل از عید هم، خجالت کشیده بودم. وقتی که یک قشون مأمور معذور، از شهرداری به همراه دستگاه موتور جوش، درب خانه را پلمب کرده بودند و از ما تعهد گرفته بودند که در اسرع وقت وسایل را جا به جا کنیم.,"علی هوشمند . عضو هیئت مدیره خانه مطبوعات و رسانه‌های استان بوشهر 
پس از مدت‌ها چانه زنی، شکایت، احضار و پلمب محل خانه مطبوعات، با عیال برای تخلیه محل خانه رفتیم. رفتیم تا وسایل خانه را به جایی دیگر منتقل کنیم. کجا؟ نمی‌دانستم. آنجا بود که از خودم خجالت کشیدم.
خجالت کشیدم از آن مانیتور غبار گرفته. از آن ۶ صندلی مظلوم. از آن میز و قفسه مغموم... خجالت کشیدم از یک وانت آرشیو مجلد نشریات استانی که از پیشینیان خانه، به ما رسیده بود.
خجالت کشیدم از عکس‌ها و قاب‌های زخمی که حالا معلوم نبود، باید بر کدام دیوار بیاویزمشان. یا در کدام آلبوم، آرامشان کنم.
با عیال، مانده بودیم. این وسایل را کجا ببریم. کجا بگذاریم. این آرشیوها را که به امانت به دست ما رسیده بود، به دست که بسپاریم. گیج و منگ هی همینطور خجالت می کشیدم. از عیالم. از عمر و امید و آرزوهایم در همه این سال‌های کار رسانه ای. خجالت می‌کشیدم. از آقای شهردار، که حالا دست به شکایت شده بود و بارها ما را با احضار و پلمب، تهدید کرده بود.
البته من چند روز قبل از عید هم، خجالت کشیده بودم. وقتی که یک قشون مأمور معذور، از شهرداری به همراه دستگاه موتور جوش، درب خانه را پلمب کرده بودند و از ما تعهد گرفته بودند که در اسرع وقت وسایل را جا به جا کنیم.
و حالا در این «اسرع وقت» باز هم خجالت می‌کشیدم، از روی ماه راننده میانسال وانت بار که با عصبانیت تمام به من می گفت: «آقا اجازه بده تا از این وسایل و روزنامه‌ها عکس بگیرم و بگذارم در اینستا و آبرو برایشان نگذارم.»
خجالت می کشیدم از نگاه آن دو جوان کارگر بدخشانی. وقتی که آرشیوهای مجلد و سنگین نشریات را در کوله می‌گذاشتند و از پله‌های مرتفع ساختمان بالای «عکسباران» به پایین می‌بردند و با آن لهجه شیرین دری می‌گفتند: «فرجام کار ژورنالیست‌ها، همین ناکامی است آقا!». خجالت می کشیدم از آن دو جوان افغانستانی که خشم پنهان شده در چشمهایم را می‌دیدند و بار غم‌های خود را فراموش می‌کردند.
من به جای همه کلمات جاری شده در سطر سطر این کاغذهای کاهی نشریات سه دهه اخیر استان بوشهر، از آقای شهردار و جناب استاندار، خجالت می‌کشیدم.
از همه مسئولان و متولیانی که از بامداد تا شامگاه، غرق در خدمت به محرومان و مستمندانند!! خجالت می کشیدم.
از آقای شهردار و استاندار که مدتهاست درخواست ملاقات ما را بی جواب گذاشته‌اند، خجالت می کشیدم.
خجالت می کشیدم وقتی که پشت وانت بار، راهی «عالی‌شهر» می شدیم تا این خانه به دوشی خانه مطبوعات و رسانه‌های استان بوشهر را زیر سقفی به امانت بگذارم و برگردم.
خجالت بعضی وقت‌ها خوب چیزیست.                           ",https://www.asriran.com/003V6p
834568,۱۴۰۱/۰۱/۲۲,اجتماعی ,سرعت عجیب عملیات عمرانی پتروشیمی میانکاله با وجود مخالفت رئیسی (فیلم),در حالی که با انتشار خبرهایی مبنی بر احداث پتروشیمی میانکاله و اعتراض‌های گسترده به این تصمیم، احتمال ابطال مصوبه ضد محیط‌زیست دولت قبل با دستور رئیس‌جمهور برای توقف عملیات اجرایی این پروژه قوت گرفته اما شواهد گویای ماجرای دیگری است.,"کد ویدیو  دانلود    فیلم اصلی          
علیرغم اعلام رسانه ها در مورد دستور رئیس جمهور برای توقف ساخت پتروشیمی این مجموعه، را بیست روزه را با ۳برابر کردن پرسنل و ماشین آلات عمرانی و صنعتی طی کرده و میزان قابل توجهی از مرتع ملی حسین‌آباد را از بوته های مرتعی پاکسازی و فنس‌کشی کرد./همشهری آنلاین                           ",https://www.asriran.com/003V6m
834569,۱۴۰۱/۰۱/۲۲,سیاسی,"انتقاد عضو خبرگان از ""زنان بزک‌کرده"" در تبلیغات تلویزیون/ فرزند نیاوردن محصول ""جاهلیت مدرن"" است، روزی دست خداست",عقلانیت دینی می گوید روزی به دست خداست و به سبب تصور کم شدن روزی نباید از فرزند دار شدن خودداری کرد در حالی که جاهلیت مدرن خلاف این مسئله را ترویج می کند.,"یک عضو مجلس خبرگان رهبری گفت: زمان جاهلیت فرزندان خود را به تصور اینکه عامل فقر بشوند به قتل می‌رساندند و امروزه هم عده ای از فرزند‌دار شدن خودداری می کنند و یا اقدام به سقط جنین می‌کنند. مبنا همان مبنای جاهلیت گذشته است.
  به گزارش ایسنا، حجت‌الاسلام  محمد حاج ابوالقاسم دولابی سخنران حرم بانوی کرامت طی سخنانی در آیین ترتیل خوانی قرآن کریم که ۲۱ فروردین در حرم بانوی کرامت برگزار شد، اظهار داشت: آیات جزء هشتم مربوط به سوره‌های اعراف و انعام و دارای موضوع عقلانیت است. عقلانیت رمز اقتدار امت اسلام است.
  وی افزود: رفتارهای جاهلانه از قبیل خرافه‌پرستی و اموری که با کرامت انسانی ناسازگار است متاسفانه در حال گسترش است و در جوامعی که به ظاهر دارای تمدن هستند بروز و ظهور پیدا کرده است و به اسم تمدن بشری ترویج می شود.
  مدرس حوزه علمیه خاطر نشان کرد: در آیه ۱۵۱ سوره انعام به عقلانیت دینی اشاره دارد که از مهم‌ترین عوامل اقتدار امت است.
  عضو مجلس خبرگان رهبری تاکید کرد: در زمان جاهلیت فرزندان خود را به تصور اینکه عامل فقر بشوند به قتل می‌رساندند و امروزه هم عده‌ای از فرزند دار شدن خودداری می‌کنند و یا اقدام به سقط جنین می‌کنند که مبنا همان مبنای جاهلیت گذشته است که در قالب جاهلیت مدرن بروز پیدا کرده است.
  وی اظهار داشت: عقلانیت دینی می گوید روزی به دست خداست و به سبب تصور کم‌شدن روزی نباید از فرزند‌دار شدن خودداری کرد در حالی که جاهلیت مدرن خلاف این مسأله را ترویج می کند.
  حاج ابوالقاسم دولابی یادآور شد: تمام انبیاء برای مقابله با خرافه پرستی و گسترش عقلانیت صحیح و دینی مبعوث شده اند تا جامعه به سمت عقلانیت دینی حرکت کند و عقول انسان ها تکمیل شود چرا که احیای عقل بشریت در طول تاریخ زیر خروارها جهالت و خرافه پرستی ها مدفون شده بود.
  وی اظهار داشت: امروزه بشریت دچار جاهلیت مدرن شده است که اگر این جاهلیت دامن‌گیر جوامع اسلامی شود از اقتدار امت اسلام کاسته خواهد شد.
  حاج ابوالقاسم دولابی با اشاره به مصادیق جاهلیت مدرن گفت: سقط جنین از مصادیق جاهلیت مدرن است و هیچ تفاوتی با کشتن فرزند که در صدر اسلام می افتاد ندارد.
وی افزود: رها نمودن والدین در خانه سالمندان از دیگر مصادیق جاهلیت مدرن است و فرزندانی که چنین کاری را انجام می دهند فاقد عقلانیت دینی هستند.
  عضو مجلس خبرگان رهبری تاکید کرد: شرب خمر در مجالس عروسی، شهوت پرستی و شهوت رانی در فضای مجازی و حقیقی، تبدیل شدن زنان به کالاهای جنسی، حضور زنان با لباس های نیمه عریان در معرض دید مردان، برخورد ابزاری با جنس زن از دیگر مصادیق بارز جاهلیت مدرن است که متاسفانه در حال ترویج در جامعه است.
  وی خاطر نشان کرد: در برخی از برنامه‌های تبلیغاتی صدا و سیما متاسفانه از زنان و دختران بزک کرده برای تبلیغ کالا استفاده می‌شود در حالی که جایگاه زن بالاتر از آن است که وسیله‌ای برای سودجویی تجار و صاحبان کالا باشد.
   استاد حوزه علمیه یادآور شد: استفاده از دختران در مغازه‌ها برای جذب مشتری بیشتر، ترویج ازدواج سفید و بدون عقد، زندگی مشترک دختر و پسر زیر یک سقف بدوت تعهدات شرعی و قانونی، ترویج همجنس‌گرایی و ازدواج با حیوانات و قتل انسان‌های بی گناه به بهانه دموکراسی، محصول جاهلیت مدرن است که باید به واسطه ترویج و گسترش عقلانیت دینی با آن مقابله کرد.                           ",https://www.asriran.com/003V6n
834567,۱۴۰۱/۰۱/۲۲,سیاسی,رئیس قوه قضاییه: استقلال و عزت ایران اسلامی در هیچ کشور دیگری وجود ندارد,محسنی اژه‌ای ضمن توصیه به همه مسئولان در قوای مختلف از آن‌ها خواست که اهتمام نسبت به رعایت و لحاظ هنجارها و ارزش‌های جامعه اسلامی را از خود و مجموعه و محیط کار خود شروع کنند.,"رئیس قوه قضاییه گفت: امروز استقلال و عزتی که در ایران اسلامی برقرار است در هیچ کشور دیگری وجود ندارد.
دستور ویژه رئیس دستگاه قضا به سازمان بازرسی کل کشور برای نظارت و بررسی اجرای مصوبات شورای عالی انقلاب فرهنگی با اولویت قرار گرفتن قوه قضاییه
به گزارش مرکز رسانه قوه قضاییه، حجت‌الاسلام والمسلمین محسنی اژه‌ای، امروز (دوشنبه ۲۲ فروردین) در جلسه شورای عالی قوه قضاییه با گرامیداشت وفات حضرت خدیجه سلام‌الله‌علی‌ها به نقش تأثیرگذار این بانوی بزرگوار در تحقق اهداف اسلامی و اهداف متعالی پیامبر اکرم (ص) اشاره کرد و ایشان که ثروتش را در راه نشر اسلام صرف کرد، الگویی ارزنده برای همه زنان و انسان‌ها دانست.
رئیس قوه قضاییه در ادامه از همه نیکوکاران و خیّرین که در ماه مبارک رمضان سفره‌های احسان خود را گسترانده‌اند و بویژه کمک و مساعدت‌های خود را از زندانیان نیازمند و واجد شرایط دریغ نمی‌کنند، تقدیر کرد.
رئیس دستگاه قضا همچنین با اشاره به ضرورت ایجاد شفافیت کامل و رفع تمامی ابهامات در فرآیندهای بورسی از مسئولان بازار سرمایه که اخیراً در راستای شفافیت‌بخشی به فرآیندهای بورسی و رفع دغدغه‌های مردم و سرمایه‌گذاران، قدم‌هایی را برداشتند و دسترسی همه معامله‌گران آنلاین به تمام سفارش‌های خرید و فروش در سامانه‌های معاملاتی بر خط کارگزاران را فراهم آوردند، تقدیر به عمل آورد.
در تاریخ ۲۰ آذر سال گذشته بود که رئیس دستگاه قضا در دیدار با مسئولان سازمان بورس توصیه‌ها و نکاتی را در باب ضرورت شفافیت و رفع ابهامات در فرآیندهای بورسی مطرح کرد و مشخصاً بیان داشت: کارگزاری‌ها و سازمان بورس به تمام ردیف‌ها و سفارشات عرضه و تقاضا دسترسی دارند، ولی سهامداران عادی به صورت آنلاین حداکثر ۵ ردیف از سفارشات را می‌توانند مشاهده کنند و همین موضوع سبب ایجاد رانت و فساد شده است.
محسنی اژه‌ای در ادامه نشست امروز شورای عالی قوه قضاییه با گرامیداشت ۲۰ فروردین روز ملی فناوری هسته‌ای و تجلیل و تکریم شهدای هسته‌ای کشور بر نقش ارزنده این شهدای والامقام در تولید قدرت برای ایران اسلامی اشاره کرد و بیان داشت: امروز استقلال و عزتی که در ایران اسلامی برقرار است در هیچ کشور دیگری وجود ندارد و این مهم مرهون خون‌های پاک شهدای والامقام ماست.
رئیس قوه قضاییه در ادامه نشست امروز، نسبت به فتنه‌انگیزی دشمنان و شیطان‌صفتان وابسته به شیطان بزرگ و صهیونیست‌ها که طی سال‌های ۹۸ تا ۱۴۰۰ در پیشبرد توطئه‌های خود علیه امنیت مردم ایران ناکام ماندند، هشدار و تحذیر داد و گفت: اینچنین به نظر می‌رسد و قرائن و شواهدی نیز وجود دارد که عده‌ای با پمپاژ دروغ و اختلاف‌افکنی میان اقشار مردم و مسئولان و تلاش برای ایجاد اختلاف میان ایران اسلامی و همسایگان و همچنین رواج هرزه‌گی در سطح اجتماع، قصد و نیت فتنه‌گری در کشور اسلامی ما را دارند.
رئیس دستگاه قضا در همین زمینه بیان داشت: ممکن است شخصی در حوزه رعایت قوانین شرعی و مراعات سایر مقررات، از روی غفلت یا به دلایل دیگر، خطا و گناهی را در حوزه فردی مرتکب شود که این موضوع نیز در جای خود قابل بحث و بررسی است، اما به نظر می‌رسد برخی افراد به صورت سازمان‌یافته قصد و هدف حرمت‌شکنی در جامعه اسلامی ما را دنبال می‌کنند و برآنند که به ارزش‌های اسلامی و ارزش‌های مورد قبول مردم ما دهن‌کجی کنند و در برابر قانون بایستند و از این طریق احساسات مردم متدین ایران اسلامی را جریحه‌دار کنند؛ لذا ما مسئولان بویژه در قوه قضاییه مسئولیت سنگین و مضاعفی را برای مقابله با این ناهنجاری‌ها بر عهده داریم.
رئیس قوه قضاییه تصریح کرد: برخی از این ناهنجاری‌های سازمان یافته مقدمه‌ای برای مخدوش کردن امنیت مردم ماست.
محسنی اژه‌ای ضمن توصیه به همه مسئولان در قوای مختلف از آن‌ها خواست که اهتمام نسبت به رعایت و لحاظ هنجارها و ارزش‌های جامعه اسلامی را از خود و مجموعه و محیط کار خود شروع کنند.
رئیس قوه قضاییه در بخش دیگری از اظهاراتش با اشاره به فواید فضای مجازی و ضرورت بهره گیری و حمایت از آزادی‌های مشروع جامعه در این فضا به شورای عالی فضای مجازی نیز توصیه کرد با توجه به اینکه بسیاری از دروغ‌ها و جعلیات با هدف تحت تاثیر قرار دادن محیط امن و آرام مردم، در فضای مجازی پمپاژ می‌شود، اقدام فوری‌تری را در راستای تکالیف قانونی خود در دستور کار قرار دهد.
رئیس قوه قضاییه در ادامه نشست امروز شورای عالی قوه قضاییه با اشاره به اهمیت و لازم‌الاجرا بودن مصوبات شورای عالی انقلاب فرهنگی به رئیس سازمان بازرسی کل کشور دستور داد که در راستای انجام وظیفه نظارت بر حُسن اجرای قوانین، بر نحوه اجرایی و عملیاتی شدن مصوبات شورای عالی انقلاب فرهنگی در همه دستگاه‌ها نظارت کند و نخست این نظارت ویژه از قوه قضاییه ظرف دو روز آتی آغاز شود و نتایح بررسی و نظارت مزبور نیز به صورت عمومی اعلام شود تا مردم در جریان قرار گیرند.
رئیس دستگاه قضا در همین زمینه گفت: سازمان بازرسی کل کشور طی دو روز آتی (سه‌شنبه و چهارشنبه) بررسی کند که بر اساس مصوبات شورای عالی انقلاب فرهنگی و سایر قوانین و مقررات لازم‌الاجرا آیا قوه قضاییه به وظایف و مسئولیت‌های خود عمل کرده است یا خیر؟ و از هفته آینده پس از انجام بررسی‌ها، نتایج را اعلام کند.
وی ادامه داد: اینطور نیست که همه گزارش‌های سازمان بازرسی کل کشور در همه جهات محرمانه باشد؛ لذا سازمان بازرسی بررسی اجرایی شدن مصوبات شورای عالی انقلاب فرهنگی را از خود قوه قضاییه آغاز کند.
محسنی اژه‌ای در پایان بخش نخست جلسه امروز شورای عالی قوه قضاییه با تبریک و تسلیت شهادت دو طلبه جهادگر در سومین روز از ماه مبارک رمضان در حرم مطهر رضوی از دستور هفته گذشته خود به رئیس کل دادگستری استان خراسان رضوی برای رسیدگی هر چه سریعتر به جنبه‌های حقوقی این موضوع خبر داد و همچنین به سیستم اطلاعاتی و امنیتی توصیه کرد این مسئله که می‌تواند حلقه‌ای از توطئه‌های ضدامنیت مردم باشد و سرنخ‌هایی به دست دهد را از ابعاد دیگر مورد تجزیه و تحلیل قرار دهند.                           ",https://www.asriran.com/003V6l
834566,۱۴۰۱/۰۱/۲۲,اقتصادی,بانک مرکزی: فهرست بدهکاران بانکی با جزئیات بیشتر از تیر ماه منتشر می‌شود,راستی‌آزمایی اطلاعات ارسالی از سوی شبکه بانکی به انحای مختلف مانند روش‌های آماری، کنترل صورت های مالی و نیز مراجعه و کسب اطلاع از سوی بازرسان بانک مرکزی به منظور اطمینان از همخوانی اطلاعات اعلامی از سوی بانک‌ها انجام می‌شود.,"مدیر اداره اطلاعات بانکی بانک مرکزی گفت: اطلاعات اولیه در مورد تسهیلات ابربدهکاران بانکی هفته آینده توسط بانک مرکزی منتشر می‌شود و از تیرماه امسال فهرست با جزئیات بیشتر منتشر می‌شود.
به گزارش ایرنا از بانک مرکزی، «محبوب صادقی» درباره نحوه انتشار فهرست ابربدهکاران بانکی از سوی این بانک، اظهار کرد: حسب الزام قانونی بودجه سال جاری، انتشار این اطلاعات به همراه مبالغ خواهد بود و اطلاعات تمام بانک‌ها براساس تسهیلات و تعهدات کلانی که شورای پول و اعتبار تعریف کرده است، احصا، تجمیع و در وب سایت بانک مرکزی افشا می‌شود، بانک مرکزی به هیچ عنوان به دنبال عدم اعلام مبالغ این تسهیلات نیست.
وی با بیان اینکه الزام قانون بودجه ۱۴۰۱ بر انتشار فصلی اطلاعات یاد شده است، افزود: این امر به معنای آن است که پس از اتمام سه ماهه فصل بهار، اطلاعات مربوطه در تیر ماه امسال منتشر می‌شود. اما ما به دنبال آن هستیم که گامی به پیش بگذاریم و هفته آینده اطلاعات اولیه در این زمینه را منتشر می‌کنیم و پس از آن از تیر ماه فهرست کامل همراه با جزئیات متناظر بر قانون بودجه ۱۴۰۱ به صورت منظم منتشر خواهد شد.
مقام مسئول بانک مرکزی یادآور شد: در بحث تسهیلات کلان دو حالت وجود دارد، در صورتی که تسهیلات گیرندگان عملاً بدهکارانی باشند که مطالباتشان غیرجاری شده است، بانک مرکزی طبق روال پیشین خود برخوردهای لازم را با همکاری وزارتخانه‌های مربوطه و قوه قضائیه با تسهیلات گیرندگان این چنینی داشته و همچنان نیز این مهم را تدوام می‌بخشد. بنابراین انتشار این فهرست به طور حتم کمکی است که به واسطه آن دارایی‌ها و منابع منجمد شده، به شبکه بانکی بازگردد و امکان دسترسی بیشتر به تسهیلات برای آحاد مردم فراهم می‌شود.
وی افزود: در حالت دوم ممکن است ذی نفع تسهیلات را دریافت کرده و در حال بازپرداخت تسهیلات یاد شده باشد، لذا باید توجه داشت که انتشار این لیست بدین معنا نیست که تسهیلات گیرنده به طور قطع این تسهیلات را دریافت کرده و تبدیل به مطالبات غیرجاری شده است.
مدیر اداره اطلاعات بانکی بانک مرکزی در خصوص تضمین اجرایی انتشار فهرست ابربدهکاران بانک مرکزی، گفت: تضمین اجرایی این مهم در وهله نخست قانون مرتبط و پشتیبانی است که به واسطه آن فراهم می‌شود؛ دومین تضمین نیز همکاری کامل بانک مرکزی در این زمینه است و این بانک اطلاعات را براساس نیازمندی‌های لازم از شبکه بانکی دریافت می‌کند و در صورتی که بانکی اقدام به افشای اطلاعات نکند، برخوردهای قانونی و نظارتی لازم با آن صورت خواهد گرفت.
به گفته صادقی از گذشته اقداماتی در این راستا انجام شده بود و با توجه به اینکه در حال حاضر اجازه انتشار اسامی در قانون داده شده است، وصول مطالبات با شرایط بهتر و سهل‌تری انجام خواهد شد.
وی این بند قانون بودجه ۱۴۰۱ را تسهیل‌کننده و راهگشای بانک مرکزی و دستگاه‌های ذی‌ربط در افشای اطلاعات دانست و گفت: به موجب بند ۱۰ قانون پولی و بانکی کشور بانک‌ مرکزی ‌در حسن ‌اجرای‌ نظام ‌پولی و بانکی ‌کشور ‌می‌تواند ‌در امور ‌پولی ‌و ‌بانکی ‌دخالت ‌و نظارت‌کند و به موجب بند ۱۴ همین ماده نیز این بانک می‌تواند نسبت به رسیدگی ‌به‌ عملیات ‌و حساب‌ها و ‌اسناد و مدارک ‌بانک‌ها و ‌اخذ هرگونه ‌اطلاعات ‌و آمار ‌از ‌بانک‌ها با توجه‌ به ‌لزوم ‌حفظ‌ اسرار حرفه‌ای آنها اقدام کند.
صادقی ادامه داد: براین اساس پیش از این خلأ قانونی در این باره برای افشای اطلاعات وجود داشته است و در حال حاضر با قانون بودجه سال جاری این امر اصلاح شده و عملاً‌ به واسطه این قانون امکان لازم برای افشای اطلاعات از سوی بانک مرکزی، وزارت امور اقتصادی و دارایی و مجلس شورای اسلامی فراهم شده است. از این رو شرایط فعلی با گذشته تفاوت کرده و سهل تر شده است.
مقام مسئول بانک مرکزی درباره نحوه اطمینان بانک مرکزی از صحت و سقم اطلاعات ارسالی از سوی شبکه بانکی به این بانک توضیح داد: راستی‌آزمایی اطلاعات ارسالی از سوی شبکه بانکی به انحای مختلف مانند روش‌های آماری، کنترل صورت های مالی و نیز مراجعه و کسب اطلاع از سوی بازرسان بانک مرکزی به منظور اطمینان از همخوانی اطلاعات اعلامی از سوی بانک‌ها انجام می‌شود.
صادقی سامانه «سمات» را از جمله راهکارهای نظام بانکی برای نظارت بر تسهیلات‌دهی شبکه بانکی خواند و گفت: بانکها پیش از پرداخت هرگونه تسهیلات باید نسبت به ثبت آن در سامانه مذکور اقدام کنند و کد یکتایی را از این سامانه اخذ کنند، بر این اساس بانک مرکزی از اعطای تسهیلات آگاهی پیدا می کند.
وی ادامه داد: همچنین برای پرداخت هرگونه تسهیلات، شبکه بانکی باید استعلام‌های لازم را درباره سایر تسهیلات دریافتی توسط فرد در سایر بانک‌ها اعم از میزان، نحوه بازپرداخت اقساط انجام دهند و به موجب آن برای اعطای تسهیلات به فرد متقاضی تسهیلات تصمیم‌گیری کنند.
به گزارش ایرنا، بر اساس بند «د» تبصره ۱۶ قانون بودجه ۱۴۰۱ تحت عنوان ‌احکام تنظیمی، ‌بانک مرکزی جمهوری اسلامی ایران موظف است با استفاده از سامانه اطلاعاتی خود و عنداللزوم اطلاعات دریافتی از بانک‌ها و مؤسسات اعتباری غیر بانکی(موضوع جزء(۲) این بند) براساس تعاریف و مصادیق تعیین شده توسط شورای پول و اعتبار، مانده تسهیلات و تعهدات کلان و میزان پرداختی و مانده تسهیلات و تعهدات اشخاص مرتبط و میزان پرداختی هریک از بانک‌ها و مؤسسات اعتباری غیربانکی را به تفکیک هر یک از اشخاص با تعریف شورای پول و اعتبار (مرتبط یا ذی‌نفع واحد)، نرخ سود، مدت بازپرداخت، دوره تنفس، وضعیت بازپرداخت (جاری، سررسید گذشته، معوق یا مشکوک‌الوصول)، نوع و میزان وثیقه دریافت شده، بر تارنمای بانک مرکزی جمهوری اسلامی ایران در دسترس عموم قرار داده و به صورت فصلی به‌روزرسانی کند.
همچنین ‌بانک‌ها و مؤسسات اعتباری غیربانکی موظفند اطلاعات مندرج در جزء (۱) این بند را به صورت فصلی در اختیار بانک مرکزی قرار دهند.
در صورت استنکاف از ارسال تمام یا بخشی از اطلاعات، در موعد مقرر، مؤسسه اعتباری حسب مورد به تشخیص بانک مرکزی، به یکی از جرائم مندرج در ماده (۴۴) قانون پولی و بانکی کشور یا اجزای(۳) یا (۴) بند (الف) ماده (۱۴) قانون برنامه پنجساله ششم توسعه اقتصادی، اجتماعی و فرهنگی جمهوری اسلامی ایران و با رعایت ترتیبات مندرج در مواد مذکور محکوم می‌شود.
بانک مرکزی موظف است گزارش همکاری یا تخلف بانکها و مؤسسات اعتباری غیربانکی را به صورت فصلی به کمیسیون اصل نودم (۹۰) قانون اساسی جمهوری اسلامی ایران و دیوان محاسبات کشور ارائه‌ کند.                           ",https://www.asriran.com/003V6k
834565,۱۴۰۱/۰۱/۲۲,اقتصادی,محیط زیست: اجرای پروژه میانکاله متوقف شد,صدور مجوز محیط زیستی تابع نتایج حاصل از انجام مطالعات مذکور و بررسی در کمیته ارزیابی سازمان حفاظت محیط زیست است.,"سرپرست معاونت محیط زیست انسانی سازمان حفاظت محیط زیست در نامه ای به مدیرعامل شرکت پتروشیمی امیرآباد مازندران، با اعلام توقف اجرای پروژه پتروشیمی میانکاله، صدور مجوز این پروژه را منوط به انجام مطالعات تکمیلی و تایید سازمان حفاظت محیط زیست عنوان کرد.
به گزارش ایرنا از سازمان حفاظت محیط زیست، مسعود عالیخانی در این نامه با تاکید بر ضرورت به کارگیری مشاوران محیط زیستی رتبه یک از سازمان برنامه و بودجه و نظارت یکی از دانشگاه های ذیصلاح منطقه، انجام مطالعات تکمیلی شامل ارزیابی توان اکولوژی جهت بارگذاری واحدهای پتروشیمی و آب شیرین کن و پروژه های پی آیند، بررسی اثرات تجمعی آب شیرین کن بر مناطق تحت مدیریت سازمان و اکوسیستم دریا، بررسی میزان و اثرات ناشی از خروجی های آلاینده های گازی و پساب صنعتی حاصل از فرآیند بر اساس اسناد فنی طرح (ارزیابی اثرات زیست محیطی) و ارائه برنامه مدیریت و پایش زیست محیطی مناسب را خواستار شده است.

وی در ادامه تصریح کرده است: صدور مجوز محیط زیستی تابع نتایج حاصل از انجام مطالعات مذکور و بررسی در کمیته ارزیابی سازمان حفاظت محیط زیست است.
سرپرست معاونت محیط زیست انسانی سازمان حفاظت محیط زیست در پایان خاطرنشان کرده است که می بایست از هرگونه عملیات اجرایی قبل از انجام مطالعات تکمیلی و صدور مجوز محیط زیستی اجتناب شود.                           ",https://www.asriran.com/003V6j
834564,۱۴۰۱/۰۱/۲۲,اقتصادی,خبر خوش برای تاکسیرانان/ قیمت اسقاط خودرو ۳۱ میلیون شد,با توجه به فرسودگی ۵۰ درصدی ناوگان تاکسیرانی شهر تهران این افزایش قیمت فرصت خوبی برای تاکسیرانان است که برای نوسازی تاکسی های خود اقدام کنند.,"معاون فنی و بهره‌برداری سازمان تاکسیرانی شهر تهران با تاکید بر روند نوسازی این ناوگان گفت: قیمت متوسط اسقاط خودرو به ۳۱ میلیون و ۵۰۰ هزار تومان افزایش یافت و این فرصت خوبی است که تاکسیرانان برای نوسازی اقدام کنند.
سیدعلی محتشمی‌پور روز دوشنبه در این باره به ایرنا گفت: تا پیش از دی ماه سال گذشته قیمت اسقاط خودرو ۲۰ میلیون تومان بود و تاکسیرنان همواره تقاضا داشتند که این قیمت افزایش یابد در مرحله اول این قیمت به ۲۴ میلیون و ۵۰۰ هزار تومان رسید و اکنون به ۳۱ میلیون و ۵۰۰ هزار تومان افزایش یافت.
وی اظهار کرد: با توجه به فرسودگی ۵۰ درصدی ناوگان تاکسیرانی شهر تهران این افزایش قیمت فرصت خوبی برای تاکسیرانان است که برای نوسازی تاکسی های خود اقدام کنند.
معاون فنی سازمان تاکسیرانی شهر تهران با اشاره به برخی مشکلات تاکسیرانان با بیان اینکه طبق ضوابط، مراکز اسقاط باید ارزش اسقاطی را به مالک تاکسی فرسوده پرداخت کند، گفت: در سنوات گذشته رانندگان تاکسی‌های فرسوده این مطالبه و ایراد را داشتند که ارزش اسقاط پرداختی متناسب با قیمت خودرو در بازار عمومی نیست و اعلام می‌کردند که اگر خودروی فرسوده‌شان پلاک عمومی داشت به مبلغ بیشتری از آنها خریداری می‌شد و همیشه این مقایسه قیمت خرید و فروش خودروی فرسوده در کشور با قیمت اسقاط تاکسی وجود داشت و مورد انتقاد رانندگان تاکسی بود.
به گفته وی، رانندگان تاکسی اعلام می‌کردند که وقتی به مراکز اسقاط مراجعه می‌کنند و خودروی فرسوده خود را تحویل می‌دهند به بهانه کسری قطعات خودرو معمولا چند میلیون تومان بابت کسورات از اسقاط خودرو کم می‌کردند که این کسورات منطقی نبود و همچنین مطالبه سوم مالکین تاکسی‌های فرسوده این بود که آنها عنوان می‌کردند که اساسا مالک خودروی فرسوده است و خودشان باید تعیین کنند که خودروی فرسوده‌شان را به کدام مرکز بفروشند و درخواست داشتند که اختیار انتخاب مرکز اسقاط در ید اختیار خودشان باشد.
محتشمی پور با بیان اینکه از دو سال گذشته پیگیری‌هایی در این خصوص با نهادها و سازمان‌های مربوطه از جمله ستاد سوخت انجام می‌شد و از آنها می‌خواستیم که مطابق تکالیف از رده خارج کردن، ارزش گذاری قیمت خودروی فرسوده که برعهده ستاد است اصلاح شده و براساس نوع هر خودرو ارزش گذاری انجام شود، خاطرنشان کرد: اگر این ارزش گذاری مشخص می‌شد، دیگر فرقی نداشت که تاکسی فرسوده در چه مرکزی اسقاطی می‌شود، بلکه از آنجایی که تفاوتی بین مراکز وجود نداشت چرا که قیمت ثابت بود بسیاری از مشکلات حل می‌شد.
وی خاطرنشان کرد: متاسفانه در دو سال گذشته هیچ جواب درستی برای این درخواست نشنیدیم و از آنجایی که ما نیز تحت فشار مالکین تاکسی‌های فرسوده بودیم نهایتا از دی ماه سال گذشته که به یکباره شاهد افزایش ۱۸ میلیونی قیمت تاکسی بودیم با نمایندگان جامعه تاکسی و مراکز اسقاط جلسه گذاشتیم.
به گفته معاون سازمان تاکسیرانی شهر تهران، قرار است هر دو ماه یکبار فراخوانی به مراکز اسقاط فعال و معتبر داده شود و در قالب فرمت مشخص هر مرکزی که مایل است، قیمت اسقاط و قیمت کسورات ناشی از نواقص احتمالی را اعلام کند و در این میان مراکز اسقاط نیز تعهد می‌دهد که قیمت‌ها تغییر نکند و از سویی دیگر زمانی که مشخص شود مرکز اسقاط ارزش واقعی لاشه خودرو را پرداخت نمی‌کند بلافاصله با مرکز اسقاط همکاری‌مان را قطع می‌کنیم و تمام این ملاحظات در قالب یک فراخوان اعلام شده است.
امکان مجدد خرید تاکسی نقدی به تعداد محدود در تهران
وی همچنین از فراهم آمدن مجدد امکان ثبت نام نقدی تاکسی‌های تولیدی، با قیمت قبلی (صرفا با افزایش تعرفه بیمه) و به تعداد محدود در ابتدای سال ۱۴۰۱ خبر داد.
محتشمی پور در این باره گفت: پیش از این، فرآیند ثبت نام نقدی نوسازی تاکسی فرسوده برای مدتی متوقف شده بود که متعاقب هماهنگی‌های صورت گرفته با شرکت ایران خودرو، این امکان مجددا برای تعداد محدودی خودروی تاکسی فراهم آمده است.
وی اظهار کرد: متقاضیان می توانند با مراجعه، تکمیل فرم، مشخص کردن خودروی درخواستی و ثبت نام نسبت به استفاده از این امکان اقدام کنند؛ بدیهی است با توجه به تعداد محدود خودروهای در نظر گرفته شده به منظور ارائه به صورت نقدی، اولویت با کسانی است که زودتر برای ثبت نام اقدام کرده اند.
به گزارش ایرنا، بیش از ۷۰ هزار تاکسی در سطح پایتخت فعال است که سازمان تاکسیرانی تهران یکی از بزرگترین ناوگان حمل و نقل عمومی در خاورمیانه و جهان محسوب می شود. در حال حاضر نیمی از این ناوگان فرسوده است و نیازمند نوسازی فوری است.                           ",https://www.asriran.com/003V6i
834563,۱۴۰۱/۰۱/۲۲,اقتصادی,بودجه مقابله با گرد و غبار چقدر است؟,اخیراً در برخی اظهار نظرهای غیر صحیح عنوان شده بود دولت از بودجه سال گذشته اعتبارات مربوط به مقابله با ریزگردها را حذف کرده حال‌ آنکه همچنان این اقدامات در جریان است.,"دولت در سال گذشته برای مهار کانون‌های گردوغبار ۲ هزار و ۳۸۲ میلیارد ریال تخصیص داده است.
به گزارش ایلنا و به نقل روابط عمومی و امور بین‌الملل سازمان برنامه‌وبودجه، از اواخر سال ۱۳۹۶ و با توجه به تشدید پدیده گردوغبار، اقدامات اجرایی به‌منظور مهار و مدیریت کانون‌های داخلی منها گردوغبار، در قالب ردیف متفرقه‌ای از محل منابع صندوق توسعه ملی آغاز شد.
بنابر این گزارش طی مهروموم‌های ۱۳۹۶ لغایت ۱۳۹۹ جمعاً مبلغ ۲۴ هزار و ۹۷۷ میلیارد ریال اعتبار، تحت عنوان «مقابله با پدیده گردوغبار و تأثیر آن بر شبکه‌های برق»، پرداخت شده است. در این راستا حدود ۷۵% این منابع صرف اقدامات و عملیات پیشگیرانه، مقابله‌ای و احیای عرصه‌ها و کانون‌های منها گردوغبار و الباقی نیز به‌منظور تقویت و بهسازی شبکه انتقال و توزیع برق شده است.
در این خصوص و با توجه به وسعت، شدت و پراکنش جغرافیایی کانون‌های گردوغبار و همچنین محدودیت‌های ادافیکی حاکم بر این کانون‌ها، نوع مداخلات مورد نیاز عمدتاً در قالب اقدامات احیایی، لایروبی انهار و بهسازی مسیل‌ها و مرطوب‌سازی کانون‌ها از طریق احداث کانال‌های انتقال آب تعریف و اجرا شده‌اند. به‌نحوی ‌که تا پایان سال ۱۳۹۹ مجموعاً ۲ میلیون و ۱۰۵ هزار هکتار عملیات احیایی و مراقبت و نگهداری و ۶۴۴ هزار مترمکعب عملیات لایروبی، احداث و اصلاح مجاری انتقال و هدایت آب به کانون‌های بحرانی توسط دستگاه‌های اجرایی مرتبط انجام شده است.
همچنین در سال ۱۴۰۰ نیز در قالب ردیف متفرقه (ردیف ۸۳-۵۵۰۰۰۰ جدول شماره ۹ قانون بودجه کشور)، مبلغ سه هزار و ۳۴۰ میلیارد ریال جهت ادامه و توسعه اقدامات مورد اشاره، در نظر گرفته شده بود که تا پایان سال نیز مبلغ ۲ هزار و ۳۸۲ میلیاردریال (حدود ۷۱ درصد) تخصیص داده شده است،‌ با این مبلغ در سطحی بالغ‌بر ۱۱۰ هزار هکتار عملیات کنترل و تثبیت کانون‌های داخلی گردوغبار و مراقبت و نگهداری در محدوده ۲۱ استان کشور انجام شده است.
شایان ذکر است برای سال جاری (۱۴۰۱) نیز با عنایت به اهمیت موضوع و تشدید دامنه خشک‌سالی‌ها و در نتیجه پیش‌بینی شدت یافتن این پدیده و حتی توسعه جغرافیایی آن، اعتباری معادل ۳ هزار و ۱۶۳ میلیارد ریال در قالب ردیف متفرقه (ردیف ۸۳-۵۵۰۰۰۰ جدول شماره ۹ قانون بودجه کشور)، جهت حفظ و نگهداری پروژه های سنواتی و تداوم و توسعه اقدامات مورد نیاز در نظر گرفته شده است.
گفتنی است اخیراً در برخی اظهار نظرهای غیر صحیح عنوان شده بود دولت از بودجه سال گذشته اعتبارات مربوط به مقابله با ریزگردها را حذف کرده حال‌ آنکه همچنان این اقدامات در جریان است.                           ",https://www.asriran.com/003V6h
834562,۱۴۰۱/۰۱/۲۲,سیاست خارجی,سئول: هیچ مقامی از کره جنوبی قصد سفر به ایران ندارد,این اظهارات در واکنش به صحبت‌های خطیب‌زاده سخنگوی وزارت امور خارجه کشورمان در مورد سفر یک مقام عالیرتبه به ایران تا پایان هفته مطرح شد.,"وزیر خارجه کره جنوبی تاکید کرد که در حال حاضر، هیچ مقامی از این کشور قصد سفر به ایران را ندارد.
این اظهارات در واکنش به صحبت‌های خطیب‌زاده سخنگوی وزارت امور خارجه کشورمان در مورد سفر یک مقام عالیرتبه به ایران تا پایان هفته مطرح شد.
سعید خطیب‌زاده سخنگوی وزارت امور خارجه در گفت‌وگو با ایلنا، در پاسخ به این سؤالی درباره صحت خبر منتشر شده مبنی بر آزادی بخشی از منابع ارزی ایران گفت: این خبر درست است و تا پایان هفته بخشی از منابع ایران آزاد می‌شود. همچنین در همین رابطه یک مقام عالیرتبه تا پایان هفته به ایران سفر خواهد کرد.                           ",https://www.asriran.com/003V6g
834559,۱۴۰۱/۰۱/۲۲,اخبار سلامت,کرونا در ایران/ ۳۱۲۵ مبتلا شدند و ۳۴ نفر قربانی,در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.,"بنابر اعلام وزارت بهداشت، در ۲۴ ساعت گذشته ۳هزار و ۱۲۵ بیمار جدید کووید ۱۹ در کشور شناسایی شدند و متاسفانه ۳۴ نفر نیز به دلیل این بیماری جان خود را از دست دادند.
به گزارش ایسنا، از دیروز تا امروز ۲۲ فروردین ماه ۱۴۰۱ و بر اساس معیارهای قطعی تشخیصی، ۳ هزار و ۱۲۵ بیمار جدید مبتلا به کووید۱۹ در کشور شناسایی شد که ۴۳۳ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۹۴ هزار و ۷۶۸ نفر رسید.
متاسفانه در طول ۲۴ ساعت گذشته، ۳۴ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۶۵۰ نفر رسید.
خوشبختانه تا کنون ۶ میلیون ۹۲۲ هزار و ۶۲۹ نفر از بیماران، بهبود یافته و یا از بیمارستان ها ترخیص شده اند.
یک هزار و ۴۸۷ نفر از بیماران مبتلا به کووید۱۹ در بخش های مراقبت های ویژه بیمارستان ها تحت مراقبت قرار دارند.
تا کنون ۵۰ میلیون و ۷۹ هزار و ۹۹۵ آزمایش تشخیص کووید۱۹ در کشور انجام شده است.
در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.                           ",https://www.asriran.com/003V6d
834560,۱۴۰۱/۰۱/۲۲,سیاست خارجی,هشدار قوه قضائیه نسبت به مشکلات سفر‌های خارج از کشور,هنگام خرید حتی‌الامکان از کارت‌های اعتباری به جای وجه نقد استفاده کنید و پس از خرید برچسب مخصوص فروشگاه بر روی کیسه‌های خرید را تا رسیدن به محل اقامت جدا نکنید و رسید خرید را نگهداری کنید.,"رئیس دبیرخانه شورای عالی پیشگیری از وقوع جرم قوه قضاییه به برخی هشدار‌های جدی هنگام سفر به خارج از کشور در قالب گردشگری یا اقامتی اشاره کرد.
به گزارش ایلنا، علیرضا ساوری اظهار کرد: در هنگام سفر خارجی برخی مشکلات برای هموطنان ایرانی بروز می‌کند که در بعضی موارد ناخواسته منجر به بازداشت یا محکومیت آنان می‌شود. لذا آگاهی از برخی اطلاعات کلی با هدف پیشگیری از تکرار حوادث برای سایر هموطنان حائز اهمیت است.
رئیس کمیته پیشگیری از جرایم ایرانیان خارج از کشور بیان کرد: هموطنان در طول سفر خارجی در قالب توریستی یا اقامتی نباید به هیچ‌وجه بسته یا امانتی تحت عنوان دارو یا هر عنوان دیگر از «اشخاص ناشناس» حتی ایرانیان، برای انتقال به کشور مقصد قبول کنند. همچنین همراه داشتن گذرنامه معتبر، تهیه بلیط برگشت از ایران، همراه داشتن ارز کافی، تکمیل اظهارنامه ارزی در صورت داشتن بیش از ۱۰ هزار دلار هنگام ورود به کشور خارجی، همراه داشتن یک نسخه کپی از گذرنامه، بلیط و سایر مدارک برای مسافرت خارجی ضروری است.
ساوری افزود: شماره تلفن‌های ضروری به ویژه تلفن پلیس و سفارت ایران را همراه داشته باشید. حتی‌المقدور به صحنه‌های تجمع، تظاهرات خیابانی، درگیری و امثال آن نزدیک نشوید و در صورت بازداشت حتما موضوع را به سفارت اطلاع دهید.
مشاور ارشد معاون اجتماعی و پیشگیری از وقوع جرم قوه قضاییه به هموطنان عازم به خارج از کشور هشدار داد: از هر گونه نزاع و درگیری پرهیز کنند، زیرا در برخی از کشور‌ها حتی اگر درگیری به صلح و سازش ختم شود، جنبه عمومی جرم تعقیب می‌شود.
ساوری ادامه داد: هنگام خرید حتی‌الامکان از کارت‌های اعتباری به جای وجه نقد استفاده کنید و پس از خرید برچسب مخصوص فروشگاه بر روی کیسه‌های خرید را تا رسیدن به محل اقامت جدا نکنید و رسید خرید را نگهداری کنید.
وی اظهار کرد: هموطنان در مورد وعده‌های فریبنده و وسوسه‌انگیز از قبیل اخذ اقامت، مساعدت در کاریابی، تجارت، تهیه روادید اروپا، تهیه روادید کار، گذرنامه جعلی و ... هوشیار باشند. این پیشنهاد‌ها معمولا از سوی عوامل قاچاقچیان مطرح می‌شود و قبول آن‌ها حوادث بسیار تلخ و جبران‌ناپذیری به دنبال دارد.
ساوری ادامه داد: این‌گونه افراد اغلب قربانیان خود را در برخی جرائم مشارکت می‌دهند و پس از اخذ پول، موجبات بازداشت آن‌ها را فراهم می‌کنند.
وی گفت: اکنون بسیاری از هموطنان به دلیل ناآگاهی از بسیاری از موضوعات و قوانین سایر کشور‌ها در هنگام عزیمت به مسافرت خارج از کشور از سوی پلیس کشور ثالت دستگیر و هم‌اکنون در زندان‌های آن‌ها تحمل کیفر می‌کنند.                           ",https://www.asriran.com/003V6e
834558,۱۴۰۱/۰۱/۲۲,عمومی,پلمپ ۹ شهربازی غیر استاندارد در استان تهران,تعداد تجهیزات غیراستاندارد پلمب شده ۳۶ تجهیز و تعداد تجهیزاتی که اخطار گرفتند، ۳۰ تجهیز بود.,"مدیرکل استاندارد تهران گفت: با اجرای طرح یک ماهه عیدانه ویژه سازمان ملی استاندارد ایران، ۹ شهربازی غیراستاندارد در استان پلمب شد.
به گزارش عصر ایران به نقل از روابط عمومی اداره‌کل استاندارد استان تهران، عباس نوری در این خصوص اظهار کرد: بازرسان استاندارد در بازرسی از ۶۰ شهربازی در سطح استان، ۹ شهربازی را به علت نداشتن مجوز استاندارد، پلمب کردند و به ۲ شهربازی دیگر، اخطار دادند.
وی با اشاره به ابلاغ طرح مذکور به کلیه مالکان و بهره‌برداران شهربازی‌های استان و نیز شهرداران مناطق ۲۲گانه شهرداری تهران و شهرداری‌های تابعه، پیش از اجرای طرح، ادامه داد: تعداد تجهیزات غیراستاندارد پلمب شده ۳۶ تجهیز و تعداد تجهیزاتی که اخطار گرفتند، ۳۰ تجهیز بود.
مدیرکل استاندارد تهران در پایان گفت: در سال گذشته، بیش از ۱۱۰۰ تجهیز بازی و ۶۴ شهربازی غیراستاندارد پلمب شد.                           ",https://www.asriran.com/003V6c
834557,۱۴۰۱/۰۱/۲۲,عمومی,نتیجه اولیه آزمون دکتری ۱۴۰۱ چهارشنبه منتشر می‌شود,دفترچه راهنمای انتخاب رشته‌های تحصیلی این آزمون از طریق درگاه اطلاع‌رسانی این سازمان از روز چهارشنبه همزمان با اعلام نتایج در اختیار داوطلبان مجاز به انتخاب رشته قرار خواهد گرفت.,"کارنامه نتایج اولیه آزمون ورودی دوره دکتری ""Ph.D"" (نیمه‌متمرکز) سال ۱۴۰۱ روز چهارشنبه مورخ ۲۴ فروردین از طریق درگاه اطلاع‌رسانی سازمان سنجش آموزش کشور منتشر می‌شود.
به گزارش ایسنا، داوطلبان آزمون ورودی دوره دکتری ""Ph.D"" (نیمه‌متمرکز) سال ۱۴۰۱ می‌توانند با استفاده از شماره داوطلبی یا شماره پرونده و همچنین شماره شناسنامه و سال تولد به کارنامه نتایج اولیه آزمون خود دسترسی داشته باشند.
آن‌دسته از افرادی که براساس مندرجات کارنامه اولیه مجاز به انتخاب رشته‌های تحصیلی شده‌اند، باید از روز پنجشنبه مورخ ۲۵ تا روز یکشنبه ۲۸ فروردین ماه جاری نسبت به ثبت کدرشته‌محل‌های انتخابی خود (حداکثر ۵۰ کدرشته محل در صورت وجود) با توجه به رشته امتحانی که در آن آزمون داده‌اند، در درگاه اطلاع‌رسانی این سازمان اقدام کنند.
به داوطلبان توصیه شده است ابتدا نسبت به مطالعه دقیق دفترچه راهنمای انتخاب رشته‌های تحصیلی و اطلاعیه‌های مرتبط با آن اقدام کرده، سپس کدرشته‌محل‌های مورد علاقه خود را از کدرشته‌محل‌های مربوط به رشته امتحانی، انتخاب و اولویت‌ها را به ترتیب علاقه، مرتب کرده و پس از آن نسبت به ثبت انتخاب های خود اقدام کنند.
دفترچه راهنمای انتخاب رشته‌های تحصیلی این آزمون از طریق درگاه اطلاع‌رسانی این سازمان از روز چهارشنبه همزمان با اعلام نتایج در اختیار داوطلبان مجاز به انتخاب رشته قرار خواهد گرفت.
اسامی معرفی شدگان دارای حدنصاب به منظور شرکت در مرحله دوم (مصاحبه، بررسی سوابق علمی و پژوهشی و ...) در دهه سوم اردیبهشت ماه ۱۴۰۱ از طریق درگاه اطلاع‌رسانی این سازمان منتشر خواهد شد.
داوطلبانی که مجاز به انتخاب رشته و علاقه‌مند به انتخاب رشته‌های دانشگاه آزاد اسلامی هستند، لازم است به درگاه دانشگاه مذکور به آدرس www.azmoon.org مراجعه و براساس اطلاعیه‌های مربوط که در درگاه آن دانشگاه اطلاع‌رسانی خواهد شد، اقدام کنند.
داوطلبان علاقه‌مند به انتخاب هر یک از کد رشته‌های امتحانی مربوط به دانشگاه‌های امام صادق (ع)، جامع امام حسین (ع) و علوم انتظامی امین که فقط مجاز به انتخاب رشته در دوره‌های غیرروزانه شده‌اند، در صورت تمایل و دارابودن شرایط لازم مطابق توضیحات انتهای دفترچه می‌توانند کد رشته محل‌های مربوط به دوره‌های روزانه فقط دانشگاه های ذی ربط را نیز انتخاب کنند و در سایر دانشگاه ها و مؤسسات آموزش عالی منحصراً مجاز به انتخاب رشته از دوره‌های مجاز و براساس رشته امتحانی خود هستند.                           ",https://www.asriran.com/003V6b
834554,۱۴۰۱/۰۱/۲۲,حوادث,۱۱۰۰ نفر در تصادفات نوروزی جان باختند / افزایش قربانیان نسبت به نوروز ۱۴۰۰,مطابق این گزارش در نوروز امسال به طور میانگین روزانه ۵۵ نفر در حوادث رانندگی جان خود را از دست داده اند در حالی که این رقم در مدت مشابه سال قبل، روزانه ۴۹ نفر ثبت شده بود.,"پزشکی قانونی آمار اولیه جانباختگان تصادفات نوروزی را اعلام کرد که بر اساس آن بیش از ۱۱۰۰ نفر در تصادفات نوروز سال ۱۴۰۱ جان خود را از دست داده‌اند.
به گزارش ایسنا، روز گذشته سیدکمال هادیانفر، رییس پلیس راهنمایی و رانندگی کشور آمار جانباختگان تصادفات نوروزی بر حسب اطلاعات سامانه رویدادهای پلیس را اعلام کرد که حاکی از مرگ ۸۳۸ نفر در تصادفات در نوروز امسال بود.
این آمار که بر اساس جانباختگان سر صحنه و تا حدود سه روز پس از اعزام به بیمارستان استخراج شده بود. حالا در تازه‌ترین آماری که از سوی پزشکی قانونی اعلام شده و البته همچنان آمار اولیه این سازمان محسوب می‌شود، خبر رسید که یک‌هزار و ۱۰۱ تن در تصادفات این ایام جان خود را از دست داده‌اند.
پزشکی قانونی اعلام کرد: براساس آمار اولیه جمع آوری شده توسط واحد آمار سازمان پزشکی قانونی کشور، در طرح نوروزی ۱۴۰۱ یعنی ۲۵ اسفند ۱۴۰۰ تا ۱۵ فروردین۱۴۰۱ ، یکهزار و ۱۰۱ نفر در حوادث رانندگی جان خود را از دست دادند که از این تعداد ۷۸۷ نفر مرد و ۳۱۴ نفر زن بودند.
همچنین از این تعداد ۸۰۰ نفر در محورهای برون شهری، ۲۳۱ نفر در مسیرهای درون شهری، ۶۰ نفر در مسیرهای روستایی و مابقی در سایر مسیرها جان باخته اند.
در تعطیلات نوروز امسال، استان های سیستان و بلوچستان با ۱۱۷ فوتی، فارس با ۱۰۴ و کرمان با ۹۶ فوتی بیشترین و استان های اردبیل با چهار، چهارمحال و بختیاری با شش و قزوین با ۱۱ فوتی کمترین آمار کشته های تصادفات را داشته اند.
مرگ روزانه ۵۵ نفر در نوروز امسالمطابق این گزارش در نوروز امسال به طور میانگین روزانه ۵۵ نفر در حوادث رانندگی جان خود را از دست داده اند در حالی که این رقم در مدت مشابه سال قبل، روزانه ۴۹ نفر ثبت شده بود.
همچنین مقایسه آمار اولیه تلفات تصادفات نوروز امسال با آمار اولیه سال گذشته بر اساس میانگین روزانه نشان می دهد که تعداد کشته های تصادفات در نوروز امسال با رشد ۱۱.۹ درصدی مواجه بوده است.
ایام نوروز سال ۱۴۰۰ (به علت کبیسه بودن سال ۱۳۹۹ و افزوده شدن روز ۳۰ اسفند به ایام طرح نوروزی، ۲۱ روز و ایام نوروز امسال ۲۰ روز بوده؛ به همین دلیل برای مقایسه آمار تلفات از میانگین روزانه استفاده شده است.
تعداد کشته های تصادفات در نوروز سال گذشته بر اساس آمار اولیه همان سال، یکهزار و ۳۳ نفر گزارش شده بود که امسال به یکهزار و ۱۰۱ نفر رسید.
بیشترین تلفات در روز پنجم فروردینبر اساس این گزارش و طبق بررسی صورت گرفته در مورد تعداد تلفات هر روز، بیشترین آمار کشته های حوادث رانندگی نوروز سال جاری در روز جمعه پنجم فروردین ماه ۱۴۰۱ با ثبت۸۰ فوتی وکمترین آن با ۲۵ فوتی در روز ۱۴ فروردین ثبت شده است.
بر اساس اعلام پزشکی قانونی آنچه در این خبر به عنوان آمار تلفات تصادفات نوروزی ۱۴۰۱ اعلام شده، آمار اولیه حوادث رانندگی است و آمار نهایی و قطعی تلفات، نیمه دوم اردیبهشت سال جاری از سوی سازمان پزشکی قانونی کشور منتشر خواهد شد که احتمالا آمار آن افزایش خواهد یافت.                           ",https://www.asriran.com/003V6Y
834553,۱۴۰۱/۰۱/۲۲,بین الملل,بازداشت روزنامه‌نگار هنگ‌کنگی به اتهام انتشار مطالب فتنه‌انگیز,در یک سال گذشته تعدادی از رسانه‌های مستقل هنگ‌کنگ تعطیل شده‌اند. (عکس: آلان او کا-لون، روزنامه‌نگار بازداشت شذه هنگ‌کنگی),"پلیس هنگ‌کنگ یک روزنامه‌نگار سرشناس را به اتهام «توطئه برای انتشار و بازتولید مطالب فتنه‌انگیز» بازداشت کرد.
به گزارش ایسنا، به نقل از خبرگزاری اسپوتنیک، گزارش‌ها حاکی از آن است که آلان او کا-لون، روزنامه‌نگار ۵۴ ساله هنگ‌کنگی صبح امروز (دوشنبه) در منزلش بازداشت شد.
او در رسانه‌های محلی مانند تی‌وی‌بی و آرتی‌اچ‌کی‌ فعالیت داشته و مقاله‌هایش را در روزنامه‌ها و شبکه‌های اجتماعی مختلفی منتشر می‌کرد.
در یک سال گذشته تعدادی از رسانه‌های مستقل هنگ‌کنگ تعطیل شده‌اند.
در اوایل ژانویه، پایگاه خبری مستقل «سیتیزن‌نیوز» پایان کار خود را اعلام کرده و «شرایط وخیم رسانه» در هنگ‌کنگ را از دلایل آن عنوان کرد.
در دسامبر گذشته نیز «استندنیوز» که با حملات متعدد به دفاتر و بازداشت روزنامه‌نگاران و اعضای هیات مدیره‌اش روبرو بود، به فعالیت خود پایان داد.
در ماه ژوئن نیز روزنامه «اپل دیلی» که حامی اپوزیسیون هنگ‌کنگ است، به‌ دنبال بازداشت مدیران ارشد خود، به فعالیتش خاتمه داد. این روزنامه به «تبانی با نیروهای خارجی برای مختل کردن امنیت ملی چین» متهم شد.
تعطیلی‌ این رسانه‌ها پس از آن اتفاق افتاد که مقامات چین قانون امنیت ملی را در هنگ‌کنگ تصویب کردند که در آن ""جدایی‌طلبی، براندازی، تروریسم و تبانی با کشورهای خارجی"" جرم‌انگاری شد. این قانون در ۳۰ ژوئن سال گذشته به اجرا درآمد.                           ",https://www.asriran.com/003V6X
834552,۱۴۰۱/۰۱/۲۲,سیاسی,"میرتاج‌الدینی:
مجلس با افزایش قیمت اینترنت مخالف است",شرکت مخابرات به این علت که یکی از شرکت‌های غالب و دارای مشترک بالا است، برای تغییر تعرفه، حتی در بازه کف و سقف مصوب هم باید مجوز دریافت کند و این‌که آیا چنین کاری را انجام داده یا نه، بررسی و اعلام می‌شود.,"رییس فراکسیون راهبردی مجلس شورای اسلامی با تاکید بر اینکه مجلس با افزایش تعرفه اینترنت ثابت و موبایل مخالف است گفت که افزایش تعرفه تنها در صورت افزایش کیفیت خدمات و بهره‌مندی مشترکان از تکنولوژی‌های برتر امکان پذیر است.
به گزارش ایسنا، سیدمحمدرضا میرتاج الدینی در رابطه با مسائل مطرح شده مبنی بر افزایش تعرفه خدمات اینترنت از سوی اپراتورها، اظهار کرد: نمایندگان مجلس شورای اسلامی با افزایش تعرفه‌ اینترنت به این شکل مخالف هستند و اگر قرار است افزایش تعرفه‌ها مدنظر قرار گیرد باید این مسئله بر اساس افزایش کیفیت باشد و مشترکین بتوانند از تکنولوژی‌های برتر در حوزه اینترنت ثابت و موبایل بهره‌مند شوند.
وی ادامه داد: در بخش اینترنت ثابت حتما باید شبکه فیبری در دسترس مردم قرار گیرد اپراتورها بر اساس آن، تعرفه‌گذاری جدید را مدنظر قرار دهند.
رییس فراکسیون راهبردی مجلس شورای اسلامی با تاکید بر اینکه به طور حتم مجلس شورای اسلامی با افزایش قیمت تعرفه اینترنت بر اساس تکنولوژی‌های منسوخ گذشته مخالفت خواهد کرد، گفت: حتما باید افزایش تعرفه‌ها با افزایش کیفیت شبکه همراه باشد.
همچنین سهیل یحیی زاده، رییس کمیته ارتباطات و فناوری اطلاعات فراکسیون راهبردی مجلس شورای اسلامی با اشاره به اینکه در اسرع وقت و به صورت فوری جلسه‌ای از سوی کمیته مذکور با حضور اپراتورها و نمایندگان مجلس شورای اسلامی جلسه‌ای را برگزار می‌کنیم، گفت: نتایج این جلسه در اختیار نمایندگان مجلس شورای اسلامی قرار خواهد گرفت.
وی با اشاره به اینکه مصوبه ۲۶۶ کمیسیون تنظیم مقررات و ارتباطات رادیویی در سال ۱۳۹۶، آخرین مصوبه حوزه تعرفه‌گذاری خدمات اینترنت ثابت بوده است، گفت: در این مصوبه برای خدمات اینترنتی، کف و سقف قیمت تعیین شده است و همه شرکت‌ها ملزم به رعایت آن هستند؛ بعد از مصوبه ۲۶۶، مصوبه دیگری نداشته‌ایم و همچنان ملاک ما همان مصوبه است، با توجه به رقابتی بودن فضای بازار، بعضی شرکت‌ها خدمات خود را با تعرفه پایین‌تر از سقف مصوب ارائه می‌کردند و اکنون اعلام کرده‌اند تعرفه را به سقف مصوبه رسانده‌اند که صحت این مسئله باید توسط سازمان تنظیم مقررات و ارتباطات رادیویی بررسی شود.
یحیی‌زاده ادامه داد: البته شرکت مخابرات به این علت که یکی از شرکت‌های غالب و دارای مشترک بالا است، برای تغییر تعرفه، حتی در بازه کف و سقف مصوب هم باید مجوز دریافت کند و این‌که آیا چنین کاری را انجام داده یا نه، بررسی و اعلام می‌شود.
وی با اشاره به اینکه بر اساس مصوبه موجود در رابطه با اپراتورهای غالب، علاوه بر اینکه ملزم به رعایت سقف و کف هستند، باید بسته‌ها و تعرفه‌گذاری‌ها به تایید سازمان تنظیم مقررات و ارتباطات رادیویی برسد،‌ بیان کرد: بنابراین اپراتورها مجاز نیستند نسبت به تغییر بسته‌های تعرفه حتی در بازه مربوطه راسا اقدام کنند.
وی همچنین درباره احتمال مصوبه جدید و افزایش مجدد تعرفه‌ها، تصریح کرد: هنوز مصوبه جدیدی در دستور کار نیست اما اگر چنین باشد قطعا شرط اولیه، افزایش کیفیت است چراکه اول باید کیفیت بیشتر شود و پس از آن انتظار داشته باشیم مشترکان، افزایش قیمت را بپذیرند.                           ",https://www.asriran.com/003V6W
834551,۱۴۰۱/۰۱/۲۲,سیاست خارجی,خطیب‌زاده: بخشی از پول‌های بلوکه شده ایران به زودی آزاد می‌شود,,"سخنگوی وزارت امور خارجه از آزادسازی مقادیری از پول های بلوکه شده ایران در آینده نزدیک خبر داد.
سعید خطیب زاده، در گفت‌وگو با ایسنا، در مورد اخبار منتشر شده درباره آزادسازی بخشی از پول های بلوکه شده ایران با تایید این خبر گفت: اصل آزادسازی انجام می شود.
وی ادامه داد: تا آخر هفته‌ یک هیات ارشد به این منظور به تهران سفر می‌کند و بخشی از پول های بلوکه شده ایران به زودی آزاد می‌شود.                           ",https://www.asriran.com/003V6V
834550,۱۴۰۱/۰۱/۲۲,فرهنگی/هنری,موفقیت یک مستندساز ایرانی در جشنواره فیلم فرانسه,,"""آبتین سرابی"" مستندساز ایرانی از سی و دومین جشنواره بین المللی فیلم ENCONTRES CINÉMA NATURE فرانسه جایزه گرفت.
به گزارش عصرایران، این جشنواره بین المللی فیلم که فیلم‌هایی با موضوع رابطه انسان با محیط زیست و طبیعت را به رقابت می‌گذارد؛ به این مستندساز ایرانی جایزه داد.
جایزه بهترین مستند جشنواره به ""قطعه زمین شماره اس۷"" ساخته آبتین سرابی محصول مشترک ایران، سنگال و فرانسه تعلق گرفت.
این فیلم با فرمی شاعرانه سختی کار کارگران در بزرگترین مزرعه نیشکر کشور سنگال را نشان می دهد.

سی و دومین جشنواره بین المللی فیلم انسان و محیط زیست در کشور فرانسه از اول تا سوم آوریل برگزار شد.
این فیلم پیش از این تجربه حضور در جشنواره‌های معتبری از جمله لوکارنو سوییس، Zinebi اسپانیا, فیلم کوتاه تهران، فیلم کوتاه گلاسگو و ... را داشته است.                           ",https://www.asriran.com/003V6U
834547,۱۴۰۱/۰۱/۲۲,فرهنگی/هنری,تعطیلی بیش از نیمی از سینماهای چین,سینمای چین در سال ۲۰۲۱ با فروش ۷.۳ میلیارد دلاری، عنوان بزرگ‌ترین بازار سینمایی جهان را برای دومین سال پیاپی از آمریکا ربود,"با شروع موج جدیدی از ابتلا به ویروس کرونا در کشور چین، ۵۴ درصد از سینماهای این کشور بار دیگر تعطیل شدند.
به گزارش ایسنا به نقل از هالیوود ریپورتر، سینمای چین از ابتدای شروع همه‌گیری کرونا توانسته برای دو سال پیاپی عنوان بزرگترین بازار سینمایی جهان را از آمریکا بگیرد بار دیگر به دلیل شیوع ویروس کرونا در این کشور ناگزیر به تعطیلی سالن‌های خود شد و بر اساس اعلام آمار منتشر شده هم اکنون ۵۴ درصد از ظرفیت سینمایی این کشور غیر فعال است.
«جانوران شگفت‌انگیز: اسرار دامبلدور» به کارگردانی «دیوید ییتس» از فیلمنامه‌ای نوشته «جی.کی. رولینگ» و «استیو کلاوز» جدیدترین فیلم هالیوودی است که در چین اکران شده و تنها به فروش ۹.۷ میلیون دلاری دست یافته است.
قسمت اول ازفیلم «جانواران شگفت‌انگیزین» در سال ۲۰۱۶ در چین اکران شد که به فروش آغازین ۴۰.۴ ملییون دلار دست یافته بود و دنباله آن نیز در سال ۲۰۱۸ توانسته بود در هفته نخست اکران در چین ۳۶.۶ میلیون دلار بفروشد.
«جانوران شگفت‌انگیز: اسرار دامبلدور» سومین قسمت از مجموعه فیلم‌های دنیای جادوگری و در کل یازدهمین قسمت از فیلم‌های دنیای جادوگری هری پاتر محسوب می‌شود. در این فیلم بازیگرانی نظیر «ادی ردمین»، «کاترین واترستون»، «جسیکا ویلیامز» و «جود لا» به ایفای نقش پرداخته‌اند.
در ماه‌ها و سال‌های اخیر، فیلم‌های هالیوودی به‌طور آشکاری درآمد کمتری از محل گیشه سینمای چین داشته‌اند، اما مشخص نیست که عدم استقبال مورد انتظار از فیلم «جانوران شگفت‌انگیز: اسرار دامبلدور» در ادامه روند کاهشی علاقه چینی‌ها به فیلم‌های آمریکایی است و یا ناشی از تعطیلی مجدد بخشی از سینماها در این کشور است.
سینمای چین در سال ۲۰۲۱ با فروش ۷.۳ میلیارد دلاری، عنوان بزرگ‌ترین بازار سینمایی جهان را برای دومین سال پیاپی از آمریکا ربود. مجموع فروش سینمای چین در سال ۲۰۲۱ با افزایش بیش از ۱۰۰ درصدی نسبت به سال ۲۰۲۰ همراه است اما همچنان ۲۶ درصد نسبت به آمار سال ۲۰۱۹ و گیشه پیش از کرونا کمتر است.
سینمای آمریکا که با چالش‌های به مراتب بیشتری در مقایسه با چین در مواجهه با کرونا در سال ۲۰۲۱ رو به رو بود، در سال گذشته میلادی ۴.۵ میلیارد دلار فروخت که این رقم ۶۰ درصد کمتر از آمار گیشه در دوران پیش از کرونا (سال ۲۰۱۹) است.                           ",https://www.asriran.com/003V6R
834549,۱۴۰۱/۰۱/۲۲,اقتصادی,سازمان راهداری: فعلا نرخ کرایه‌ها افزایش نمی یابد,در حال حاضر نیز براساس آخرین تصمیمات و مصوبات ابلاغ شده نرخ کرایه ناوگان حمل و نقل عمومی بین شهری از جمله اتوبوس، مینی بوس و سواری های کرایه تا پایان فروردین ماه سال جاری افزایش پیدا نخواهد کرد.,"مدیرکل حمل و نقل مسافر سازمان راهداری و حمل و نقل جاده ای اعلام کرد که فعلا برنامه ای برای افزایش نرخ کرایه ناوگان حمل و نقل عمومی از جمله اتوبوس، مینی بوس و سواری های کرایه بین شهری وجود ندارد.
به گزارش ایسنا، در روزهای گذشته گمانه زنی هایی درباره افزایش قیمت بلیت اتوبوس، مینی بوس و سواری های کرایه پلاک عمومی بین شهری مطرح شده بود در حالی که در روزهای پایانی سال گذشته مسئولان وزارت راه و شهرسازی تأکید کرده بودند که تا پایان فروردین ماه سال ۱۴۰۱ نرخ کرایه ها افزایش نمی یابد.
داریوش باقرجوان-مدیرکل حمل و نقل مسافر سازمان راهداری و حمل و نقل جاده ای- در گفت وگو با ایسنا اظهار کرد: در مهرماه سال گذشته براساس دستور وزیر صنعت، معدن و تجارت همه نرخ ها و قیمت ها ثابت ماند و امکان افزایش آن وجود نداشت.
وی افزود: در حال حاضر نیز براساس آخرین تصمیمات و مصوبات ابلاغ شده نرخ کرایه ناوگان حمل و نقل عمومی بین شهری از جمله اتوبوس، مینی بوس و سواری های کرایه تا پایان فروردین ماه سال جاری افزایش پیدا نخواهد کرد.
مدیرکل حمل و نقل مسافر سازمان راهداری و حمل و نقل جاده ای ادامه داد: از اردیبهشت ماه امسال نیز اگر قرار بر افزایش قیمت باشد براساس مصوبه ستاد تنظیم بازار همان دستورات صادر شده تصمیم گیری خواهد شد اما تا آن زمان هیچ التهابی نباید ایجاد شود و کرایه ها براساس نرخ های سال گذشته خواهد بود.                           ",https://www.asriran.com/003V6T
834548,۱۴۰۱/۰۱/۲۲,اجتماعی ,بچه دار شدن در کدام کشورها گران تمام می‌شود؟,قانون‌گذاران گزینه‌های زیادی برای کاهش هزینه بچه‌دارشدن از جمله دادن یارانه برای نگهداری از کودک برای محدود کردن شکاف بین افراد در طبقات مختلف درآمد دارند.,"ایسنا نوشت: هزینه‌های بچه‌دار شدن بالاست و مهم نیست در کجای جهان زندگی می‌کنید اما بدانید چین به یکی از گران‌ترین مکان‌ها برای بزرگ‌کردن فرزندان تبدیل شده است.
بر اساس تحقیقات شرکت خدمات مالی جفریز در آمریکا، کره جنوبی در صدر فهرست گران‌ترین مکان‌ها برای بزرگ‌کردن کودک از بدو تولد تا سن ۱۸ سالگی است. چین در رتبه دوم و پس از آن ایتالیا قرار دارد. ایالات‌متحده در وسط و بین آلمان و ژاپن قرار دارد.
هرچند از لحاظ مقدار مطلق پول خرج شده، چین یکی از ارزان‌ترین مکان‌ها برای بچه‌دارشدن محسوب می‌شود اما همه چیز نسبی است؛ محققان جفریز می‌گویند اگر آن داده‌ها را با درصد متوسط درآمد قابل تصرف تنظیم کنیم، چین به گران‌ترین مکان برای بزرگ‌کردن بچه‌ها تبدیل می‌شود.
چه چیزی باعث می‌شود که بزرگ‌کردن بچه‌ها در خاور دور پرهزینه باشد؟
بخش بزرگی از آن مربوط به هزینه آموزش و مراقبت در زمانی که کودک در سنین اولیه خود است، می‌شود. به گفته جفریز، خدمات پیش‌دبستانی در چین تا همین اواخر عمدتا خصوصی بوده است. برای بزرگ‌کردن کودک تا سن ۱۸ سالگی در چین بیش از ۷۵هزار دلار و برای گذراندن آن‌ها از دانشگاه ۲۲هزار دلار دیگر لازم است.
درحالی‌که به نظر می‌رسد این شهریه بسیار ارزان‌تر از شهریه دانشجویان در ایالات‌متحده باشد اما تحلیل‌گران جفریز گفتند: یک تفاوت اساسی وجود دارد؛ در بسیاری از کشورهای غربی دیگر، وام دانشجویی که توسط ایالت ارائه می‌شود رایج است و بار از دوش والدین برداشته می‌شود و به خود فرزندان منتقل می‌شود.
به عنوان مثال، در آمریکا، بر اساس داده‌های هیئت کالج، ۵۵ درصد از دانشجویان مقطع کارشناسی با بدهی در سال تحصیلی ۲۰۱۹-۲۰۲۰ فارغ‌التحصیل شدند.
قانون‌گذاران گزینه‌های زیادی برای کاهش هزینه بچه‌دارشدن از جمله دادن یارانه برای نگهداری از کودک برای محدود کردن شکاف بین افراد در طبقات مختلف درآمد دارند.
پکن در حال حاضر وارد عمل شده است تا آموزش‌های بعد از مدرسه را در دسترس‌تر کند. تحلیل‌گران جفریز فکر می‌کنند کار بعدی که دولت می‌تواند انجام دهد کمک در هزینه مهدکودک است.
دولت چین در برنامه پنج ساله فعلی خود اعلام کرد که قصد دارد تا سال ۲۰۲۵ تعداد مهدکودک‌ها را برای کودکان زیر سه سال به ۴.۵ برابر در هر ۱۰۰۰ نفر افزایش دهد یعنی دو و نیم برابر مقدار فعلی. درحال‌حاضر ۴۲ میلیون کودک زیر سه سال در چین وجود دارد. گزارش جفریز نشان می‌دهد که والدین یک سوم از آن‌ها می‌خواهند که آن‌ها به مهدکودک بروند اما فقط ۵.۵درصد واقعا می‌توانند این کار را انجام دهند.
نرخ زادوولد در کشورهای ثروتمند
نرخ زادوولد در کشورهای ثروتمندتر نسبت به کشورهای در حال توسعه کمتر است. این مورد به عنوان یک «پارادوکس جمعیتی-اقتصادی» شناخته می‌شود، به این معنی که افراد دارای امکانات بیشتر نسبت به افراد با درآمد پایین‌تر فرزندان کمتری دارند.
تحلیلگران جفریز بیان کردند: همان‌طور که چین از نظر اقتصادی توسعه می‌یابد، بسیار محتمل است که مانند بسیاری از کشورهای توسعه‌یافته دیگر، وارد پارادوکس جمعیتی-اقتصادی شود و نرخ زادوولد ممکن است به سطحی پایین‌تر از آنچه انتظار می‌رود کاهش یابد.
حتی در حال حاضر، زوج‌های چینی به دلیل هزینه‌های بالای تربیتی، تمایلی به داشتن بیش از یک فرزند ندارند. در حالی که به نظر می‌رسد زوج‌ها در کشورهای غربی دو تا سه فرزند می‌خواهند اما در شرق این تعداد کمتر است.
روندهای جمعیتی مانند نرخ زادوولد بر تجارت و اقتصاد یک کشور تاثیر می‌گذارد. با کاهش جمعیت شاغل، جمعیت سالخورده در هماهنگی با شبکه رفاهی خود، از جمله تامین اجتماعی و مستمری‌های عمومی مشکل دارند. با گذشت زمان، این مورد می‌تواند نیاز به چیزهایی مانند اتوماسیون را برای جایگزینی کارگران از کار افتاده افزایش دهد.
تحلیلگران جفریز می‌گویند که در چند دهه آینده روندهای جمعیتی بر شرکت‌ها و سهام نیز تاثیر می‌گذارد. آنان انتظار دارند که شاهد تلاش مستمر و قابل توجهی برای کاهش هزینه‌های تربیت کودکان در سطح جهانی و به طور خاص در چین باشند. این تلاش‌ها ممکن است شامل معافیت‌های مالیاتی، کمک‌های نقدی و یارانه‌ها باشد.                           ",https://www.asriran.com/003V6S
834546,۱۴۰۱/۰۱/۲۲,سیاسی,جزئیات جلسه غیرعلنی امروز مجلس به روایت یکی از مخالفان «طرح صیانت»,نمایندگان با اکثریت نسبی به این بازگشت رأی دادند و از اینکه قرار است کمیسیون جدیدی برای بررسی «طرح صیانت» به گفته آقای سلیمی تشکیل شود، اطلاعی ندارم.,"یک نماینده مخالف «طرح صیانت» با اشاره به جزئیات جلسه غیرغلنی امروز مجلس گفت: در این جلسه ۱۳ نفر از نمایندگان مخالف و موافق در یک اقدام بی‌سابقه درباره این طرح صحبت کردند.
جلال رشیدی کوچی در گفت‌وگو با ایلنا، درباره بازگشت «طرح صیانت» از کمیسیون مشترک به صحن علنی مجلس شورای اسلامی در جلسه غیرعلنی امروز مجلس گفت: این طرح در نشست غیرعلنی به صورت استمزاجی مورد رأی‌گیری قرار گرفت و ۱۳ نفر از نمایندگان مخالف و موافق در یک اقدام بی‌سابقه درباره این طرح صحبت کردند.
این نماینده مجلس شورای اسلامی تاکید کرد: در انتهای این جلسه درباره ماندن طرح در کمیسیون مشترک رأی‌گیری شد که نمایندگان با ماندن «طرح صیانت» در این کمیسیون مخالفت کردند و این به معنای آن است در این رأی‌گیری که در جلسه غیرعلنی انجام شد نمایندگان با بازگشت طرح صیانت به صحن علنی موافقت کردند.
وی ادامه داد: نمایندگان با اکثریت نسبی به این بازگشت رأی دادند و از اینکه قرار است کمیسیون جدیدی برای بررسی «طرح صیانت» به گفته آقای سلیمی تشکیل شود، اطلاعی ندارم.                           ",https://www.asriran.com/003V6Q
834542,۱۴۰۱/۰۱/۲۲,فرهنگی/هنری,جنجال سانسور فیلم از کرخه تا راین,فیلیمو، فیلم از کرخه تا راین را به طور مستقیم از حوزه هنری خریداری کرده و محتوای خریداری شده را که دارای مجوز وزارت فرهنگ و ارشاد اسلامی است را بدون دخل و تصرف منتشر کرده است.,"خبرگزاری فارس، در بخش «فارس من» که پوشش دهنده نظرات مردم است، از سانسور فیلم «از کرخه تا راین» در فیلیمو انتقاد کرد.
در این مطلب با تیتر « انتقاد به سانسور صحنه‌های انقلابی برخی فیلم‌ها در فیلیمو » آمده است که:« متأسفانه برنامه فیلیمو به صورت کاملا حرفه‌ای و زیرکانه صحنه‌های انقلابی در فیلم از کرخه تا راین ساخته ابراهیم حاتمی‌کیا را سانسور و حذف نموده است که بسیار مشکوک می‌باشد. در فیلم اصلی و بعد از جشنی که همسر لیلا برای سعید می‌گیرد و آنها را غافلگیر می‌کند سعید از لیلا درخواست می‌کند فیلم ارتحال و تشییع امام خمینی (ره) را ببیند که صحنه‌هایی بسیار تأثیرگذار در فیلم شکل می‌گیرد و این سکانس در حدود چند دقیقه می‌باشد که متاسفانه توسط فیلیمو به صورت کامل حذف شده است در ضمن کل زیرنویس‌های فیلم نیز که بسیار روشنگر و انقلابی می‌باشد سانسور شده است و این بسیار برای کسانی که دم از آزادی بیان و دفاع از عدم سانسور می‌زنند، ناشایست است.»
روابط عمومی فیلیمو در واکنش به این بیانه در اطلاعیه‌ای کوتاه نوشت که:« فیلیمو، فیلم از کرخه تا راین را به طور مستقیم از حوزه هنری خریداری کرده و محتوای خریداری شده را که دارای مجوز وزارت فرهنگ و ارشاد اسلامی است را بدون دخل و تصرف منتشر کرده است.»
بعد از اطلاعیه فیلیمو، روابط عمومی سازمان سینمایی سوره وابسته به حوزه هنری به عنوان مالک معنوی فیلم از کرخه تا راین نیز به صحنه آمد و عنوان کرد که نسخه سانسور شده را از منوچهر محمدی (تهیه کننده) تحویل گرفته و همان را به فیلیمو فروخته است.
 
                            ",https://www.asriran.com/003V6M
834545,۱۴۰۱/۰۱/۲۲,اجتماعی ,هشدار هواشناسی مازندران نسبت به آتش‌سوزی در جنگل‌ها و مراتع,هواشناسی مازندران توصیه کرد که نسبت به تهویه هوا و هوادهی در گلخانه‌ها، مرغداری‌ها، دامداری‌هاو خزانه برنج اقدامات لازم صورت گیرد.,"هواشناسی مازندران با پیش‌بینی تقویت جریانات گرم جنوبی و افزایش چند درجه‌ای دمای هوا، نسبت به‌احتمال بروز آتش‌سوزی در عرصه‌های طبیعی و جنگلی این استان هشدار داد.
به گزارش ایلنا، اداره کل هواشناسی مازندران روز یکشنبه با صدور هشدار سطح زرد، زمان فعالیت این سامانه را از فردا سه‌شنبه اعلام و پیش‌بینی کرد که شرایط جوی مازندران طی این مدت علاوه برافزایش ۶ تا ۱۲ درجه‌ای دمای هوا، با وزش باد شدید گرم به‌ویژه در ارتفاعات همراه است که این امر خطر آتش‌سوزی در جنگل، مراتع و آسیب به سازه‌های کم مقاوم به همراه خواهد داشت.
هواشناسی مازندران در این اطلاعیه به دستگاه‌های اجرایی ذی‌ربط و خدمات رسان توصیه کرد که باهدف اقدامات پیشگیرانه نسبت به مقاوم‌‌سازی سازه‌های موقت، تابلوهای تبلیغاتی و پوشش گلخانه‌ها اقدام کنند.
در اطلاعیه هواشناسی مازندران ضمن توصیه به مردم نسبت به پرهیز از روشن کردن آتش در جنگل‌ها و مراتع و یا اطمینان از خاموش شدن آن، نسبت به‌احتمال ریزش سنگ درنتیجه گرمی هوا و ذوب شدن احتمالی برف هشدار داده‌شده است.
هواشناسی مازندران توصیه کرد که نسبت به تهویه هوا و هوادهی در گلخانه‌ها، مرغداری‌ها، دامداری‌هاو خزانه برنج اقدامات لازم صورت گیرد.
هواشناسی مازندران همچنین شرایط جوی استان را از چهارشنبه تا اوایل هفته آینده افزایش ابرناکی، کاهش دما، تغییر سمت و سرعت باد و بارش‌های پراکنده در سطح استان پیش‌بینی کرد.                           ",https://www.asriran.com/003V6P
834531,۱۴۰۱/۰۱/۲۲,بین الملل,انتخابات ریاست جمهوری فرانسه (عکس) / رقابت ماکرون و لوپن در مرحله دوم,مکرون در جمع هواداران گفت که خواهان فرانسه قوی در همه سطوح در کنار اروپای قوی و وفادار به ارزش های انسانی است.,"انتخابات ریاست جمهوری فرانسه دیروز یکشنبه برگزار شد. رئیس جمهور فعلی (امانوئل مکرون ) و ماری لوپن (رهبر راست افراطی) به مرحله دوم رفتند.
به گزارش عصرایران، براساس نتایج اولیه، مکرون (رئیس جمهوری فعلی - میانه رو) توانست 28 درصد و لوپن هم 23 درصد از آرا را کسب کنند. مکرون در صورت پیروزی دوره دوم ریاست جمهوری 4 ساله خود را شروع خواهد کرد.
مکرون از استقبال از پناهجویان و تقویت اتحادیه اروپا حمایت می کند و در مقابل، ماری لوپن، مخالف ورود پناهجویان و اتحادیه اروپاست.در انتخابات مرحله اول 12 نامزد به رقابت پرداختند که  رای 7 نامزد، کمتر از 5 درصد شد. هنوز آمار دقیق و نهایی مشخص نشده است. براساس برآوردها نسبت افرادی که از رای دادن هم خودداری کردند بین 26 تا 29 درصد است. در انتخابات قبلی ریاست جمهوری فرانسه، 22 درصد از افراد واجد شرایط، رای ندادند. 
14 روز دیگر مرحله دوم انتخابات برگزار می شود.
در انتخابات قبلی ریاست جمهوری (2017) نیز ماکرون توانست ماری لوپن را شکست بدهد.
شرح عکس: تصویری از نتایج انتخابات ریاست جمهوری فرانسه که رای و نسبت رای امانوئل مکرون رئیس جمهوری فعلی و ماری لوپن نامزد راست افراطی را نشان می دهد. سرنوشت انتخابات فرانسه با حضور این دو کاندیدا در مرحله دوم مشخص می شود.

در فرانسه معمولا سایر کاندیداهای میانه رو و چپ از کاندیدای مقابل راست افراطی حمایت می کنند.
بعد از مشخص شدن نتایج اولیه، مکرون در ستاد تبلیغاتی اش و در جمع هواداران گفت که خواهان فرانسه قوی در همه سطوح در کنار اروپای قوی و وفادار به ارزش های انسانی است. وی همچنین گفت که طرح های او بر پایه تقویت قدرت خرید مردم و حمایت از کارگران است.در مقابل، ماری لوپن هم در محل ستاد انتخاباتی اش گفت: می خواهم رویارویی بعدی، خوب باشد تا ملت فرانسه سرنوشت خود را تعیین کند. او از همه افرادی که در مرحله اول به مکرون رای دادند خواست که به وی رای بدهند.نظرسنجی ها و برآوردها می گویند در انتخابات مرحله دوم، مکرون می تواند با کسب 51 درصد آرا، پیروز شود. بعد از مکرون و لوپن، کاندیدای چپ ( ژان لوک ملانشن) با کسب 20 درصد از آرا در رتبه سوم قرار گرفت.اریک زمور کاندیدای راست افراطی (انتهای راست) هم با به دست آوردن 7 درصد کل آرا، چهارم شد.کاندیدای حزب سوسیالیست فرانسه ( خانم آن ایدالگو) و کاندیدای جناح راست - حزب جمهوری خواهان ( خانم والری پکرس) هم از مکرون حمایت کردند.  والری بکرس کاندیدای حزب راست با کسب 5 درصد آرا،  پنجم شد.نامزدهای شکست خورده حزب کمونیست فرانسه (فابین روسل) و حزب سبز فرانسه (والری پکرس) هم گفته اند از هواداران خود خواهند خواست به مکرون رای بدهند.
منبع عکس های انتخابات فرانسه، رویترز است.


 



 





                           ",https://www.asriran.com/003V6B
834541,۱۴۰۱/۰۱/۲۲,فرهنگی/هنری,ترانه علیدوستی همراه پدرش در اکران مستند «سمفونی حمید» (فیلم),در ویدیوی زیر شاهد تصاویری از حضور ترانه علیدوستی در کنار پدرش حمید علیدوستی در اکران ویژه مردمی «سمفونی حمید» در موزه سینما خواهید بود.,کد ویدیو  دانلود    فیلم اصلی                                     ,https://www.asriran.com/003V6L
834544,۱۴۰۱/۰۱/۲۲,اجتماعی ,آغاز قرن پانزدهم هجری و یک روایت اشتباه,خبر فوق، خبر نادرستی است. زیرا زمان یعنی تاریخ هیچ‌گاه از ۱/۱/۱ شروع نمی‌شود و ابتدای تاریخ از ۱/۱/۱ نیست، بلکه از ۰۰-۰۰-۰۰ است یعنی روز صفر و ماه صفر و سال صفر.,"علیرضا شعبانلو (عضو هیأت علمی پژوهشگاه علوم انسانی و مطالعات فرهنگی) در یادداشتی به شیوه محاسبه آغاز قرن و اشتباهات رایج در تعیین آن اشاره کرد.
بنا بر گزارش مرکز تقویم مؤسسه ژئوفیزیک دانشگاه تهران، معنای قرن یا سده، یکصد سال است. هر تقویم یک مبدأ دارد و در عرف اولین سال هر تقویم سال «یک» محسوب می‌شود. روز اول نخستین قرن هجری خورشیدی، جمعه ۱ فروردین ۱ و روز پایان آن، سه‌شنبه ۲۹ اسفند ۱۰۰، است. روز اول قرن دوم هجری خورشیدی، چهارشنبه ۱ فروردین ۱۰۱ و روز آخر آن، یک‌شنبه ۲۹ اسفند ۲۰۰، است. قرن چهاردهم هجری خورشیدی، از روز چهارشنبه ۱ فروردین ۱۳۰۱، آغاز شده و روز یک‌شنبه ۲۹ اسفند ۱۴۰۰ به انجام رسید. بنابراین، روز اول قرن پانزدهم هجری خورشیدی، دوشنبه ۱ فروردین ۱۴۰۱ است. (منبع خبر: مؤسسه ژئوفیزیک دانشگاه تهران)
خبر فوق، خبر نادرستی است. زیرا زمان یعنی تاریخ هیچ‌گاه از ۱/۱/۱ شروع نمی‌شود و ابتدای تاریخ از ۱/۱/۱ نیست، بلکه از ۰۰-۰۰-۰۰ است یعنی روز صفر و ماه صفر و سال صفر.
وقتی زمان از صفر شروع شد و ۲۴ ساعت گذشت، روز ۱ و ماه صفر و سال صفر خواهیم داشت: روز ۰۱- ماه ۰۰- سال ۰۰ و قس علی هذا. این اشتباه از این جا ناشی شده است که زمان را شیء هستومند صُلب (مانند یک تکه آجر یا یک قطعه سنگ یا یک نفر انسان یا یک عدد گردو و بادام) تلقی کرده‌اند که در شمارش آن‌ها از یک شروع می‌کنیم و صفر نداریم، زیرا اینها دارای هستی‌اند و شکل دارند در حالی‌که زمان مانند مقادیر دیگر مثل وزن و طول از اجزا تکوین می‌یابد و کامل می‌شود و شکل می‌گیرد و به یک واحد مثل دقیقه، روز، هفته و سال تبدیل می‌شود. ما وقتی‌که در نقطه آغاز ایستاده‌ایم و می‌خواهیم یک متر جلوتر برویم در نقطه یک نیستیم بلکه در نقطه صفر هستیم و باید حرکت کنیم تا از صفر به یک برسیم. حال اگر بخواهیم یک ساعت بدویم باز شروع حرکت ما از یک نخواهد بود زیرا زمانی که ایستاده‌ایم و حرکت نکرده‌ایم، زمان صفر است و بلافاصله با حرکت ما، زمان از صفر به سوی ارقام بعدی حرکت می‌کند وقتی که ثانیه‌ها به پایان ثانیه ۵۹ رسیدند یک دقیقه شکل می‌گیرد. فاصله میان صفر تا اول ثانیه ۵۹ یک دقیقه نیست ولی درون دقیقه اول است. درست مانند مسابقة فوتبال، وقتی ۴۰ دقیقه و ۳۰ ثانیه از بازی گذشته است یعنی ساعت ۳۰:۴۰.۰۰ را نشان می‌دهد ما درون دقیقه ۴۱ هستیم ولی نمی‌گوییم ۴۱ دقیقه از بازی گذشته بلکه می‌گوییم ۴۰ دقیقه از بازی گذشته و در دقیقه ۴۱ بازی هستیم.

محور اعداد بالا را در نظر بگیرید چنان می‌بینیم صفر در میان محور قرار دارد و نقطة آغاز به سوی طرفین است. از صفر تا پایان ۹ شامل ده مقطع است و از آغاز ۱۰ تا پایان ۱۹ نیز ده مقطع است و از ۲۰ تا پایان ۲۹ و از ۳۰ تا پایان ۳۹ و از ۴۰ تا پایان ۴۹ و از ۵۰ تا پایان ۵۹ و از ۶۰ تا پایان ۶۹ و از ۷۰ تا پایان ۷۹ و از ۸۰ تا پایان ۸۹ و از ۹۰ تا پایان ۹۹ نیز هر کدام دارای ده مقطع هستند. اگر این مقطع‌ها را جمع کنیم به عدد ۱۰۰ می‌رسیم یعنی از صفر تا پایان ۹۹ شامل ۱۰۰ مقطع است.
حال اگر این مقطع‌ها را سال بنامیم از ۰۰ – ۰۰-۰۰ یعنی از ثانیه آغاز هجرت (که نه روز کامل داریم و نه ماه و نه سال) تا پایان ۲۹ اسفند سال ۹۹ شمسی (سال ۳۶۵ روزه نه ۳۵۵ روزه) شامل صد سال کامل خواهد شد و یک سده یا قرن به حساب خواهد آمد. اگر این شمارش در جهت مثبت محور باشد سال‌های بعد از هجرت را مشخص می‌کند و اگر در جهت منفی باشد سال‌های قبل از هجرت را نشان می‌دهد.
در اندازه‌گیری طول نیز همین‌گونه است. فاصلة میان صفر تا پایان ۹۹ را ۱۰۰ سانتی‌متر محسوب می‌کنیم و صد سانتی‌متر دوم را از ۱۰۰ تا پایان ۱۹۹ می‌دانیم نه از ۱۰۱ تا پایان ۲۰۰. پس ۲۹ اسفند ۱۳۹۹ پایان سدة چهاردهم هجری شمسی است و سده پانزدهم از یکم فروردین ۱۴۰۰آغاز شده است و در انتهای روز ۲۹ اسفند ۱۴۹۹ پایان می‌یابد.                           ",https://www.asriran.com/003V6O
834543,۱۴۰۱/۰۱/۲۲,سیاسی,جانشین فرمانده کل سپاه: امریکا اعتراف می‌کند برابر انقلاب اسلامی هیچ غلطی نتوانسته است، بکند,برای جبهه باطل واقعیت مهم نیست، آن چیزی که برای جبهه باطل مهم است تصویری است که از واقعیت می‌سازد و این روالی است که از دهه هفتاد آمریکایی‌ها در حال انجام آن هستند.,"جانشین فرمانده کل سپاه تاکید کرد: با گذشت ۴۳ سال از پیروزی انقلاب اسلامی مظهر جبهه باطل یعنی امریکا اعتراف می‌کند که در برابر انقلاب اسلامی هیچ غلطی نتوانسته است، بکند.
به گزارش سپاه نیوز؛ آیین بزرگداشت بیست و نهمین سالگرد شهادت سید مرتضی آوینی با قدردانی از خانواده هنرمند فقید جهانگیر خسروشاهی و با حضور خانواده شهدای روایت فتح، پیشکسوتان، هنرمندان و سردار علی فدوی جانشین فرماندهی کل سپاه در سالن خلیج‌فارس موزه ملی انقلاب اسلامی و دفاع مقدس برگزار شد.
جانشین فرمانده کل سپاه در این مراسم با اشاره به جمله تاریخی امام خمینی (ره) در خصوص امریکا اظهار داشت: در همان روزهای ابتدایی انقلاب امام (ره) فرمودند «امریکا هیچ غلطی نمی‌تواند بکند» و اکنون باگذشت ۴۳ سال از پیروزی انقلاب اسلامی مظهر جبهه باطل شیطان یعنی امریکا اعتراف می‌کند که در برابر انقلاب اسلامی هیچ غلطی نتوانسته است بکند و این نه در مرکز انقلاب اسلامی که در برابر هیچ‌یک از اقصی نقاط دلدادگان انقلاب اسلامی در دنیا هم نتوانسته است غلطی بکند و این پیروزی یعنی سید مرتضی آوینی‌های زیادی باید باشند تا با هنر خودشان جلوه‌هایی را که در عرصه عمل در حال انجام است، به دنیا و مردمان سراسر دنیا برسانند.
سردار فدوی درباره شیوه و روش فعالیت‌های هنری و رسانه جبهه باطل نیز گفت: برای جبهه باطل واقعیت مهم نیست، آن چیزی که برای جبهه باطل مهم است تصویری است که از واقعیت می‌سازد و این روالی است که از دهه هفتاد آمریکایی‌ها در حال انجام آن هستند.
وی افزود:آن‌ها معتقدند، چون ما صاحب قدرت تصویرسازی هستیم از هر موضوعی تصویری درست می‌کنیم که منافع خودمان در آن برقرار باشد، ولی عزیزان بدانید حقانیت جبهه حق آن‌چنان تبلور دارد و قوی است که نمی‌توانند حتی با توانمندی‌هایی که در تصویرسازی دارند موفق باشند.
جانشین فرمانده کل سپاه ادامه داد: روال شهید آوینی الگوی بسیار خوبی است برای همه کسانی که در عرصه هنر فعالیت می‌کنند، کسانی که می‌توانند جا پای بزرگانی، چون شهید سید مرتضی آوینی بگذارند و در پیشگاه خداوند متعال روسفید باشند، شهید آوینی در حالی‌که می‌توانست مانند همه رزمندگان به جای دوربین و قلم، اسلحه به دست بگیرد و به درجه شهادت برسد، اما می‌دانست زبان و روال هنرمی تواند اثرگذاری طولانی‌مدت داشته باشد و این راه و روال را آگاهانه انتخاب کرد.در این آیین بزرگداشت ضمن قدردانی ویژه از خانواده هنرمند فقید جهانگیر خسروشاهی از سایر خانواده‌های شهدای روایت فتح نیز با حضور سردار فدوی و سید محمد نادری تجلیل شد.                           ",https://www.asriran.com/003V6N
834540,۱۴۰۱/۰۱/۲۲,سیاست خارجی,سفیر جدید ایران در عراق معرفی شد,آل صادق به عنوان سفیر جدید ایران در عراق به زودی کار خود را آغاز می‌کند.,"سخنگوی وزارت امور خارجه گفت: سفیر جدید ایران در عراق تعیین شده است و به زودی به عراق سفر خواهد کرد.
به گزارش ایسنا، سعید خطیب زاده با بیان این خبر، اعلام کرد که آل صادق به عنوان سفیر جدید ایران در عراق به زودی کار خود را آغاز می‌کند.                           ",https://www.asriran.com/003V6K
834539,۱۴۰۱/۰۱/۲۲,سیاست خارجی,وزیرخارجه: دیپلماسی آب در دستورکار قرار دارد/ مذاکره با ترکیه، عراق و افغانستان برای احقاق حق‌آبه‌های مرزی,کمیته‌ای هم بین وزارتخانه‌های خارجه، کشور و نیرو تشکیل شده است تا به طور تخصصی موضوعات مرتبط با رودخانه‌های مرزی و سدسازی در برخی کشورهای همسایه، مورد بررسی قرار گیرد.,"وزیر امور خارجه با اشاره به تشکیل کمیته مشترک بین وزارتخانه‌های خارجه، کشور و نیرو برای پیگیری تخصصی موضوعات مرتبط با رودخانه‌های مرزی و سدسازی در برخی کشورهای همسایه، گفت: در طول فعالیت دولت سیزدهم دیدارهای دو جانبه‌ای با ترکیه، عراق و افغانستان جهت پیگیری حق آبه های مرزی داشتیم.
حسین امیرعبداللهیان در گفت‌وگوی با خبرگزاری خانه ملت پیرامون اقداماتی که وزارت امور خارجه دولت سیزدهم در حوزه دیپلماسی آب انجام داده است، گفت: در وزارت امور خارجه کمیته‌ای را تشکیل دادیم که تاکنون دو یا سه جلسه آن برگزار شده است، با وزیر نیرو نیز هماهنگی‌هایی داشته‌ایم.
تشکیل کمیته مشترک برای پیگیری تخصصی دیپلماسی آب
وزیر امور خارجه در ادامه اظهار کرد: کمیته‌ای هم بین وزارتخانه‌های خارجه، کشور و نیرو تشکیل شده است تا به طور تخصصی موضوعات مرتبط با رودخانه‌های مرزی و سدسازی در برخی کشورهای همسایه، مورد بررسی قرار گیرد.
وی افزود: از سوی دیگر در مدتی که مسئولیت دستگاه دیپلماسی را به عهده گرفتم، به طور دوجانبه با وزیر خارجه ترکیه درباره سدهایی که بر روی رودخانه ارس زده شده و می‌تواند تاثیرگذار باشد، گفتگو کردیم، همچنین با طرف عراقی نیز گفتگوهایی در این زمینه داشتیم.
سفر هیاتی از ترکیه به ایران در راستای تامین حق‌آبه‌های مرزی
رئیس دستگاه دیپلماسی کشورمان یادآور شد: در این مدت با هیات حاکمه موقت فعلی افغانستان گفتگو کرده‌ایم. همچنین از ترکیه نیز هیاتی در پایان سال گذشته به ایران آمد و کمیته مشترکی برای پیگیری موضوعات مربوطه طراحی کردیم، اقدام مشابهی را در موضوع افغانستان انجام دادیم و باید دنبال کنیم تا به نتیجه برسیم.                           ",https://www.asriran.com/003V6J
834537,۱۴۰۱/۰۱/۲۲,ورزشی,پیام و خوشحالی دونفره په‌په و طارمی پس از برد پورتو (فیلم),قاب ویژه و دونفره په‌په و طارمی پس از برد یک بر صفر مقابل گیمارش را ببینید.,کد ویدیو  دانلود    فیلم اصلی                                     ,https://www.asriran.com/003V6H
834535,۱۴۰۱/۰۱/۲۲,عمومی,"دیدنی های امروز؛ از انتخابات فرانسه تا روز ""یکشنبه نخل""",مراسم سالروز ورود حضرت مسیح (ع) به شهر قدس، انتخابات ریاست جمهوری فرانسه و پناهجویان اوکراینی عازم آمریکا,"پناهجویان اوکراینی عازم آمریکا در مکزیک/ رویترز 						                      							حامیان ""اریک زمور"" نامزد شکست خورده انتخابات ریاست جمهوری فرانسه در حال تعقیب نتایج مرحله اول انتخابات ریاست جمهوری/ آسوشیتدپرس 						       							 مراسم آیینی مسیحیان کاتولیک در مالاگا اسپانیا/ SOPA 						       							دستگیری فعالان محیط زیستی موسوم به جنبش ""شورش علیه انقراض"" از سوی پلیس لندن در جریان یک تظاهرات اعتراضی/ خبرگزاری فرانسه 						       							تلاوت قرآن در ماه رمضان در مسجدی در شهر کلکته هند/ نورفوتو 						       							 سخنرانی دونالد ترامپ رییس جمهوری سابق آمریکا در جمع حامیانش در شهر ""سِلما"" در ایالت کارولینای شمالی آمریکا. ترامپ اعلام کرده برای انتخابات ریاست جمهوری 2024 نامزد خواهد شد./ رویترز 						       							 مسیحیان شاخه های نخل را در روز آیینی ""یکشنبه نخل"" (سالروز ورود حضرت عیسی (ع) به شهر اورشلیم) در کلیسای مقبره مقدس در شهر قدس حمل می کنند./ EPA 						       							امانوئل ماکرون رییس جمهوری فرانسه پس از رای دادن در انتخابات ریاست جمهوری فرانسه سر یکی از حامیانش را می بوسد./ EPA
 						       							 دختر هندو در معبدی در کلکته هند/SOPA 						       							قایق حامل هندوانه در شهر داکا بنگلادش/ زوما 						       							اعتراضات به قتل عام غیرنظامیان در شهر ""بوچا"" اوکراین در شهر لندن/ زوما 						       							عبور هزاران دونده از روی پلی در شهر ""روتردام"" هلند در جریان مسابقات ماراتون/ خبرگزاری فرانسه 						                                   ",https://www.asriran.com/003V6F
834538,۱۴۰۱/۰۱/۲۲,اخبار سلامت,هشدار وزارت بهداشت همزمان با فصل بهار: آمار بالای مسمومیت و مرگ با قارچ‌ های سَمی,بیشترین مسمومیت در سال ۱۳۹۶ مربوط به شهرهای استان کرمانشاه، آذربایجان غربی، لرستان، گلستان و کردستان بوده است.,"مدیرکل دفتر نظارت و پایش مصرف فراورده‌های سلامت محور سازمان غذا و دارو با بیان اینکه همه ساله، در ابتدای سال متاسفانه با موجی از مسمومیت‌های اتفاقی ناشی از مصرف خوراکی قارچ‌های خودرو و سمی روبرو هستیم، گفت: از سال ۱۳۹۷ تا نیمه نخست سال ۱۴۰۰، بیش از ۵۰۰۰ مورد از مسمومیت به دلیل مصرف قارچ‌های سمی و خودرو گزارش شده است.
دکتر نوشین محمد حسینی در گفت‌وگو با ایسنا، با اشاره به شروع فصل بهار و بروز شرایط مساعد در رشد قارچ‌های خودرو، ضمن هشدار نسبت به مسمومیت با قارچ‌های خودرو و سمی، گفت: با شروع فصل بهار و بروز شرایط مساعد در رشد قارچ‌های خودرو، همه ساله در ابتدای سال متاسفانه با موجی از مسمومیت‌های اتفاقی ناشی از مصرف خوراکی قارچ‌های خودرو و سمی روبرو هستیم.
میزان مسمومیت با قارچ‌های سمی در پنج سال اخیر
وی افزود: بر اساس آمار به دست آمده از دانشگاه‌های علوم پزشکی کشور، در سال ۱۳۹۶، بالغ بر ۱۵۴۰ مورد مراجعه به بیمارستان در اثر مسمومیت با قارچ‌های خودرو و سمی گزارش شده است. این آمار از سال ۱۳۹۷ تا ۱۳۹۹ به ترتیب بالغ بر ۱۷۲۶ نفر، ۳۶۵ نفر و ۷۲۲ نفر بوده و در نیمه نخست سال ۱۴۰۰ تعداد ۸۲۸ مورد مراجعه به بیمارستان بر اثر مسمومیت با قارچ‌های خودرو و سمی گزارش شده است که نشان‌دهنده تعداد بالای قربانیان و شایع بودن این مسمومیت در کشور است.
استان‌های با بیشترین مسمومیت با قارچ‌های سمی
محمد حسینی با بیان اینکه متاسفانه مصرف خوراکی قارچ‌های خودرو و سمی، منجر به فوت، نارسایی کبد و بستری شدن بسیاری از هموطنان‌مان شده است، ادامه داد: بیشترین مسمومیت در سال ۱۳۹۶ مربوط به شهرهای استان کرمانشاه، آذربایجان غربی، لرستان، گلستان و کردستان بوده است.
همچنین بیشترین مسمومیت در سال ۱۳۹۷ مربوط به شهرهای استان کرمانشاه، گلستان، لرستان و آذربایجان غربی (ارومیه) و زنجان، بیشترین مسمومیت در سال ۱۳۹۸ مربوط به شهرهای استان لرستان، آذربایجان غربی، اردبیل، تهران و کردستان، بیشترین مسمومیت در سال ۱۳۹۹ مربوط به بجنورد (خراسان شمالی)، تهران، شهرکرد، گلستان و آذربایجان غربی (ارومیه) و بیشترین مسمومیت در نیمه نخست سال ۱۴۰۰ مربوط به شهرهای بجنورد (خراسان شمالی)، تهران، شهرکرد، لرستان و گلستان بوده است.
توصیه‌هایی برای پیشگیری از مسمومیت با قارچ‌های سمی
وی با بیان اینکه در پنج سال اخیر مجموعا ۵۱۷۵ مورد مسمومیت ناشی از مصرف قارچ‌های خودرو در هموطنانی که در مناطق غربی، کوهستانی و یا مرطوب کشور زندگی می‌کنند، ایجاد شده است، گفت: این در حالی است که موارد با آموزش عمومی و اطلاع رسانی و ارائه هشدار به موقع قابل پیشگیری خواهد بود. بر همین اساس هم مردم باید به رعایت برخی نکات توجه کنند تا از بروز مسمومیت و مرگ ناشی از مصرف قارچ‌های سمی پیشگیری شود.
محمد حسینی ادامه داد: بر این اساس از مصرف قارچ‌های خودرو مخصوصا قارچ‌هایی که در کنار تنه درختان، به ویژه درختان خشک شده می‌رویند یا قارچ‌های جمع‌آوری شده توسط افراد بومی، خودداری کنید. برای حفظ سلامت خود و خانواده‌تان تنها قارچ‌هایی را که توسط مراکز مجاز و در بسته‌بندی‌های دارای مجوز هستند، خریداری و مصرف کنید.
همچنین باید توجه کرد که شناسایی انواع خوراکی قارچ از انواع سمی تنها بر اساس خصوصیات ظاهری مانند شکل، رنگ، بو، قوام و مزه مشکل بوده و تنها توسط متخصصان و کارشناسان مجرب قارچ‌شناسی و گیاه‌شناسی امکان‌پذیر است. بنابراین به توصیه‌های برخی از افراد در تشخیص انواع سمی از انواع خوراکی قارچ توجه نکنید. در عین حال مصرف قارچ ها توسط پرندگان و سایر جانوران اهلی و وحشی، نشان‌دهنده غیرسمی بودن قارچ برای انسان نیست.
وی همچنین گفت: برخی از روش‌ها و معیارهای سنتی مانند تغییر رنگ قاشق نقره در اثر تماس با قارچ، یا وجود حشرات دراطراف قارچ و محل رویش قارچ معیار علمی و صحیحی برای تشخیص عدم سمیت قارچ در همه موارد نیست. برخی از سموم موجود در قارچ‌های سمی، مقاوم به گرما بوده و فرآیندهای آماده‌سازی غذا مانند کباب کردن، آب پز کردن، سرخ کردن، بخار پز کردن قادر به تخریب کامل مواد سمی موجود در آن نیستند.
علایم و نشانه‌های مسمومیت با قارچ سمی
وی ادامه داد: همچنین در صورت بروز علایم و نشانه‌های گوارشی شامل تهوع، استفراغ و اسهال به صورت تاخیری پنج تا ۱۲ ساعت پس از مصرف خوراکی قارچ‌های خودرو، هر چه سریع‌تر بیمار را به مرکز درمانی تخصصی مسمومیت‌ها منتقل کنید. در مواردی که علائم گوارشی به صورت تاخیری با فاصله بیش از ۶ ساعت از مصرف قارچ خودرو، رخ دهد این دسته از قارچ‌ها سمیت به مراتب بیشتری دارند و در سال‌های گذشته منجر به نارسایی حاد کبدی و مرگ تعدادی از هموطنان‌مان شده‌اند.
لزوم انتقال سریع بیمار مسموم به مرکز درمانی
محمد حسینی افزود: انتقال سریع بیمار مسموم به یک مرکز درمانی تخصصی مسمومیت‌ها امکان درمان موفقیت آمیز را افزایش می‌دهد و هرگونه تاخیر در این امر سبب افزایش احتمال شکست درمان و حتی مرگ بیمار می‌شود.
بنابراین با مشاهده علایم و نشانه‌های بالینی اولیه به ویژه از نوع تاخیری در فردی با سابقه مصرف خوراکی قارچ خودرو، از هرگونه خوددرمانی و درمان علامتی پرهیز کرده و بیمار را در اسرع وقت به بیمارستان منتقل کنید. در صورت امکان، نمونه باقی مانده قارچ مصرف شده توسط بیمار را برای شناسایی کادر پزشکی در بیمارستان به همراه داشته باشید.
وی با بیان اینکه با آغاز فصل بهار و رویش قارچ های سمی در دامن طبیعت، همه ساله تعدادی از هموطنان به دلیل عدم آگاهی و عدم توانایی تشخیص قارچ سمی از انواع بی‌خطر بر اثر مصرف قارچ سمی دچار مسمومیت، صدمات موقت، دائمی و حتی مرگ شده‌اند، گفت: تاکید می‌کنم که در بسیاری موارد شناسایی قارچ سمی از طریق ظاهر آن میسر نیست و تخصص لازم دارد. متاسفانه از سال ۱۳۹۷ تا نیمه نخست سال ۱۴۰۰، بیش از ۵۰۰۰ مورد مسمومیت مراجعه شده به بیمارستان را در این زمینه شاهد بوده‌ایم که اغلب این موارد در استان‌های آذربایجان غربی، لرستان، کرمانشاه، کردستان، زنجان، گلستان و شهرکرد رخ داده است.                           ",https://www.asriran.com/003V6I
834534,۱۴۰۱/۰۱/۲۲,اجتماعی ,گرد و خاک،‌ چرا و از کجا می‌آیند؟ یک‌دهه فریاد زدن‌ها گوش شنوایی نداشت/ این تازه آغاز یک بحران بزرگ است (فیلم),منشأ گرد و غباری که چهارشنبه ۱۷ فروردین شهرهای مختلف ایران را در برگرفت و هوای شهرها را به مرز هشدار رساند، خارجی بود.کانون‌های گرد و غبار داخلی هم در حال گسترش است.,"کد ویدیو  دانلود    فیلم اصلی          
 
عصر ایران؛ زینب رحیمی ــ گرد و خاک فروردین 1401 تقریبا همه نقاط ایران را درگیر کرد. توده‌ای که از سوریه و اردن و عراق برخاست و وارد مرزهای ایران شد. علاوه بر خوزستان، ایلام، کرمانشاه، کردستان و شهرهای بزرگ و کوچک اطراف تا تهران و حتی استان‌های شمالی را هم درگیر کرد.
منشا گرد و غباری که روز چهارشنبه ۱۷ فروردین شهرهای مختلف ایران را در برگرفت و هوای شهرهای را به مرز هشدار رساند، خارجی بود.
ایران از گرد و خاک کشورهای عربستان، سوریه، عراق، افغانستان، پاکستان و تاجیکستان تاثیر می‌گیرد از سوی دیگر کانون‌های گرد و غبار داخلی در حال گسترش است.
کمبود بارش، خشکسالی‌های طولانی‌مدت و انباشته، افت سطح آب‌های سطحی و زیرزمینی و خشک شدن تالاب‌ها، دریاچه‌ها و دشت‌ها باعث گسترش چشمه‌های گرد و غبار شده است.
در گزارش ویدیویی پیش رو به امکان تکرار طوفان‌های گرد و غبار در ایران اشاره شده است.                           ",https://www.asriran.com/003V6E
834522,۱۴۰۱/۰۱/۲۲,سیاسی,عضو کمیسیون اقتصادی: مجلس اختیار مدیریت ارز ترجیحی را به دولت داده نه اجازۀ حذف آن را/ دولت سریع‌تر تکلیف مذاکرات را روشن کند/ قیمت‌ها نباید از شهریور ۱۴۰۰بالاتر برود,نمی شود وزیر نفت بگوید فروش نفت افزایش یافته، اما شاهد رشد اقتصادی در کشور نباشیم. چرا دولت باید آمار اشتباه به مردم و ‌‌مجلس بدهد.,"عضو کمیسیون اقتصادی گفت: مجلس در بودجه 1401 اجازه حذف ارز ترجیحی را به دولت نداده، بلکه به دولت اختیار داده است که ارز ترجیحی را مدیریت کند؛ لذا هیچ گونه بحثی در مورد حذف ارز ترجیحی در قانون بودجه وجود ندارد.
غنی نظری نماینده مردم خلخال و کوثر در گفت وگو با ""عصر ایران"" با اشاره به مطرح شدن حذف ارز ترجیحی از سوی دولت، گفت: دولت براساس مصوبه مجلس اجازه ندارد، نمی تواند و نباید قیمت ها را از شهریور ۱۴۰۰بالاتر ببرد؛ اگر قیمت ها بالا رفت، یعنی نظارت دولت ضعیف است و باید در عملکرد وزرا اقتصادی دولت تجدید نظر شود.
وی افزود: در حال حاضر که تورم به بالای ۴۰درصد رسیده، دولت باید پاسخگوی مردم و مجلس باشد، وزرای اقتصادی دولت باید تحرک بیشتری داشته باشند. نمی شود وزیر نفت بگوید فروش نفت افزایش یافته، اما شاهد رشد اقتصادی در کشور نباشیم. باید آثار فروش نفت در سبد معیشتی مردم دیده شود. ما به شدت از دولت گلایه داریم که چرا دولت باید آمار اشتباه به مردم و ‌‌مجلس بدهد.
وی تاکید کرد: اگر ارز ترجیحی حذف شود گرفتاری های طبقات پایین جامعه چندین برابر می شود. زمانی کارمندان آرزو داشتند که خانه و‌ماشین بخرند و ازدواج کنند، اما الان فقط به فکر سیر کردن شکم شان هستند، بحث پس انداز آینده فرزندان و تحصیلات آنها نیز آرزویی ماورایی شده است.
عضو کمیسیون اقتصادی مجلس تصریح کرد: اینکه دولت می گوید ما معیشت مردم را به مذاکرات گره نزدیم، ما  هم چیزی در این مدت ندیدیم؛  مذاکرات باید سریعتر تعیین تکلیف شود و وضعیت فروش نفت، بانک ها و تحریم ها مشخص شود. 
غنی نظری افزود: دولت به ما در جریان رای اعتماد قول داد که تحریم ها را بردارد؛ وزیر خارجه و اقتصاد قول دادند که تحریم ها را برمی دارند؛ ما به این وعده ها رای دادیم، اگر به ما می گفتند که همان شیب ملایم دولت روحانی را می رویم، قطعا من به عنوان نماینده مجلس به کابینه رای نمی دادم.
وی گفت: مجلس الان روی وزرای اقتصادی دولت و استانداران حساسیت خاص دارد، لذا رئیس جمهور باید نسبت به جابجایی وزرا اقدام کند و اگر اقدامی نکند مجلس حتما تا خرداد تکلیف برخی از وزرا را روشن می کند و همچنین حتما با وزیر کشور در مورد ضعف استانداران برخورد می شود. 
وی افزود: استاندارانی که انتخاب شده اند چون تجربه ندارند، فکر می کنند فقط استاندار مرکز استان هستند و چگونگی تعامل با نمایندگان مجلس را نمی دانند و فکر می کنند مجلس محلی است که بودجه را تصویب می کند و اجازه نظارت ندارد.
وی ادامه داد: اینکه نمایندگان در انتصابات دخالت نمی کنند دلیل نمی شود که استانداران و وزرا هم انتصاباتی بر اساس دوستی، فامیلی، هم هیئتی و هم محلی داشته باشند.
وی گفت: استانداران و وزرا ترفندی یاد گرفته اند و می‌گویند که اگر نمایندگان دخالت کنند گزارش شان را به شورای نگهبان و سایر نهادها می دهیم که رد صلاحیت شوند، اما معلوم نیست گزارش انتصابات فامیلی آنها به چه نهادی باید داده شود. در استان اردبیل انتصابات فامیلی، هم هیئتی و دوستی بیداد می کند.
نظری بیان کرد: اگر ارز ترجیحی حذف شود قیمت ها حداقل دوبرابر می شود؛ یعنی قیمت ها صددرصد افزایش پیدا می کند. اگر دولت کاری کند که درآمدها هم افزایش پیدا کند و هم پوشانی صورت گیرد ایرادی ندارد، اما اگر قرار باشد درآمدها پایین بماند و ارز ترجیحی حذف شود و قیمت ها چند برابر شود، قطعا مجلس وارد می شود.
وی گفت: دولت باید ارز ترجیحی را به جای حذف، مدیریت کند؛ نمی شود به خاطر دستمالی قیصریه را به آتش کشید. اینکه به جای برخورد با ده نفر دزد و کلاش ارز، که ارز ترجیحی دریافت می کنند و جای دیگر هزینه می کنند، بخواهیم ارز 4200 تومانی را حذف کنیم درست نیست؛ باید با این دزدان برخورد شود، قطعا نام و مشخصات این افراد در سیستم وجود دارد و مشخص است که چه کسی چه میزان ارز دریافت کرده است و آیا آن را برای دارو و نهاده دامی اختصاص داده است یا نه؟ اینجا است که باید ارز ترجیحی حذف شود و با رانت خواران برخورد شود.
نماینده خلخال در مجلس گفت: در واقع دولت باید به گونه ای در مورد کالاهای اساسی عمل کند که کالاها با قیمت شهریور 1400 به دست مردم برسد و اگر این پلشتی در دولت و در حوزه اقتصادی ادامه پیدا کند، مجلس، هم از حیثیت خودش دفاع می کند و هم از ابزارهای قانونی لازم استفاده می کند.
وی تاکید کرد: اینکه دولت فکر کند که چون مجلس یازدهم دولت روحانی را استیضاح نکرد، ما هم مصون از استیضاح هستیم فکر اشتباهی است.
عضو کمیسیون اقتصادی مجلس خاطر نشان کرد: ضعف وزراءِ اقتصادی دولت مشهود است. معاون وزیری هست که تازه نامه نوشته اند که قراردادی شود و وارد دستگاه دولتی شود. در واقع معاونین برخی از وزرا تازه وارد دستگاه اجرایی شده اند و در بدو ورود معاون وزیر می شوند، در حالیکه معاون وزیر باید ۲۵سال سابقه کار داشته باشد. انتصابات اینچنینی در وزارت کار و جهاد کشاورزی غوغا می کند.                           ",https://www.asriran.com/003V62
834533,۱۴۰۱/۰۱/۲۲,اجتماعی ,آیا می‌دانستید اسرای عراقی در ایران حقوق می‌گرفتند؟ (فیلم),دستور جالب امام خمینی به روایت مسئول نگهداری اسرا را ببینید.,کد ویدیو  دانلود    فیلم اصلی                                     ,https://www.asriran.com/003V6D
834529,۱۴۰۱/۰۱/۲۲,حوادث,انفجار در میدان تایمز نیویورک و فرار مردم (فیلم),ساعت ۷ به وقت محلی، در میدان تایم نیویورک به دلیل تجمع گاز در چاه ، انفجار و آتش سوزی رخ داد که مردم از ترس تروریستی بودن این اتفاق پا به فرار گذاشتند.,"کد ویدیو  دانلود    فیلم اصلی          
خبرگزاری صدا و سیما نوشت: انبوهی از گردشگران وحشت زده روز یکشنبه پس از سه آتش سوزی در منهول که منجر به انفجار شدیدی شد در میدان تایمز شروع به دویدن مى کنند.دلیل انفجار منهول به طور رسمى فاش نشده، اما مقامات پس از انفجار متوجه شدند که سطح مونوکسید کربن در خیابان ۴٣ غربی افزایش یافته است.سطح بالای گاز بی بو و بی رنگ که می‌تواند منجر به آسیب مغزی یا مرگ شود، احتمالاً ناشی از آتش سوزی در منهول بوده است.                           ",https://www.asriran.com/003V69
834516,۱۴۰۱/۰۱/۲۲,اقتصادی,پیکاسو تکنیک، ظهور پدیده ای جدید در عرصه زیبایی,,"خداوند زیباست و زیبایی را دوست دارد. زیبایی این روزها در جهان تبدیل به یک تجارت عظیم شده است. متدها و دستگاههایی که روز به روز پیشرفت می کنند و دست به دست هم می دهند تا زیبایی خلق کنند. در کشور ما هم این موضوع سالهاست تبدیل به یک نگرش جدی در عرصه زیبایی شده و بسیاری از متخصصین را به سوی خود جذب کرده است. حال می خواهیم با  پیکاسو تکنیک ، یک متد جدید آشنا شویم که خالق آن یک ایرانی است. به همین بهانه گفتگوی کوتاهی با دکتر فرزان ملک زاده خالق تکنیک مگادیزاین داشتیم.
 
دکتر فرزان ملک زاده را بیشتر بشناسیم.
فرزان ملک زاده متولد 9/4/1981 در تهران است. در کودکی به علت محل تولد پدر(شوروی) در باکو و حومه ایران زندگی کرده. وی که ژیمناستیک را زیر نظر استاد طاهرخانی آموخته در 9 سالگی در این رشته نفر دوم تهران شده است. وی دارنده مدرک مربیگری در رشته کیوکشین بوده و سابقه بازیگری در 4 فیلم سینمایی شاباش، سریال روزهای گذشته و نیز تهیه کنندگی موسیقی در سال 2014 و 2015 آلبوم کهکشانی ها را در کارنامه هنری خود دارد.
مدرک فاینال میکاپ آرتیست دارد و مربی و داور بین المللی فشن است. او تحصیلات متوسطه خود را در ایران تکمیل و سپس زیر نظر بهترین اساتید بین المللی در کالیفرنیا، آذربایجان و اوکراین به صورت خصوصی و آکادمیک گذرانده و در حال حاضر صاحب برند و کمپانی FMX و بنیان گذار تکنیک پیکاسو در دنیا و نیز بهترین طراح چهره در ترکیه است. البته مگا دیزاین ، تغییر چهره بدون جراحی فعلا در ایران فعال نیست.
دکتر فرزان ملک زاده در مسابقات طراحی چهره و طراحی آناتومی بدن در سال های 2019 تا 2021 بهترین دکتر طراحی آناتومی انسان در ترکیه شده است. وی جایزه بهترین دکتر الهام بخش زیبایی را در سال جاری از آن خود کرده و همچنین دارنده 4 جایزه بین المللی در 17 کشور مختلف به عنوان بهترین دکتر آناتومی نیز هست. Dr Farzan Malekzadeh
 
تکنیک پیکاسو چیست و از کجا به آن رسیدید؟
پیکاسو تکنیک طراحی نقطه به نقطه آناتومی انسان با دقت ۹۴٪ است که با بهره بردن از روش سلولهای بنیادی و روبات‌های مدیکال مخصوص این تکنیک به علاوه هنر دست توانسته بیش از ۹۰٪ آسیمتریک آناتومی را متعادل کند.  این تکنیک در سال ۲۰۱۴ با تلفیق  دو تکنیک فرسوده آغاز شد تا در نهایت در سال ۲۰۱۸ با پیوند بدون جراحی بافتهای سلولی و چند روش درمانی به دنیا ارائه شود .
 
مگا دیزاین به چه معناست و تغییرات به چه شکل است؟ (جزئیات تغییرات صورت)
مگا دیزاین : طراحی کامل اندام بدن ، مادلینگ صورت ، بازسازی پوست ، طراحی موهای سر و ابرو است که به صورت غیر جراحی انجام می شود . این تکنیک توسط ۴ ربات و هنر دست قابل اجراست.
 
چطور تغییرات چهره بدون جراحی صورت می گیرد؟ آیا پروسه درمانی زمان بر است یا در یک یا دو جلسه صورت می گیرد؟ 
تاثیر پیکاسو تکنیک در ترمیم آسیمتریک صورت در ۳ جلسه بدون جراحی و در مدت ۲۱ روز جلوه می‌دهد.
 
طراحی آناتومی به چه صورت انجام می شود؟ اهمیت ورزش در این امر چقدر است؟
با ربات‌های مخصوص مکانیک استاتیک پیکاسو تکنیک. ورزش بعد از اجرای هر تکنیک در ماندگاری نتایج بسیار موثر است.
 
چرا مشتری نمی پذیرید ؟
بعد از ۱۴ سال تجربه و بدست آوردن مدارج بالا در جهان و بازتاب گسترده نتیجه هایی که به دست آمده، نیازی نمی بینم که با هیجان کسب اندک پول اعتبارم را زیر سوال ببرم. من خالق پیکاسو تکنیک در دنیا هستم و با عشق به این نقطه رسیدم، حق بدهید به کسی که عاشق زیبایی هست، سریعا تکنیکش را تجاری سازی نکند.                           ",https://www.asriran.com/003V5w
834532,۱۴۰۱/۰۱/۲۲,اقتصادی,اتحادیه مرکزی دام سبک: مافیا اجازه کاهشی شدن قیمت‌ گوشت را نمی‌دهد,با مازاد و انباشتگی دام مواجهیم. صادرات هم ممنوع است. مصرف گوشت هم کاهش پیدا کرده و واردات گوشت انجام می‌شود. همه این موارد باعث کاهش قیمت دام زنده شده است ولی قیمت گوشت روند صعودی خود را حفظ کرده است.,"مدیرعامل اتحادیه مرکزی دام سبک کشور با بیان اینکه با مازاد و انباشتگی دام زنده مواجهیم ولی واردات گوشت انجام می‌شود، گفت: مافیای گوشت اجازه نمی دهند قیمت‌ گوشت قرمز در بازار کاهش یابد که واردات ادامه داشته باشد.
افشین صدر دادرس در گفت‌وگو با ایسنا، با بیان اینکه قیمت دام زنده از هفته گذشته روند کاهشی پیدا کرده است، گفت: در اسفندماه قیمت هر کیلو دام زنده سبک ۷۵ تا ۸۰ هزار تومان بود ولی در حال حاضر قیمت آن به کیلویی ۶۵ هزار تومان رسیده است.
وی ادامه داد: با مازاد و انباشتگی دام مواجهیم. صادرات هم ممنوع است. مصرف گوشت هم کاهش پیدا کرده و واردات گوشت انجام می‌شود. همه این موارد باعث کاهش قیمت دام زنده شده است ولی قیمت گوشت روند صعودی خود را حفظ کرده است.
مدیرعامل اتحادیه مرکزی دام سبک کشور گفت: سوال ما از مسئولان مربوطه در کشور این است که چرا وقتی مازاد دام در کشور داریم و دام روی دست دامداران مانده، این دام ها را از دامداران خریداری نمی کنند که هم تولیدکنندگان ضرر نکنند و هم مردم گوشت را کیلویی ۲۴۰هزارتومان نخرند؟ چرا با وجود انباشت دام در داخل واردات گوشت متوقف نمی‌شود؟
وی با بیان اینکه گوشت گرم باید با قیمت هر کیلو ۱۴۰ هزار تومان به دست مصرف کننده برسد، گفت: مافیای گوشت نمی‌گذارند قیمت گوشت پایین بیاید تا بتوانند به واردات ادامه دهند و دود آن در نهایت به چشم مصرف کننده می رود.
صدر دادرس تصریح کرد: از سه ماه گذشته به مسئولان کشور هشدار دادیم. مکاتبات بسیاری در این زمینه کردیم. ولی کسی به حرف اتحادیه‌ها و بخش خصوصی توجهی نمی‌کند و در نهایت می‌گویند که اتحادیه ها ضعیف هستند. در حالی که مسئولان از نظرات کارشناسی اتحادیه‌ها استفاده نمی‌کنند و آنها را نادیده می‌گیرند.                           ",https://www.asriran.com/003V6C
834530,۱۴۰۱/۰۱/۲۲,اقتصادی,بانک جهانی: اقتصاد اوکراین و روسیه کوچکتر می‌شود,روسیه که تحت تحریم‌های اقتصادی بی‌سابقه‌ای از سوی ایالات متحده و متحدان غربی آن قرار گرفته است، با کاهش 11.2 درصدی تولید ناخالص داخلی مواجه خواهد شد.,"بانک جهانی روز یکشنبه در پیش‌بینی به روز شده خود در مورد این منطقه اعلام کرد که اوکراین بیشترین ضربه را خواهد دید و اقتصاد این کشور در سال 2022 به میزان 45.1 درصد کاهش خواهد یافت. روسیه که تحت تحریم‌های اقتصادی بی‌سابقه‌ای از سوی ایالات متحده و متحدان غربی آن قرار گرفته است، با کاهش 11.2 درصدی تولید ناخالص داخلی مواجه خواهد شد.
به گزارش ایلنا از راشاتودی؛ بانک جهانی با پیش بینی کاهش دو رقمی تولید ناخالص داخلی در روسیه و اوکراین، و رکود اقتصادی در بلاروس و مولداوی، ویرانی اقتصادی ناشی از درگیری روسیه و اوکراین را اندازه‌گیری کرده است.
بانک وابسته به سازمان ملل روز یکشنبه در پیش‌بینی به روز شده خود در مورد این منطقه اعلام کرد که اوکراین بیشترین ضربه را خواهد دید و اقتصاد این کشور در سال 2022 به میزان 45.1 درصد کاهش خواهد یافت. روسیه که تحت تحریم‌های اقتصادی بی‌سابقه‌ای از سوی ایالات متحده و متحدان غربی آن قرار گرفته است، با کاهش 11.2 درصدی تولید ناخالص داخلی مواجه خواهد شد.
این بانک مستقر در واشنگتن اعلام کرد که برخی از کشورهای منطقه مجبور خواهند شد برای جلوگیری از عدم پرداخت بدهی‌های فعلی خود به دنبال کمک خارجی باشند. این وام‌دهنده گفت که بازارهای نوظهور در اروپا و آسیای مرکزی در سال جاری با انقباض اقتصادی 4.1 درصدی مواجه خواهند شد و پیش بینی رشد تولید ناخالص داخلی به طور متوسط ​​3 درصد قبل از مناقشه را معکوس کرده است.
براساس گزارش بانک جهانی: «جنگ تأثیر مخربی بر زندگی انسان‌ها دارد و باعث ویرانی اقتصادی در هر دو کشور می‌شود». این گزارش خسارت اقتصادی قابل توجهی را در منطقه اروپا و آسیای مرکزی و بقیه جهان پیش بینی کرد.
این بانک اعلام کرد که قرقیزستان و تاجیکستان، امسال با سرریز اثرات اقتصادی بحران وارد رکود خواهند شد. انقباض تخمینی اقتصادی منطقه دو برابر شدیدتر از کاهش تولید ناخالص داخلی در سال 2020 خواهد بود که بیماری همه گیر کووید-19 فعالیت های تجاری را مختل کرد.
بر اساس پیش‌بینی اصلاح‌شده، اثرات تحریم‌های ضد روسیه در اقتصاد جهانی و به‌ویژه جمهوری‌های شوروی سابق را تحت تأثیر قرار خواهد داد، زیرا تجارت مختل می‌شود. این بانک گفت: «تأثیرات جنگ از طریق پیوندهای قوی تجاری، مالی و مهاجرتی منطقه می‌گذرد که منجر به آسیب اقتصادی قابل توجهی به کشورهای همسایه می‌شود» .
این نهاد پولی همچنین یک «سناریوی نزولی» ارائه کرد که در آن درگیری ادامه می‌یابد، تحریم‌های بیشتری اعمال و قیمت کالاها بیشتر می شود. در این صورت، تولید ناخالص داخلی روسیه حدود 20 درصد و اوکراین 75 درصد کاهش می‌یابد.
این بانک ماه گذشته بیش از 925 میلیون دلار کمک مالی اضافی برای اوکراین برای کمک‌های بشردوستانه اعلام کرد. روز جمعه نیز نسبت به بحران غذا هشدار داد زیرا ده‌ها کشور برای حفظ ذخایر خود محدودیت‌های صادراتی را اعمال می‌کنند.
مسکو در اواخر فوریه، به دنبال شکست کی‌اف در اجرای مفاد توافقنامه‌های مینسک که در سال 2014 امضا شد، و در نهایت روسیه جمهوری‌های دونباس در دونتسک و لوگانسک را به رسمیت شناخت، نیروهای خود را به اوکراین اعزام کرد.
روسیه اکنون از اوکراین خواسته است که رسماً خود را کشوری بی‌طرف معرفی کند که هرگز به بلوک نظامی ناتو به رهبری ایالات متحده نخواهد پیوست. کی‌یف اصرار دارد که حمله روسیه کاملاً بی‌دلیل بوده و ادعاهایی که قصد دارد این دو جمهوری را با زور بازپس گیرد را رد کرده است.                           ",https://www.asriran.com/003V6A
834528,۱۴۰۱/۰۱/۲۲,بین الملل,کاخ سفید: در اخراج دیپلمات‌های روسیه از خاک خود، لحظه‌ای ‌تردید‌ نخواهیم کرد,ایالات متحده در اخراج تعداد بیشتری از دیپلمات‌های روسیه که فعالیت جاسوسی دارند، تردید نخواهد کرد.,"مشاور امنیت ملی کاخ سفید گفت که واشنگتن در اخراج دیپلمات‌های روسی که در فعالیت‌های جاسوسی شرکت دارند، تردید نخواهد کرد.
به گزارش ایلنا به نقل از اسپوتنیک، «جک سالیوان»، مشاور امنیت ملی کاخ سفید، روز گذشته -یکشنبه- گفت که ایالات متحده در اخراج تعداد بیشتری از دیپلمات‌های روسیه که فعالیت جاسوسی دارند، تردید نخواهد کرد. 
وی در جریان گفت‌وگویی با ان‌بی‌سی گفت: «واشنگتن همواره به دنبال افرادی که با فعالیت‌های جاسوسی یا سازمان‌های جاسوسی مرتبط هستند بوده است و در اخراج این افراد از خاک خود لحظه‌ای تردید نخواهد کرد.» 
به گفته نماینده ایالات متحده در سازمان ملل، این کشور، تعدادی از افرادی را که در فعالیت‌های جاسوسی، که تهدیدی برای امنیت ملی آمریکا محسوب می‌شوند، شرکت داشتند از خاک خود اخراج کرده است.
وی همچنین خاطرنشان کرد که اخراج این افراد از ماه‌ها پیش برنامه‌ریزی شده بود و در واکنش به حمله روسیه به اوکراین صورت نگرفته است.                            ",https://www.asriran.com/003V68
834526,۱۴۰۱/۰۱/۲۲,بین الملل,توافق عربستان با بوئینگ برای ساخت قطعات هواپیما,قطعاتی از این هواپیما در عربستان سعودی توسط شرکت صنایع نظامی (سامی) ساخته می‌شود، به‌ویژه قطعاتی که روی هواپیما نصب می‌شود.,"شرکت صنایع نظامی عربستان از امضای قرارداد مشارکت راهبردی با شرکت آمریکایی بوئینگ، پیشرو در جهان در صنایع هوافضا، دفاعی، فضایی و سیستم‌های امنیتی برای ایجاد یک پروژه استراتژیک مشترک در این کشور خبر داد.
به گزارش ایلنا از خبرگزاری عربستان سعودی؛ شرکت صنایع نظامی عربستان از امضای قرارداد مشارکت راهبردی با شرکت آمریکایی ""بوئینگ""، پیشرو در جهان در صنایع هوافضا، دفاعی، فضایی و سیستم‌های امنیتی برای ایجاد یک پروژه استراتژیک مشترک در این کشور خبر داد که شامل ساخت قطعات هلیکوپتر می‌شود.
رئیس هیئت مدیره (سامی)، احمد بن عقیل الخطیب، گفت: این سرمایه گذاری مشترک برای پاسخگویی به نیازهای بخش هوانوردی رو به رشد در سعودی خدمات ارائه و راه را برای همکاری‌های مثمر ثمر در سال‌های آینده هموار می‌کند.
ولید بن عبدالمجید ابوخالد، مدیر عامل شرکت صنایع نظامی عربستان سعودی اعلام کرد که قرارداد همکاری و مشارکت راهبردی با بوئینگ به عنوان اولین گام برای حمایت از این شرکت آغاز خواهد شد و از هلیکوپترها پشتیبانی کند.
وی افزود: «قطعاتی از این هواپیما در عربستان سعودی توسط شرکت صنایع نظامی (سامی) ساخته می‌شود، به‌ویژه قطعاتی که روی هواپیما نصب می‌شود.
وی ادامه داد: بیش از همه، کار با بوئینگ برای توسعه قابلیت‌های محلی ما و آموزش و واجد شرایط ساختن مهندسان سعودی برای کار بر روی سیستم‌های پیشرفته بوئینگ در حال انجام است.
وی ابراز امیدواری کرد که این سرمایه گذاری مشترک ""اولین گام به سوی مشارکت راهبردی گسترده‌تر بین (سامی) و بوئینگ در آینده باشد که شامل پلت فرم‌ها و خدمات بیشتری در این زمینه می‌شود.
بر اساس توافق جدید، دو طرف از طریق یک شرکت با مسئولیت محدود برای ارائه خدمات تعمیر و نگهداری، تعمیر، تعمیرات اساسی و پایداری هلیکوپترهایی که در حال حاضر در سعودی فعالیت می‌کنند، همکاری خواهند کرد.                           ",https://www.asriran.com/003V66
834525,۱۴۰۱/۰۱/۲۲,سیاسی,کیهان: رئیس صداوسیما انقلاب کند و فقط سلبریتی‌هایی را دعوت کند که متعهد به ارزش‌ها باشند,می‌طلبد که در دوران تحول در سازمان صدا و سیما و تغییرات مدیریتی که در این رسانه شکل گرفته بساط چنین ‌اندیشه و نگرشی برچیده شود و تولید برنامه‌ها به نیروهای متدین، متعهد، متخصص و انقلابی سپرده شود.,"کیهان نوشت: متاسفانه برخی از برنامه‌سازان و تهیه‌کنندگان برنامه‌های مختلف در تلویزیون سراغ سلبریتی‌هایی می‌روند که برای حضور در برنامه‌های تلویزیونی و رادیویی درخواست مبالغ هنگفتی را از سازندگان آن برنامه دارند که البته در این خصوص‌، برخی از آن برنامه سازان بدون توجه به بیت‌المال و هزینه‌های سنگینی که از این طریق متوجه صداوسیما می‌شود دست به چنین حرکتی می‌زنند و با مبالغ بسیار سنگین و بالا چهره مورد نظر خود را به برنامه مورد نظر دعوت می‌کنند! این امر در حال حاضر به یک روند عادی و طبیعی در برنامه‌سازی در رسانه ملی تبدیل شده است.
نمونه بسیار ملموس آن را در جریان برگزاری رقابت‌های فوتبال جام جهانی 2014 برزیل و 2018 روسیه و آن برنامه ورزشی خاص دیدیم که حضور برخی از چهره‌های ورزشی مسئله‌دار در برنامه ورزشی مورد نظر بود که چالش‌های فراوانی را بر صدا و سیما تحمیل کرد و موجب بروز مشکلاتی برای رسانه ملی شد و مجری آن برنامه ورزشی هم از ادامه اجرای آن برنامه محروم شد. اخیرا نیز خبری در رسانه‌ها منتشر شد مبنی بر اعطای مبلغی کلان به دو فوتبالیست برای حضور چند دقیقه‌ای در یک برنامه تلویزیونی!
به هرحال این‌گونه موارد هم‌اکنون هم در برنامه‌سازی در صداوسیما ادامه دارد که می‌طلبد که در دوران تحول در سازمان صدا و سیما و تغییرات مدیریتی که در این رسانه شکل گرفته بساط چنین ‌اندیشه و نگرشی برچیده شود و تولید برنامه‌ها به نیروهای متدین، متعهد، متخصص و انقلابی سپرده شود.
یقینا این امید هست که در دوره تحول رسانه ملی و مدیریت آقای پیمان جبلی، شاهد وقوع انقلابی در برنامه ‌سازی در رسانه ملی باشیم که یک مورد آن حضور برنامه سازانی با عملکرد متعهدانه که به مردم احترام می‌گذارند و در این راستا برای حفظ آرمان‌های نظام و ارزش‌های دینی‌مان تلاش می‌کنند که فضای برنامه‌سازی را پاک نگه دارند و از سلبریتی‌هایی دعوت کنند که متعهد، معتقد به ارزش‌های نظام و پای‌بند به ارزش‌های اسلام و انقلاب هستند.                           ",https://www.asriran.com/003V65
834524,۱۴۰۱/۰۱/۲۲,سیاسی,نماینده آذربایجان شرقی در مجلس خبرگان رهبری درگذشت,وی ریاست شعب مختلف دیوان عالی کشور، عضویت در هیئت نظارت بر اجرای فرمان امام (ره) در استان آذربایجان شرقی، عضویت در هیئت نظارت بر احکام صادره دادگاه‌های انقلاب در سال ۱۳۵۹ و ریاست شعبه حل اختلاف سه نفره دیوان عالی کشور و رئیس شعبه ۸ دادگاه عالی انقلاب در قم را نیز بر عهده داشت.,"آیت الله محمد فیضی سرابی نماینده مردم آذربایجان شرقی در مجلس خبرگان رهبری درگذشت.
به گزارش ایلنا، آیت الله محمد فیض سرابی صبح امروز (دوشنبه) پس از طی یک دوره بیماری در ۹۴ سالگی دعوت حق را لبیک گفت.
آن مرحوم در دوره‌های سوم، چهارم و پنجم عضو این مجلس بود.
آیت الله فیض در شهریور ماه سال ۱۳۰۷، در زرنق از توابع سراب در خانواده‌ای متدین بدنیا آمد. آیت الله فیض از شاگردان حضرت امام (ره) و از اساتید حوزه علمیه قم بود و ریاست شعب مختلف دیوان عالی کشور، عضویت در هیئت نظارت بر اجرای فرمان امام (ره) در استان آذربایجان شرقی، عضویت در هیئت نظارت بر احکام صادره دادگاه‌های انقلاب در سال ۱۳۵۹ و ریاست شعبه حل اختلاف سه نفره دیوان عالی کشور و رئیس شعبه ۸ دادگاه عالی انقلاب در قم را نیز بر عهده داشت.                           ",https://www.asriran.com/003V64
834520,۱۴۰۱/۰۱/۲۲,ورزشی,حرکات نمایشی و خطرناک گروه «دست خدا» در عصرجدید (فیلم),اجرای گروه «دست خدا» در عصر جدید را در ویدئو زیر ببینید.,کد ویدیو  دانلود    فیلم اصلی                                     ,https://www.asriran.com/003V60
834523,۱۴۰۱/۰۱/۲۲,حوادث,اورژانس: ۶۳ نفر در ۲۰ روز نخست سال ۱۴۰۱ غرق شدند,به گفته سخنگوی سازمان اورژانس کشور روند رو به رشدی را در میزان غرق شدگی‌ و فوت ناشی از آن شاهد هستیم.,"ایلنا: سخنگوی اورژانس کشور از غرق شدن ۶۳ نفر در ۲۰ روز ابتدای سال جاری خبر داد و گفت: کمترین سن غرق‌شدگان یک سال و هفت ماه بوده است.
""مجتبی خالدی"" سخنگوی سازمان اورژانس کشور درباره آمار غرق‌شدگی در دریا گفت: در ۲۰ روز اول سال ۱۴۰۱، متاسفانه ۶۳ نفر در دریا و رودخانه‌های کشور غرق شده‌اند.
وی ادامه داد: از این تعداد ۳۳ درصد در دریا و ۳۲ درصد هم در رودخانه‌ها بوده‌اند. کمترین سن فوت شدگان یک سال و هفت ماه و بیشترین آن هم ۷۰ سال بوده است.
به گفته سخنگوی سازمان اورژانس کشور روند رو به رشدی را در میزان غرق شدگی‌ و فوت ناشی از آن شاهد هستیم.
خالدی با اشاره به اینکه بیشترین آمار غرق‌شدگان در سواحل جنوبی کشور بوده‌ است، گفت: علی رغم تصور که بیشتر غرق شدگی‌ها در استان‌های شمالی اتفاق می‌افتد، این مسئله را بیشتر در استان‌های جنوبی و حاشیه دریای خلیج فارس مشاهده می کنیم.                           ",https://www.asriran.com/003V63
834519,۱۴۰۱/۰۱/۲۲,ورزشی,گل مهدی طارمی در دیدار پورتو با گیمارش (فیلم),مهدی طارمی در دیدار پورتو و گیمارش گل اول تیمش را به ثمر رساند.,کد ویدیو  دانلود    فیلم اصلی                                     ,https://www.asriran.com/003V5z
834521,۱۴۰۱/۰۱/۲۲,سیاسی,نماینده مجلس: فقط به ذکر نام ابربدهکاران بانکی بسنده نخواهیم کرد/ ورود کمیسیون اقتصادی به مسأله مدت زمان بدهکاری، ارقام بدهی و نحوه مصارف آن‌ها,به نظر می‌رسد که در حوزه تخصیص منابع به افراد و بنگاه‌ها باید شفاف‌سازی به منظور رعایت عدالت اجتماعی اجرایی شود.,"رئیس کمیسیون اقتصادی مجلس گفت:‌ در ماجرای معرفی بدهکاران بانکی فقط به ذکر نام بسنده نخواهیم کرد. نخستین مساله‌ای که حائز اهمیت است مدت زمان بدهکاری این بدهکاران به سیستم بانکی است. مسأله دوم عدد و رقم بدهکاری این افراد به سیستم بانکی است و مسئله دیگر نحوه مصارف آن‌هاست که کمیسیون اقتصادی درخصوص تک تک آن‌ها به جزئیات این مباحث ورود خواهد کرد.
محمدرضا پورابراهیمی رئیس کمیسیون اقتصادی مجلس شورای اسلامی در گفت‌وگو با ایلنا، درخصوص اعلام اسامی ابربدهکاران بانکی و اینکه «آیا مجلس و کمیسیون اقتصادی برای بررسی بیشتر به این مسأله ورود خواهند کرد؟»، گفت: بانک مرکزی و وزارت اقتصاد بر اساس قانون مکلف هستند که اسامی ابربدهکاران بانکی را اعلام کنند، براساس اطلاعی که داریم بعضی از بانک‌ها این اقدام را شروع کرده‌اند؛ اما این اولین گام در این مسیر است و ما فقط به ذکر نام بسنده نخواهیم کرد.
وی ادامه داد: یعنی ما گزارش‌های نظارتی‌مان را در این حوزه بر اساس محتوای اطلاعات ابربدهکاران دنبال می‌کنیم. نخستین مساله‌ای که حائز اهمیت است مدت زمان بدهکاری این بدهکاران به سیستم بانکی است. مسأله دوم عدد و رقم بدهکاری این افراد به سیستم بانکی است و مسئله دیگر نحوه مصارف آن‌هاست که کمیسیون اقتصادی درخصوص تک تک آن‌ها به جزئیات این مباحث ورود خواهد کرد.
رئیس کمیسیون اقتصادی مجلس در ادامه ابراز داشت: ما این اقدام که در گام اول فقط نام بدهکاران اعلام شده را یک اقدام مثبت می‌بینیم اما این کافی نیست و به نظر می‌رسد که در حوزه تخصیص منابع به افراد و بنگاه‌ها باید شفاف‌سازی به منظور رعایت عدالت اجتماعی اجرایی شود.
پورابراهیمی گفت: موضوع اعلام اسامی بدهکاران بانکی و پیگیری جزئیات این پرونده‌ها اقدام مهمی در بحث رعایت عدالت اجتماعی است و یکی از خروجی‌هایی که در این حوزه رقم خواهد خورد، این است که ما کیفیت و روش اعطای تسهیلات را به روشی که قابل رصد باشد و اطلاعات آن در دسترس همگان قرار گیرد، تغییر دهیم.                           ",https://www.asriran.com/003V61
834517,۱۴۰۱/۰۱/۲۲,سیاست خارجی,"وزیر خارجه طالبان: از ""بدرفتاری با پناهجویان افغان در ایران"" نگرانیم",سفیر ایران در کابل، پناهجویان افغان را مهمان ایران توصیف کرد و گفت که در 43 سال گذشته ایرانی ها با آنها تعامل دوستانه داشته اند.,"وزیر امور خارجه طالبان از آنچه که ""بدرفتاری با پناهجویان افغان در ایران"" خواند، ابراز نگرانی کرده است.
به گزارش عصرایران، ""امیر خان متقی"" وزیر خارجه طالبان روز گذشته در دیدار با ""بهادر امینیان"" سفیر ایران در افغانستان، از ""بدرفتاری با پناهجویان افغان در ایران"" ابراز نگرانی کرده است.
این دیپلمات طالبان از دولت ایران خواست تا حقوق مهاجران افغان را زیر پا نگذارد.
متقی گفت: ""آزار و اذیت پناهجویان افغان در ایران به دشمنان فرصت آسیب رساندن به روابط کابل و تهران را داد.""
او از ایران خواست تا به مقامات امنیتی مربوطه دستور دهد تا از بدرفتاری با مهاجران افغان در مناطق مرزی جلوگیری کنند.
در این دیدار بهادر امینیان سفیر ایران در کابل نیز جزییاتی از حوادث اخیر در حرم امام رضا (ع) در مشهد را تشریح کرده و از شهادت 2 روحانی در حرم امام رضا ابراز نگرانی کرد.
سفیر ایران، پناهجویان افغان را مهمان ایران توصیف کرد و گفت که در 43 سال گذشته ایرانی ها با آنها تعامل دوستانه داشته اند.
عکس آرشیوی

او گفت که دولت ایران با پناهجویان افغان بدرفتاری نمی کند و به دنبال اعتمادسازی با افغانستان است و قول داد که پیام کابل را به تهران برساند.
 
                            ",https://www.asriran.com/003V5x
834518,۱۴۰۱/۰۱/۲۲,سیاست خارجی,روزنامه کویتی: برگزاری دور پنجم مذاکرات ایران و عربستان قبل از عید فطر,امیرعبداللهیان وزیر خارجه ایران، تماس‌هایی را با عبدالله بن زاید وزیر خارجه امارات برقرار کرده و در آن تاکید کرده که تهران از ابتکار کشورهای حوزه خلیج فارس در اجرای آتش‌بس در یمن استقبال می‌کند.,"روزنامه کویتی الجریده با اعلام خبر از سرگیری تماس‌ها و هماهنگی‌ها برای برگزاری دور پنجم مذاکرات ایران و عربستان نوشت که این مذاکرات احتمالا پیش از عید فطر برگزار شود.
به گزارش ایلنا، روزنامه کویتی الجریده به نقل از یک منبع آگاه در وزارت خارجه ایران خبر داد که تماس‌ها و هماهنگی‌ها برای برگزاری دور پنجم مذاکرات ایران و عربستان سعودی در بغداد پایتخت عراق از سر گرفته شده است و ایران همچنین از ابتکار کشورهای حوزه خلیج فارس در قضیه یمن استقبال کرده است.
این منبع آگاه ابراز امیدواری کرده که دور پنجم مذاکرات ایران و عربستان پیش از عید فطر برگزار شود.
به گفته این منبع آگاه، امیرعبداللهیان وزیر خارجه ایران، تماس‌هایی را با عبدالله بن زاید وزیر خارجه امارات برقرار کرده و در آن تاکید کرده که تهران از ابتکار کشورهای حوزه خلیج فارس در اجرای آتش‌بس در یمن استقبال می‌کند.
وی همچنین گفت که ایرج مسجدی، سفیر ایران در عراق نیز قرار است با سفیر عربستان سعودی در عراق برای برگزاری دور پنجم مذاکرات ایران و عربستان تا پایان ماه مبارک رمضان تماس برقرار کند.
به گفته این منبع آگاه، ریاض به تهران گفته که سهمیه حجاج ایرانی را برای حج امسال افزایش خواهد داد، مساله‌ای که تهران آن را یک حرکت مثبت قلمداد می کند.
مذاکرات ایران و عربستان سعودی از چند ماه پیش آغاز شده بود و طرفین تاکنون چهار دور مذاکرات برای رفع اختلاف‌ها و از سرگیری روابط دیپلماتیک برگزار کرده‌اند.
آخرین دور از مذاکرات ایران و عربستان ۲۱ سپتامبر (۳۰ شهریور) برگزار شده بود.
آنطور که خبرگزاری آمریکایی بلومبرگ در اکتبر گذشته گزارش داده بود، ایران از عربستان سعودی دعوت کرده تا کنسولگری‌های دو کشور بازگشایی و روابط دیپماتیک میان تهران و ریاض از سر گرفته شود.
پیشتر، العربی الجدید از تلاش‌های عراق برای میانجی‌گری با هدف از سرگیری مذاکرات ایران و عربستان خبر داده بود.
بر این اساس، یک مقام ارشد در وزارت خارجه عراق به العربی‌الجدید گفته بود که ۳ شخصیت دولت عراق، مأموریت مشخص کردن تاریخ برگزاری دور جدید گفت‌وگوهای ایران و عربستان سعودی را برعهده دارند.                           ",https://www.asriran.com/003V5y
834505,۱۴۰۱/۰۱/۲۲,سلامت,سویه جدید کووید ۱۹ موسوم به XE را بهتر بشناسید,این سویه جدید نوترکیب است، به این معنی که ترکیبی از دو سویه است. در این مورد، سویه BA.۱ بسیار عفونی اومیکرون با زیرسویه اومیکرون موسوم به BA.۲ ترکیب شده است.,"طبق گزارش محققان، سویه نوترکیب جدید کووید ۱۹ در بریتانیا کشف شده است.
اواخر ماه مارس (اواسط فروردین)، آژانس امنیت سلامت بریتانیا سویه جدید کووید ۱۹ موسوم به XE را معرفی کرد.
به گفته آژانس، این سویه جدید نوترکیب است، به این معنی که ترکیبی از دو سویه است. در این مورد، سویه BA.۱ بسیار عفونی اومیکرون با زیرسویه اومیکرون موسوم به BA.۲ ترکیب شده است.
سویه جدید XE دارای اطلاعات ژنتیکی از هر دو سویه BA.۱ و BA.۲ است. در تحقیقات اولیه، به نظر می‌رسد که عفونی‌تر از سویه BA.۲ اومیکرون باشد.
کارشناسان می‌گویند که افزایش عفونت به معنای خطرناک‌تر بودن آن نیست و درمان‌های فعلی احتمالاً مؤثر باقی خواهند ماند.
از آنجایی که ویروس‌ها در طول زمان جهش می‌یابند، احتمال دارد سویه های نوترکیب دیگری هم ایجاد شوند.
طبق برآوردهای سازمان جهانی بهداشتXE ، ۱۰ درصد بیشتر از BA.۲ قابل انتقال است.
همانطور که انواع مختلف ظاهر می‌شوند، ممکن است بر میزان مؤثر بودن درمان‌های فعلی در برابر COVID-۱۹ تأثیر بگذارند.
محققان معتقدند: «ما شاهد کاهش اثربخشی درمان‌های آنتی بادی مونوکلونال تأیید شده فعلی نخواهیم بود، زیرا XE هنوز ویژگی‌های سایر سویه های اومیکرون را دارد.»
با این حال، محققان هشدار دادند که هنوز خیلی زود است که بدانیم آیا سویه XE بر نسخه فعلی B.A.۲ اومیکرون تسلط دارد یا خیر.
منبع: مهر                           ",https://www.asriran.com/003V5l
834419,۱۴۰۱/۰۱/۲۲,بین الملل,وقتی عقاب دریایی از همه جا بی‌خبر است؛ تولد جوجه عقاب دریایی در برابر دوربین فیلم برداری (فیلم),براساس گزارش ها، واکنش مردم به تولد عقاب‌ها هیجان و انتظار بوده است.,"کد ویدیو  دانلود    فیلم اصلی          
عصر ایران؛ تولد یک عقاب دم سفید  دریایی وحشی برای اولین بار به صورت زنده در انگلیس فیلم‌برداری شد.
به گزارش عصرایران به نقل از بی بی سی، این جوجه عقاب در حفاظت‌گاه طبیعی آبرنتی اسکاتلند به دنیا آمد.
جوجه جوان، فرزند جفتی به نام های شونا و فین است که در بخش وسیعی از طبیعت اسکاتلند لانه می‌کنند.
تخم جوجه ها برای اولین بار در 3 مارس در لانه دیده شدند و از آن پس هر دو عقاب والد وظایف مراقبت از فرزندان به دنیا نیامده خود را با هم تقسیم کردند.
اولین جوجه در ساعت 7:43 بعد از ظهر روز 8 آوریل از تخم بیرون آمد.
دوربین از مدت ها قبل در 3 متری لانه دو عقاب پنهان شده بود.
براساس گزارش ها، واکنش دوست داران طبیعت  به تولد عقاب‌ها هیجان و خوشحالی بوده است.
                            ",https://www.asriran.com/003V4N
834508,۱۴۰۱/۰۱/۲۲,سیاسی,خوب شد اقتصاد کشور را به مذاکره گره نزده‌اید!,می‌شود پیش بینی کرد که حامیان دولت به میدان بیایند و بگویند شرایط بد اقتصادی این روزها کار دشمنان است. اگر آنها بگذارند وضعیت به سامان می‌شود. اینکه دشمن از دولت برای اداره بازار قدرت بیشتری دارد هم جای سوال دارد.,"عصرایران؛ مصطفی داننده- رئیسی از همان روز اولی که بر کرسی ریاست جمهوری تکیه زد گفت که اقتصاد کشور را معطل برجام نمی‌کند. مدام این سخن خود را هم تکرار کرد.
در ظاهر اما شرایط کشور به به طور واضحی به مذاکرات گره خورده است و بازار کار خود را می‌کند. نمونه این بی‌توجهی هم بالارفتن قیمت دلار و رسیدن به 28 هزار تومان است. اگر اقتصاد کشور به مذاکرات وین گره نخورده بود که دلار ناگهان اینگونه سرکش نمی‌شد.
اقتصاد کشور اگر بدون توجه به سیاست خارجی پیش می‌رفت که شاهد گرانی 40 میلیونی سمند نبودیم و یا سکه به 13 میلیون تومان نمی‌‎رسید. بله، در حرف می‌شود از گره نزدن حرف زد اما در واقعیت مذاکرات و اقتصاد ایران با چهل گره به هم تنیده شده‌اند .
متاسفانه کسانی که حامی دولت سیزدهم هستند، همین حرف‌ها را باور می‌کنند و آن را به حساب کارهای کرده می‌گذارند. به طور مثال کیهان از منتقدان پرسیده بود:« مگر نمی‌بینید رئیسی چقدر کار کرده؟»
خوب باید از کیهان و همه حامیان دولت پرسید، حاصل این همه کار کجاست؟ چرا بازار رنگ ثبات به خود نمی‌بیند و قیمت‌ها هر روز بالاتر می‌رود؟ اگر منظور از کار همین بالا رفتن قیمت‌هاست که بله ما هم با کیهان موافق هستیم اما اگر منظور مدیریت کشور است که باید بگوییم نمره فعلی دولت منفی است.
البته که سفرهای استانی رئیس جمهور حرکت پسندیده‌ای است. آشنایی با مشکلات عدیده مردم، می‌تواند به درک شرایط کشور کمک کند اما مشکل هیچ کشوری با سفراستانی رئیس جمهورش حل نشده است و مردم حاضر هستند اقتصاد با ثبات داشته باشند و یک بار هم رئیس جمهور را از نزدیک نبینند.
می‌شود پیش بینی کرد که حامیان دولت به میدان بیایند و بگویند شرایط بد اقتصادی این روزها کار دشمنان است. اگر آنها بگذارند وضعیت به سامان می‌شود. اینکه دشمن از دولت برای اداره بازار قدرت بیشتری دارد هم جای سوال دارد.
نمونه این رفتار را می‌شود در تازه ترین گفت‌وگوی تقی پور، رئیس کمیسیون طرح صیانت جست‌وجو کرد. او گفته« جالب است بدانید هیچ وقت کلمه صیانت در عنوان هیچ یک از نسخه ها وجود نداشته و ندارد و دشمن عمداً این کلمه را برای این طرحِ پیشرفته انتخاب و تبلیغ کرده است تا بعداً «یعنی اینروزها» از آن سوء استفاده کند.»
جالب اینجاست که در عنوان طرحی که نمایندگان مجلس برای ارائه در صحن آماده کرده بودند به وضوح می‌شود کلمه صیانت را دید؛ «صیانت از حقوق کاربران در فضای مجازی و ساماندهی پیام رسان‌های اجتماعی» شاید دشمن در مجلس هم نفوذ دارد.
القصه که زندگی مردم نشان می‌دهد، دولت موفقیتی در بهبود زندگی ایرانی‌ها نداشته است. همه آنهایی که در زمان روحانی شعارهای پرطمطراق می‌دادند و الان عضو تیم اقتصادی دولت هستند، دست روی دست گذاشته‌اند و کاری از دست‌شان بر نمی‌آید.                           ",https://www.asriran.com/003V5o
834515,۱۴۰۱/۰۱/۲۲,سیاسی,طرح صیانت به صحن علنی مجلس بازگشت,قبلا این طرح در کمیسیون مشترک بررسی می شد که با انتقادات شدید مردمی و گروه های مختلف فعال در عرصه مجازی مواجه شده بود.,"ماینده مردم چابهار در مجلس شورای اسلامی گفت طبق تصمیم نمایندگان طرح صیانت از فضای مجازی برای بررسی به صحن علنی ارجاع می شود.
معین‌الدین سعیدی در گفت‌وگو با ایسنا، با اشاره به جلسه غیر علنی امروز نمایندگان با موضوع بررسی طرح صیانت حقوق کاربران در فضای مجازی گفت: در این جلسه تصمیم گرفته شد که این طرح به صحن مجلس بازگشته و در صحن بررسی شود.
همچنین جلیل رحیمی جهان آبادی در گفت و گو با ایسنا با بیان این خبر گفت: قبلا این طرح در کمیسیون مشترک بررسی می شد که با انتقادات شدید مردمی و گروه های مختلف فعال در عرصه مجازی مواجه شده بود.
همچنین جلال رشیدی کوچی عضو کمیسیون مشترک حمایت از حقوق کاربران در فضای مجازی در مطلبی در صفحه توییتر خود نوشت: «طرح ⁧‫صیانت‬⁩ با رای قاطع نمایندگان من بعد به جای بررسی در کمیسیون مشترک، در صحن مجلس و توسط ۲۹۰ نماینده بررسی خواهد شد.»
هفته گذشته نامه درخواست ۱۸۵ نماینده مجلس به منظور بازگشت طرح صیانت از کمیسیون مشترک به صحن مجلس به هیات رئیسه مجلس تحویل داده شد.                           ",https://www.asriran.com/003V5v
834514,۱۴۰۱/۰۱/۲۲,سیاسی,سخنگوی وزارت خارجه: بیش از یک موضوع بین ایران و آمریکا در وین باقی مانده است/ ابتکارات آخر خود را اعلام کرده‌ایم,هنوز متنی نهایی نشده که درباره آن صحبت کنیم و روشن است که با راهبری شورای عالی امنیت ملی و اجرای وزارت خارجه تاکنون خطوط قرمز مشخص شده نعل به نعل رعایت شده و اگر مواردی نیز به نتیجه نرسیده دلیل اصلی آن عدم پاسخگویی طرف مقابل در چارچوب تعیینی است.,"سخنگوی وزارت خارجه کشورمان تأکید کرد: با راهبری شورای عالی امنیت ملی و اجرای وزارت خارجه، در مذاکرات وین خطوط قرمز مشخص شده تاکنون نعل به نعل رعایت شده است.
به گزارش ایسنا، سعید خطیب زاده صبح روز دوشنبه در نشست مطبوعاتی خود با خبرنگاران داخلی و خارجی با تبریک ۲۰ فروردین روز ملی فناوری هسته ای تصریح کرد: به رغم تمامی محدودیت ها و مشکلاتی که نظام سلطه بین المللی برای پیشرفت جوانان این مرز و بوم ایجاد کرده، جوانان ایران توانسته‌اند مرز دانش را در حوزه های مختلف از جمله فناوری هسته‌ای در قلمرو ایران بزرگ گسترش دهند و این باعث افتخار است.
وی همچنین با اشاره به دیدار اخیر مقامات فدراسیون فوتبال با وزیر خارجه اظهار کرد: برنامه ویژه ای برای دیپلماسی ورزشی در ماه های آینده با تشکیل کارگروهی در وزارت خارجه و دعوت از نهادهای ذیربط شکل گرفته است که بخشی از آن کمک به فدراسیون فوتبال و در بخش های دیگر کمک به وزارتخانه های مرتبط با گردشگری است.
وی در پاسخ به سوالی در ارتباط با نامه دیروز نمایندگان مجلس به رئیس جمهور در مذاکرات وین و تأکید آن ها مبنی بر اینکه خط قرمزها و شروط آن ها باید در مذاکرات وین لحاظ شود، تصریح کرد: صدای نمایندگان ملت در پی ماه هایی که مذاکرات انجام شده همواره شنیده شده است.
وی ادامه داد: البته هنوز متنی نهایی نشده که درباره آن صحبت کنیم و روشن است که با راهبری شورای عالی امنیت ملی و اجرای وزارت خارجه تاکنون خطوط قرمز مشخص شده نعل به نعل رعایت شده و اگر مواردی نیز به نتیجه نرسیده دلیل اصلی آن عدم پاسخگویی طرف مقابل در چارچوب تعیینی است.
وی تأکید کرد: اگر قرار بود خطوط قرمز را رد کنیم توافق چندین ماه قبل به دست می آمد و ما با پافشاری بر خطوط قرمز خود مذاکرات را جلو می بردیم.                           ",https://www.asriran.com/003V5u
834513,۱۴۰۱/۰۱/۲۲,حوادث,ناجا: انهدام باند بزرگ سلاح در ایلام,تعداد ۳۲ قبضه سلاح شامل ۲۶ قبضه کلاش، ۴ قبضه سیمینوف، ۱ قبضه مسلسل برتا، ۱ قبضه شکاری پنج تیر از یک دستگاه خودروی پژو پارس در حوالی روستای چلیزی – دهلران کشف و ضبط شد.,"سازمان اطلاعات فرماندهی انتظامی کشور طی اطلاعیه‌ای از انهدام باند بزرگ سلاح در ایلام خبر داد.
به گزارش پایگاه خبری پلیس، در اطلاعیه سازمان اطلاعات فرماندهی انتظامی جمهوری اسلامی ایران آمده است:
عوامل سازمان اطلاعات انتظامی شهرستان دهلران استان ایلام با تلاش گسترده اطلاعاتی، باند بزرگ قاچاق سلاح و مهمات در شهرستان دهلران را منهدم و تعداد ۳۲ قبضه سلاح شامل ۲۶ قبضه کلاش، ۴ قبضه سیمینوف، ۱ قبضه مسلسل برتا، ۱ قبضه شکاری پنج تیر از یک دستگاه خودروی پژو پارس در حوالی روستای چلیزی – دهلران کشف و ضبط کردند.                           ",https://www.asriran.com/003V5t
834510,۱۴۰۱/۰۱/۲۲,سیاسی,دیدار مدیران رسانه‌ها با رئیسی (عکس),در این دیدار 15 تن از مدیران رسانه‌ها نظرات و دغدغه‌های خود را با رئیس جمهور در میان گذاشتند.,"بیش از ۶۰ نفر از مدیران رسانه های مکتوب، تصویری، خبرگزاری ها و سایت ها شامگاه یک شنبه 21 فروردین 1401 میهمان ریاست جمهور شدند تا نظرات و دغدغه هایشان را با سید ابراهیم رئیسی در میان بگذارند و روزه خود را در کنار هم افطار کنند.
به گزارش پایگاه اطلاع رسانی ریاست جمهوری در این دیدار آقایان الیاس حضرتی مدیرمسئول روزنامه اعتماد، محمد شجاعیان مدیرعامل خبرگزاری مهر، محمدجواد اخوان مدیر مسئول روزنامه جوان، محمدعلی نادعلی‌زاده مدیرعامل پایگاه اطلاع‌رسانی جماران، محمدامین ایمان‌جانی مدیرمسئول روزنامه فرهیختگان، علیرضا بختیاری مدیرمسئول روزنامه دنیای اقتصاد، مهدی جهان‌تیغی مدیر پایگاه اطلاع‌رسانی جهان‌نیوز، پیام تیرانداز مدیرعامل خبرگزاری فارس، محمد قوچانی عضو شورای سیاستگذاری روزنامه سازندگی، هادی قاسمی مدیر خبرگزاری دانشجو، حمید رسایی مدیرمسئول نشریه ۹ دی، محمدرضا احمدی مدیر اخبار ریاست جمهوری خبرگزاری صدا و سیما، محمدعلی وکیلی مدیرمسئول روزنامه ابتکار، مسلم معین مسئول قرارگاه فضای مجازی سازمان بسیج، محمدصادق عرب مدیر پایگاه اطلاع‌رسانی تابناک، حجت‌الاسلام محمود دعایی مدیرمسئول روزنامه اطلاعات و حسین شریعتمداری مدیرمسئول روزنامه کیهان در سخنانی به بیان نظرات و دیدگاه‌های خود پرداختند.
گزارش تصویری این دیدار را در ادامه می بینید. 


                                                                        


                            ",https://www.asriran.com/003V5q
834512,۱۴۰۱/۰۱/۲۲,اخبار سلامت,عضو کمیته علمی کرونا: جهش XE کرونا هنوز به ایران نرسیده,اکنون از دیدگاه سرایت پذیری سویه‌های ترکیبی از جمله سویه XE بین ۱۰ تا ۴۰ درصد سرایت بیشتری دارند اما از نظر کشندگی و افزایش شدت بیمای خوشبختانه هنوز گزارشی نداشتیم که بگوید شدت در این زمینه بیشتر است.,"ایسنا: عضو کمیته علمی کرونا با اشاره به جهش XE سویه امیکرون و با بیان اینکه به احتمال زیاد این سویه‌های ترکیبی هنوز به کشور ما نیامده است، گفت: اکنون از دیدگاه سرایت پذیری سویه‌های ترکیبی از جمله سویه XE بین ۱۰ تا ۴۰ درصد سرایت بیشتری دارند، اما از نظر کشندگی و افزایش شدت بیمای خوشبختانه هنوز گزارشی نداشتیم که بگوید شدت در این زمینه بیشتر است.
مجید مختاری با اشاره به اینکه روند کاهشی کرونا را تا حدود دو هفته قبل در کشور شاهد بودیم، گفت: اما آرام آرام روند صعودی موارد ابتلا که پیش‌بینی می‌کردیم را شاهدیم ولی از نظر مرگ و میر خوشبختانه شرایط کاهشی است؛ هرچند که حتی یک مرگ هم برای ما زیاد است اما نسبت به حدود دو ماه قبل، اکنون تعداد مرگ و میر خیلی کمتر است و این موارد مرگ و میر نیز بازتاب بیمارانِ دو الی سه هفته قبل هستند. اگر در حال حاضر روند ابتلا صعودی باشد، احتمال دارد طی هفته‌های آتی مرگ و میر هم افزایش یابد اما امیدواریم به اعداد بالای قبلی نرسیم.
وی افزود: با وجود تعطیلات سال نو، مسافرت‌ها و بازگشایی مدارس که همگی عوامل خطر انتشار ویروس هستند، طبیعتا انتظار ازدیاد تعداد ابتلا وجود داشت. بنابراین برای روزهای آتی نوسانات ادامه خواهد داشت و به نظر نمی‌رسد رفتار ویروس با وجود سویه‌های جدید و ترکیبی تغییر کرده باشد که به دنبال این موضوع هم در سطح جهانی پیش‌بینی نمی‌شود که دچار جهش وحشتناک جدیدی شده باشیم.
وی همچنین تاکید کرد: نباید با اسم امواج بیماری، جامعه را تهییج کنیم؛ اگر پروتکل‌های بهداشتی رعایت شود، مهمانی‌ها و دورهمی‌ها کاهش یابد، احتیاطات لازم در وسایل حمل و نقل عمومی صورت گیرد، زدن ماسک در اماکن سربسته اجباری باشد و... احتمالا نوسانات را خواهیم داشت، ولی اینکه آیا موج هفتم بروز خواهد کرد یا خیر، نیاز است تا زمان بگذرد که بتوان نظر داد.
او درباره گسترش شیوع بیماری به دنبال تغییر رفتارها در نوروز از جمله سفرها، افزود: احتمالا افزایش موارد، ناحیه‌ای خواهد بود و اگر همین روند رشد بیماری طی شود، شرایط آنچنان هشدار دهنده نخواهد بود.
مختاری در خصوص سویه در گردش کرونا در کشور، اظهار کرد: به طور کلی بر اساس اطلاع بنده سویه BA۲ در کل دنیا غالب است و به نظر نمی‌رسد ما هم از دنیا مجزا باشیم. اینطور نیست که تمام سویه‌ها را پیگیری کنیم، ما با اپیدمیولوژی ناحیه‌ای و جهانی هم جلو می‌رویم و نمونه برداری‌ها برای سویه‌های متفاوت انجام می‌شود ولی نه به طور دائم و تمام نمونه‌ها؛ بر اساس اطلاعات بنده از هر ۱۰۰۰ نمونه یک نمونه برای توالی یابی ژنتیکی فرستاده می‌شود. تا جایی که اطلاع دارم تا پیش از سال جدید سویه BA۲ غالب بوده است کما اینکه در دنیا هم شرایط چنین است.
وی درباره شیوع یا عدم شیوع سویه ترکیبی از دو زیرواریانت BA۲ و BA۱ تحت عنوان XE در ایران، تصریح کرد: خیلی زود است که در این مورد صحبت کنیم. برخی کشورهای اروپایی از جمله انگلستان که توالی‌یابی ژنتیکی زیادی از ویروس انجام می‌دهند، این موضوع را اعلام کردند. تعداد سویه‌های ترکیبی که ترکیب‌های متفاوتی از خود امیکرون یا دلتا با امیکرون است توسط این کشورها اعلام شده است، اما هنوز در حدی نیست که حتی سازمان بهداشت جهانی نظر دهد. تعداد موارد بسیار پایین است و به احتمال زیاد این سویه‌ها در کشور ما نیامده است مگر اینکه طی ماه‌های آتی با افزایش سفرهای خارجی این سویه هم وارد کشور شود.
مختاری گفت: اکنون از دیدگاه سرایت پذیری سویه‌های ترکیبی از جمله سویه XE بین ۱۰ تا ۴۰ درصد سرایت بیشتری دارند اما از نظر کشندگی و افزایش شدت بیمای خوشبختانه هنوز گزارشی نداشتیم که بگوید شدت در این زمینه بیشتر است.
عضو کمیته علمی کرونا درخصوص آموزش حضوری در مدارس نیز به ایسنا،‌ گفت: قطعا در جلسه آتی کمیته علمی کرونا در این زمینه صحبت خواهیم کرد و جهت‌گیری لازم هم صورت می‌گیرد. باید ببینیم نظر جمعی کمیته چه خواهد بود. البته به طور کلی ما پیش‌بینی از افزایش ابتلا در میان کودکان را داریم و این افزایش نه تنها در کودکان که در بزگسالان هم مشاهده می‌شود. امیدواریم در بازبینی این موضوع از بار بیماری در کودکان هم کاسته شود. همواره پیشگیری و احتیاط، تاکید اصلی ما است. اینکه فکر کنیم کرونا تمام شده و به زندگی عادی برگردیم صدمه زیادی به بسیاری از کشورهای دنیا زده است و تمام رعایت‌ها از جمله فاصله فیزیکی،‌ زدن ماسک و... همواره ضروری است.                           ",https://www.asriran.com/003V5s
834509,۱۴۰۱/۰۱/۲۲,عمومی,خوشحالی نیرو‌های اوکراینی پس از شلیک موشک‌انداز انگلیس (فیلم),اولین ویدیو از خوشحالی نیرو‌های اوکرانی بعد از استفاده از سلاح موشک‌انداز اهدایی انگلستان را ببینید.,کد ویدیو  دانلود    فیلم اصلی                                     ,https://www.asriran.com/003V5p
834507,۱۴۰۱/۰۱/۲۲,فرهنگی/هنری,لحظه تخریب یک خانه بدون ستون (فیلم),تصویری عجیب از لحظه تخریب خانه مسکونی که ستون ندارد را ببینید. منبع: خبرفوری,کد ویدیو  دانلود    فیلم اصلی                                     ,https://www.asriran.com/003V5n
834511,۱۴۰۱/۰۱/۲۲,سیاسی,روزنامه جوان: اسامی منتشر شده، خرده بدهکاران بانکی هستند؛ نام «بدهکاران بزرگ» منتشر نشده,انتشار لیست بدهکاران بانکی شاید روی وصول مطالبات تأثیر مستقیمی نداشته‌ باشد ولی قطعاً تأثیرات روانی در جامعه ایجاد می‌کند و می‌تواند به نوعی عبرت‌انگیز باشد.,"روزنامه اصولگرای جوان نوشت: وقتی کفایت سرمایه اغلب بانک‌ها و مؤسسات اعتباری فاقد استاندارد لازم و کافی ۸ تا ۱۱ درصد است باید گفت که عمده منابع بانک‌ها متعلق به سرمایه مؤسسان نیست و به سپرده گذاران تعلق دارد.
از این رو مردم که مالکان اصلی بانک‌ها در اقتصاد ایران هستند، حق دارند بدانند در سیستم بانکی چه می‌گذرد و چرا به‌رغم خلق ۴ هزارهزار میلیارد تومان نقدینگی طی سال‌های‌۹۲ تاکنون و رشد ضریب فزاینده پولی به محدوده ۸‌درصد رشد اقتصادی چندانی در کشور ایجاد نشده و وضعیت تولید و همچنین اشتغال و تأمین مالی بخش‌های مولد اقتصاد ایران نابسامان است و در مقابل پیوسته بازار دلالی و سفته بازی داغ است.
بدین ترتیب در کنار شفاف‌سازی رقم دقیق آنچه که از منابع بانکی (عموماً متعلق به سپرده‌گذاران) در بانک‌ها سوخت شده‌است، باید بانک‌ها همزمان شبکه مسئله‌دار و فاسد مدیریت را برکنار کنند و با فروش دارایی‌های مازاد، خروج از بنگاهداری، افشای بدهکاران حقیقی بانکی صاحب فساد و تقصیر، قطع خدمات به مشتریانی که از مؤسسات غیر‌مجاز منابع کلانی را به یغما برده و در بانک‌های مجاز سپرده کردند، صرفاً به واسطه‌گری مالی مشغول شوند تا حداقل نامگذاری سال جاری با عنوان «تولید؛ دانش‌بنیان، اشتغال‌آفرین» رنگ و بوی عملیاتی شدن به خود بگیرد و در بعد تأمین مالی مشکل چندانی نداشته باشد.
آن گونه که منابع مطلع و برخی مدیران بانک‌ها می‌گویند اسامی اعلام شده فعلاخرده بدهکاران هستند تا بدهکاران بزرگ بترسند یا سرعقل بیایند و بدهی خود را تسویه کنند! این پول، پول مردم است، چون مردم صاحبان واقعی بانک‌ها هستند. پول مردم را باید با شجاعت بیشتری پس گرفت و اگر این تأخیر دلایل غیر قانونی و فسادآمیز داشته، تکلیف مفسدان هم معلوم شود.
عیان شده که برخی از مدیران بانکی به جهت ارتباطاتی که با بدهکاران و مشتریان بانکی دارند دوست ندارند علیه آن‌ها اقدام به افشاگری رسانه‌ای یا قضایی کنند و برای آن‌ها شیرین‌تر است که با آن‌ها یا نزدیکان و وکلایشان در لابی یک هتل یا یک مکان سکرت دور یک میز بنشینند و در رابطه با نحوه تبدیل اقساط معوق و تبدیل مطالبات غیر‌جاری بانک به مطالبات جاری گپ و گفت بزنند تا هم مسئله صورت‌سازی برای پنهان کردن تراز منفی بانک حل و فصل شود و هم لطف بی‌منت و یا با منتی به مشتری تحت عنوان بدهکار بانکی کرده باشند.
البته ناگفته نماند که برخی از مدیران بانکی با هر بدهکار بانکی نیز وارد تعامل نمی‌شوند و حساب و کتاب بدهکاران خرد با شرکت وصول مطالباتی است که مشخص نیست از چه طریقی به تمامی اطلاعات بدهکار بانکی دست پیدا می‌کنند و سر بزنگاه مثل بختک بر سرش خراب می‌شوند تا اموال بانک را بازستانی کنند. فقط نکته اینجاست که چرا از شرکت وصول مطالبات خرد بانک در شناسایی اشخاص متمول و ثروتمند (برای حذف یارانه نقدی‌شان) و بدهکاران کلان مالیاتی و قاچاقچیان بزرگ کالا و ارز و سایر مافیا‌ها استفاده نمی‌شود تا کت آن‌ها را بند و بست زد و مهری بر پایان خرابکاری‌های‌شان در اقتصاد ایران زد.
بگذریم غرض از این مقال آن است که بگوییم وضعیت سیستم بانکی نیاز به رسیدگی و شفاف سازی دارد، زیرا سیستم بانکی عمود نظام تأمین مالی اقتصاد است و ۸۰‌درصد حجم نقدینگی به واسطه برخورداری از مجوز پرداخت نرخ سود ۲۰‌درصدی تضمین شده در اختیار بانک‌ها می‌باشد و تا بانک‌ها نخواهند چرخ اقتصاد از چاله رکود خارج نمی‌شود.
در این میان وقتی می‌گوییم عموم نقدینگی در اختیار بانک‌هاست، بدین معنی است که کفایت سرمایه بانک‌ها پایین است و از سرمایه مؤسسان چیز قابل ملاحظه‌ای ندارند و عموم منابع متعلق به سپرده‌گذاران است، بدین ترتیب جامعه به جهات عنوان شده حق دارد در جریان وضعیت حقیقی بانک‌ها و عملکرد آن‌ها قرار بگیرد در غیر این‌صورت همچون سال‌های‌۹۲ به بعد ۴ هزارهزار میلیارد تومان بر حجم نقدینگی اقتصاد ایران افزوده می‌شود، بدون اینکه رشد اقتصادی خاصی اتفاق بیفتد و به جای اینکه کل منابع بانکی در خدمت بخش مولد اقتصاد باشد، این بخش غیر مولد می‌باشد که کانال تأمین مالی‌اش باز است.
خوشبختانه رئیس دولت سیزدهم چندی پیش در راستای اصلاح شبکه بانکی و بر مبنای انضباط مالی و بهداشت اعتباری بانک‌ها طبق بند (د) تبصره‌۱۶ قانون بودجه‌۱۴۰۱ به بانک‌ها دستور داد که اسامی بدهکاران خود را منتشر کنند. در این میان به تازگی بانک‌های ملی، کشاورزی، مسکن و پست‌بانک فهرستی از ابربدهکاران خود را منتشر کرده‌اند.
حسابرسان باید حقیقت سیستم بانکی را ترسیم کنند
کارشناسان اقتصادی هر چند شفاف‌سازی بانک‌ها در بعد مطالبات غیر‌جاری را جزو حقوق سپرده‌گذاران بانکی و سهامداران بانک و مردم جامعه می‌دانند، اما بر این باورند که شفاف‌سازی مطالبات غیر‌جاری باید بر‌اساس گزارش‌های یک‌مجموعه حسابرسی دقیق و آنلاین و دائمی انجام بگیرد، زیرا بانک‌ها معمولاً از طریق تعامل با بدهکاران بزرگ تلاش می‌کنند مطالبات آن‌ها جاری به نظر برسد در شرایطی که در حقیقت به اعتقاد برخی از کارشناسان اقتصادی چند‌صد هزار‌میلیارد تومان از منابع بانکی معوق حقیقی می‌باشد.
ارتباط برخی از سپرده‌های کلان با مؤسسات غیرمجاز
در واقع برخی از کارشناسان اقتصادی بر این باورند که مؤسسان و همچنین مشتریان سپرده‌های کلان مؤسسات مالی و اعتباری غیر‌مجازی که طی دهه‌۶۰ و ۷۰ و ۸۰ زیست کردند، بیشترین استفاده را این مؤسسات بردند و گاهی با همان منابعی که از محل غیر‌مجاز تحصیل کردند، درصدی از سهام بانک‌های مجاز را خریداری و همچنین به سپرده‌گذاری کلان در این بانک‌ها مبادرت کردند از این رو این باور در میان مبارزه کنندگان با فساد مؤسسات غیر‌مجاز وجود دارد که با برچیده شدن بساط این مؤسسات کار مبارزه با این مفسدان اقتصادی تمام نشده است، زیرا این اشخاص بخشی از آن منابع را به شکل سپرده‌های کلان در بانک‌ها و مؤسسات مجاز به نام خود یا نزدیکان و اشخاصی که هویت و حساب بانکی‌شان خریداری شده سرمایه‌گذاری کردند.
رصد منشأ برخی سپرده‌های کلان
با توجه به توضیح فوق باید پرونده‌ای تحت عنوان بررسی سپرده‌های کلان در سیستم بانکی بازگشایی شود زیرا آثار تبعی مفاسدی که تحت عنوان مؤسسات غیر‌مجاز در بیش از سه‌ دهه در اقتصاد ایران رقم خورد، هنوز در بسیاری از بخش‌های اقتصاد ایران و به ویژه حوزه سپرده‌گذاری بانکی وجود دارد.
تبعات منفی مؤسسات غیرمجاز دامنگیر بانک‌های مجاز
نکته جالب توجه در رابطه موضوع مذکور این است که ۸۰‌ درصد حجم نقدینگی در اقتصاد ایران شبه پولی است که نظام بانکی ایران باید ماهانه به این شبه پول بسیار عظیم سود پرداخت کند که این سود هم اکنون در ماه به رقمی معادل چند ۱۰ هزار میلیارد تومان رسیده است.
پس این نظر در حوزه بانکی وجود دارد که با برچیده شدن بساط مؤسسات غیر‌مجاز مفاسد مؤسسان و مشتریان بزرگ این مؤسسات فساد در حوزه بانکی پایان نیافته بلکه از بخش مؤسسات غیر‌مجاز به مؤسسات مجاز انتقال یافته است.
بنا‌بر این گزارش در احکام تنظیمی بند (د) تبصره‌۱۶ قانون بودجه سال جاری نیز آمده است:
۱- بانک مرکزی جمهوری اسلامی ایران موظف است با استفاده از سامانه اطلاعاتی خود و عند اللزوم اطلاعات دریافتی بانک‌ها و مؤسسات اعتباری غیربانکی (موضوع جزء ۲ این بند) بر اساس تعاریف و مصادیق تعیین شده توسط شورای پول و اعتبار مانده تسهیلات و تعهدات کلان و میزان پرداختی و مانده تسهیلات و تعهدات اشخاص مرتبط و میزان پرداختی هر یک از بانک‌ها و مؤسسات اعتباری غیربانکی را به تفکیک هر یک از اشخاص با تعریف شورای پول و اعتبار (مرتبط یا ذی‌نفع واحد)، نرخ سود، مدت بازپرداخت، دوره تنفس، وضعیت بازپرداخت (جاری، سررسید گذشته، معوق یا مشکوک‌الوصول) نوع و میزان وثیقه دریافت‌شده بر تارنمای بانک مرکزی جمهوری اسلامی ایران در دسترس عموم قرار داده و به صورت فصلی به روزرسانی کند.
۲- بانک‌ها و مؤسسات اعتباری غیربانکی مؤظفند اطلاعات مندرج در جزء یک این بند را به صورت فصلی در اختیار بانک مرکزی قرار دهند، در صورت استنکاف از ارسال تمام یا بخشی از اطلاعات در موعد مقرر مؤسسه اعتباری حسب مورد به تشخیص بانک مرکزی به یکی از جرایم مندرج در ماده ۴۴ قانون پولی و بانکی کشور یا اجزاء سه یا چهار بند (الف) ماده‌۱۴ قانون برنامه پنج‌ساله ششم توسعه اقتصادی، اجتماعی و فرهنگی جمهوری اسلامی ایران و با رعایت ترتیبات مندرج در موارد مذکور محکوم می‌شود، بانک مرکزی مؤظف است گزارش همکاری یا تخلف بانک‌ها و مؤسسات اعتباری غیربانکی را به صورت فصلی به کمیسیون اصل‌۹۰ قانون اساسی جمهوری اسلامی ایران و دیوان محاسبات کشور ارائه کند.
بانک مسکن: ابر بدهکاران بانک مشتریان تکلیفی دهه ۹۰ هستند
سیدمحسن فاضلیان، عضو هیئت مدیره بانک مسکن در گفتگو با تسنیم، با اشاره به انتشار لیست ابر بدهکاران بانک مسکن بر اساس دستور رئیس‌جمهوری می‌گوید: «از یک ریال بیت‌المال چشم‌پوشی نخواهیم کرد، لیست منتشر شده که دارای ۹ ردیف است، مربوط به مشتریانی است که اوایل دهه گذشته به آن‌ها تسهیلات ارزی و ریالی پرداخت شده‌است.»
وی با اشاره به اینکه مسئله مربوط به چهار مدیریت قبلی در بانک مسکن است و هیچ ارتباطی به دوره کنونی اعضای هیئت‌ مدیره ندارد، می‌افزاید: «در ابتدای دهه ۹۰ به دلایلی بانک مسکن برای این اَبر بدهکاران گشایش اسناد اعتباری و خطوط اعتباری را انجام داد. این‌ها ارز را دریافت کرده‌اند و در قبال آن به تعهدات خود عمل نکرده یا اینکه بدهی خود را پرداخت نکرده‌اند.»
وی تأکید می‌کند: «بانک مسکن در راستای رسالت و هدف خود یعنی شفاف‌سازی و بهداشت اعتباری حرفه‌ای با همکاری بانک مرکزی تمام توان خود را برای بازگردان اموال بیت‌المال به کار گرفته‌است. ما وارثان این بدهکاران هستیم و تیم وصول مطالبات بانک مسکن با همکاری قوه قضائیه بدهکاران را برای تسویه بدهی خود سرخط کرده‌است.»
فاضلیان می‌گوید: «با تلاش‌های صورت گرفته از سوی اعضای هیئت‌مدیره بانک مسکن مطالبات غیرجاری (NPL) از ۵/۱۴ درصد به زیر ۱۰ درصد کاهش‌یافته که در بین بانک‌های داخلی چنین دستاوردی را نداریم.»
مردم باید بدانند چه کسانی عامل ایجاد خلق پول و تورم هستند
کامران ندری بیان کرد: «انتشار لیست بدهکاران بانکی شاید روی وصول مطالبات تأثیر مستقیمی نداشته‌باشد ولی قطعاً تأثیرات روانی در جامعه ایجاد می‌کند و می‌تواند به نوعی عبرت‌انگیز باشد.»
کامران ندری، اقتصاددان و تحلیلگر مسائل اقتصادی در گفتگو با «نود اقتصادی» می‌گوید: «انتشار لیست بدهکاران بانکی شاید روی وصول مطالبات تأثیر مستقیمی نداشته‌باشد، ولی قطعاً تأثیرات روانی در جامعه ایجاد می‌کند و می‌تواند به نوعی عبرت‌انگیز باشد. افراد با این کار متوجه می‌شوند که اگر بدهی خود را پرداخت نکنند، ذهنیت منفی در جامعه علیه آن‌ها شکل می‌گیرد.»
وی می‌افزاید: «بانک‌ها در وصول مطالبات خود ضعف‌هایی دارند که چه این لیست منتشر شود و چه نشود باید به سمت اصلاح آن گام بردارند. اینکه مشخص شود بدهکاران بانکی چه کسانی هستند، از جنبه‌های رسانه‌ای بسیار حائز اهمیت است و می‌توان فهمید که مثلاً آیا این بدهکاران جزو افراد مرتبط با بانک‌ها و سهامداران آن‌ها هستند یا خیر.»
این اقتصاددان تأکید می‌کند: «فایده دیگر آن می‌تواند این باشد که نقاط تاریک و خلأ‌های قانونی موجود در این زمینه چه مواردی هستند. مطالبات معوق بانکی یکی از عوامل مهم خلق پول هستند و اینکه مردم بدانند چه کسانی عامل ایجاد تورم و خلق پول هستند، موضوع مهمی است.»
کسی حریف بدهی‌های ۲ خودروساز نیست
احمد حاتمی یزد، مدیر عامل اسبق یک بانک در گفتگو با فارس، در مورد اعلام اسامی بدهکاران کلان و وام‌های معوق شبکه بانکی می‌افزاید: «ضرورت دارد فهرست بدهکاران بانکی بالای هزار میلیارد تومان هم منتشر شود. با بررسی این فهرست مشخص می‌شود که اولاً وام‌های کلان بالای یک‌هزار میلیارد تومان به چشم نمی‌خورد و نشان می‌دهد که بانک‌ها هم در اعلام بدهکاران کلان، اسامی شرکت‌های بزرگ و بدهکاران بزرگ بالای هزار میلیارد تومان هنوز شک دارند.»
این کارشناس بانکی می‌گوید: «اگر به فهرست بدهکاران بانک نگاه کنیم، برخی بدهکاران بالای یک‌هزار میلیارد تومانی شرکت‌های دولتی و عمومی هستند، به عنوان مثال، دو شرکت بزرگ ایران‌خودرو و سایپا بالای ۱۰۰ هزار میلیارد تومان بدهی بانکی دارند، اما کسی حریف آن‌ها نمی‌شود و اسامی آن‌ها هم اعلام نشده‌است، اما یک شرکت تعاونی مسکن که ۴۰۰ میلیارد تومان بدهی دارد، اسامی آن اعلام می‌شود، بنابراین اقتصاد ما معیار ندارد. در بسیاری از شرکت‌های بزرگ نیروی مازاد وجود دارد، هر کس مدیرعامل می‌شود عده‌ای را جذب شرکت و در شرکت‌های بزرگ تورم نیروی انسانی و فساد بیداد می‌کند. این شرکت‌ها وام‌های کلان می‌گیرند و نمی‌توانند پول بانک را پس بدهند.»
پول بانک‌ها دارایی سپرده‌گذاران خرد است
حاتمی یزد معتقد است: «بانک‌ها مالک پول نیستند و این پس‌انداز سپرده‌گذاران خرد است که باید بانک‌ها مراقب باشند و از موجودی آن‌ها حفاظت کنند. بنابراین باید هم قانون تجارت و هم قانون ورشکستگی اصلاح شود؛ قانون تجارت مربوط به سال ۱۳۱۰ است که در آن اموری مثل کنسرسیوم یا اقتصاد دیجیتال نیست، در حالی که امروز این امور فراوان هستند که آخرین ویرایش آن مربوط به سال ۱۳۴۷ بود که اصلاح نشد.»
به گفته این مدیر عامل اسبق بانک، ۲۰ سال قبل عده‌ای از متخصصان و کارشناسان در وزارت بازرگانی گروه با سواد و با تجربه‌ای تشکیل دادند که قانون تجارت اصلاح شود و در هزار ماده قانون جدید را نوشتند، دولت وقت آن را تصویب کرد، اما بعد از ارائه به مجلس در مجلس معطل ماند، پنج دوره مجلس هم عوض شد، اما در مورد آن تصمیم‌گیری نشد. متأسفانه برخی نمایندگان مجلس از نظر سواد در حدی نیستند که قانون تجارت را به خوبی بفهمند و آن را اصلاح کنند و اصلاحیه قانون تجارت از ۲۰ سال قبل در مجلس مانده‌است.
سوخت وام‌ها
وی در مورد اینکه چگونه در بانک گرامین بنگلادش میزان سوخت وام‌ها زیر ۲ درصد است، اما در برخی از بانک‌های ما سوخت وام‌ها به ۴۰ درصد هم می‌رسد، اظهار می‌دارد: «بانک گرامین بنگلادش یا بانک مایکروفاینانس افغانستان که هر دو به تأمین مالی خرد برای مشاغل کوچک مانند خیاطی، کفاشی یا مغازه وام می‌دهند، به فرد معادل کمتر از ۵۰ میلیون تومان وام می‌دهند، اما میزان سوخت این وام‌ها زیر ۲ درصد است، چون شعبه بانک بر نحوه خرج‌کردن وام نظارت می‌کند و قراردادی که می‌بندد، در قبال فاکتور خرید وسایل کار یا ابزار کار وام می‌دهد و درآمد‌های وام‌گیرنده هم در همان بانک واریز می‌شود و وام‌هایی که حتی بدون وثیقه هستند، به راحتی اقساط آن پرداخت می‌شود، اما در کشور ما متأسفانه در برخی موارد اخلاقیات سقوط کرده و نه‌تن‌ها در وام‌های کلان معوقات ایجاد می‌شود که در وام‌های خرد هم معوقات زیاد است.»
وی می‌گوید: «زمانی که مدیر عامل بانک صادرات بودم، یک‌بار بررسی کردم که آیا فقط وام‌های کلان بدهی دارند؟ وقتی بررسی کردم وام‌های کمتر از ۳۰۰ هزار تومان هم به گونه‌ای بود که بیش از ۳۰۰ هزار نفر در کشور معوقات داشتند؛ یعنی افراد زیادی هستند که وام گرفته و به تعهد خود عمل نکرده‌اند.»                           ",https://www.asriran.com/003V5r
834502,۱۴۰۱/۰۱/۲۲,اجتماعی ,ماجرای استفاده اسرای عراقی از گربه‌ها برای جابجا کردن اطلاعات (فیلم),ماجرای عجیب و جالب استفاده اسرای عراقی از گربه‌ها برای جابجا کردن اطلاعات داخل اردوگاه را ببینید.,کد ویدیو  دانلود    فیلم اصلی                                     ,https://www.asriran.com/003V5i
834504,۱۴۰۱/۰۱/۲۲,اجتماعی ,از فرونشست ۴۰ سانتی‌متری تا نفوذ ریزگردها به تهران/ ایران غیرقابل سکونت می‌شود؟,فرونشست زمین یکی از خطرناک‌ترین مخاطرات طبیعی است که متاسفانه قابل مشاهده نیست و زمانی متوجه این پدیده می‌شویم که دچار آن شده‌ایم و دیگر هیچ کاری از دست‌مان بر‌نمی‌آید.,"مدیر سابق طرح جامع آب کشور گفت: دلیل توسعه ریزگردهای اخیر در ایران، توسعه چشمه‌های تولید گرد و خاک در شمال عراق و سوریه و عربستان اعلام شده است که علت اصلی آن، ""کم‌بارشی"" در آن مناطق و توسعه سدسازی‌ها در کشور ترکیه بر روی سرشاخه‌های دجله و فرات است که احتمال تکرار آن تا اواخر مرداد هم وجود خواهد داشت و تا زمانی که این سرچشمه‌های تولید ریزگرد وجود داشته باشند، گرد و خاک نیز مهمان ناخوانده ایران خواهند بود.
مصطفی فدایی‌فرد در گفت‌وگو با ایلنا، با اشاره به وضعیت اقلیمی حال و آینده کشور اظهار داشت: طی یک دهه گذشته کارشناسان و سازمان‌های ملی و بین‌المللی، در خصوص بحران آب، تنش آبی، ورشکستگی آبی، زوال خاک و تبعات فاجعه‌بار آن و به خصوص بحران فرونشست زمین، هشدارهای فراوانی داده‌اند، پیش‌بینی‌ها نیز حاکی از آن است که به دلیل وقوع تغییرات اقلیمی، ایران در دهه‌های آینده نیز هم‌چنان با خشکسالی، افزایش دما، کمبود شدید آب، افت شدید کیفیت آب، نابودی کمی و کیفی خاک، وقوع سیلاب‌های ویرانگر بیشتر و بیابان‌زایی شدیدتری مواجه خواهد شد.
خشکسالی انسان‌محور در ایران
وی با اشاره به سوء‌مدیریت و افزایش خسارات خشکسالی در کشور گفت: بحران کمی و کیفی منابع آب و خاک و همچنین آلودگی هوا به همراه ضعف شدید مدیریت، منجر به بی‌ثباتی بیشتر، مناقشه‌های محلی و آوارگی جمعیت در بسیاری از مناطق کم‌آب کشور و مهاجرت خواهد شد. بحران آلودگی هوا، آب و خاک و محیط‌زیست که در ایران بوجود آمده است، تنها در اثر یک خشکسالی عادی ناشی از کمبود بارش و یا تغییرات آب و هوایی بدون دخالت انسان نیست بلکه خشکسالی انسان‌محور است.
این پژوهشگر حوزه آب و محیط زیست تصریح کرد: پژوهشگران و دانشمندان، خشکسالی انسان‌محور را به عنوان فرایندی چندبُعدی و در اندازه‌های متفاوت می‌‌شناسند که در نهایت می‌تواند منجر به ورشکستگی آبی ‌شود. تغییرات آب و هوایی، تصمیم‌گیری‌های نادرست مدیریتی و فعالیت‌های نابخردانه انسانی و همچنین تغییر شرایط اقلیمیِ ناشی از سوءمدیریت آب و خاک، از جمله عوامل ایجاد خشک‌سالی انسان‌محور هستند.
وی با اشاره به خسارات ناشی از توسعه کشاورزی گفت: متاسفانه بدون مطالعه و از روی احساسات و با نیت کمک به روستاییان و افزایش تولید کشور و به بهانه خودکفایی محصولات کشاورزی، سالانه صدها میلیون تن خاک را که هر سانتیمتر آن هزار سال طول می‌کشد تا تشکیل شود را از دست داده‌ایم و نتیجه آن تخریب پوشش گیاهی، جنگل‌ها، نابودی محیط زیست، فرسایش خاک و تشدید سیلاب‌های ویرانگر است. به هر حال، همان برنامه‌ها و تصمیم‌گیری‌های احساسی، از مجموعه عوامل مؤثر در خشکسالی انسان‌ساخت در ایران هستند.
امنیت غذایی مردم فدای خودکفایی کشاورزی شد
فدایی‌فرد خاطرنشان کرد: عمده‌ترین مشکل و راهبرد غلط در حوزه کشاورزی، تأکید بیش از حد بر مسئله خودکفایی غذایی است. این سیاست با تفسیری نادرست، امنیت غذایی را صرفا در خودکفایی کشاورزی معرفی کرد و با محور توسعه قرار دادن کشاورزی در برنامه‌های توسعه کشور، خصوصا برنامه‌های پنج ساله اول و دوم، آسیب جبران‌ناپذیری به منابع آب و خاک کشور وارد کرد و متاسفانه نه تنها به خودکفایی نرسیده‌ایم بلکه همچنین امنیت غذایی را نیز به شدت به خطر انداخته‌ایم.
بر اساس مراجع معتبر بین‌المللی، امنیت غذایی زمانی وجود دارد که مردم همواره به غذای کافی، سالم و مغذی دسترسی فیزیکی و اجتماعی و به خصوص اقتصادی داشته باشند و غذای در دسترس، نیازهای یک رژیم تغذیه‌ای سازگار با سلیقه‌ها و ترجیحات آنان را برای یک زندگی سالم و فعال فراهم سازد.
وی ادامه داد: برای دستیابی به امنیت غذایی، الزامی به خودکفایی در بخش کشاورزی وجود ندارد. با توجه به این که توسعه کشاورزی در هر منطقه بایستی با توجه به توان و پتانسیل آن سرزمین و شرایط اقلیمی منطقه باشد و کمترین آسیب به منابع آب و خاک و محیط زیست وارد شود، ممکن است شرایط یک حوضه برای تولید یک یا چند محصول خاص فراهم باشد و ضمن تأمین نیاز کشور، آن محصولات را صادر هم بکنیم ولی از طرف دیگر توان تولید برخی محصولات در کشور وجود نداشته باشد و لازم باشد این خلاء را با واردات محصولات کشاورزی مورد نیاز تامین کرده و در نهایت امنیت غذایی تأمین شود.
دسترسی اقتصادی به غذای سالم یکی از مهم‌ترین ارکان امنیت غذایی است. در حالی که در حال حاضر، با افزایش فقر، بیکاری، تورم و گرانی،قدرت مردم برای تامین حداقل‌های مورد نیاز ناممکن شده و عملا امنیت غذایی کشور به خطر افتاده است.
کاهش سلامت غذایی و افزایش خطر سونامی سرطان
این پژوهشگر حوزه آب و محیط زیست تصریح کرد: سلامت غذایی به این معناست که مواد غذایی عاری از آلاینده‌ها، شامل عوامل بیماری‌زا، پسماند نهاده‌های شیمیایی کشاورزی مانند کودهای شیمیایی، سموم، آفت‌کش‌ها، فلزات سنگین و دیگر آلاینده‌ها باشد. این در حالی است که به منظور تولید بیشتر محصولات کشاورزی، استفاده از این مواد در کشور به خصوص در یک دهه اخیر روند افزایشی داشته است، به‌طوری که حتی شاهد ماندگاری سموم و نیترات در آب‌های زیرزمینی، منابع خاک و حتی محصولات کشاورزی هستیم که می‌تواند باعث توسعه سونامی سرطان در کشور شود.
30 درصد تولیدات کشاورزی هدر می‌رود
وی با بیان ناممکن بودن تداوم سیاست‌های خودکفایی با آب تجدیدپذیر موجود، گفت: در حال حاضر میزان تولید محصولات کشاورزی در ایران حدود 120 میلیون تن تخمین زده می‌شود که متاسفانه حدود 30 درصد از این تولیدات به صورت تلفات و یا ضایعات هدر می‌رود و از چرخه مصرف خارج می شود که طبیعتاً در تولید آن بخش نیز، زمین و آب و انرژی زیادی به مصرف رسیده است. این در حالی است که برای رسیدن به خودکفایی در بخش کشاورزی، لازم است تولید محصولات کشاورزی به حدود 150 میلیون تن برسد.
30 درصد از آب تجدیدپذیر را طی 3 دهه نابود کردیم
فدایی‌فرد افزود: در ایران حدود 90 میلیون متر مکعب آب تجدیدپذیر کشور به مصرف کشاورزی می‌رسد که راندمان مصرف آن در بهترین شرایط حدود 40 درصد است. بر این اساس حدود 60 درصد از این حجم عظیم از آب، هدر می‌رود. این در حالی است که برای تولید 150 میلیون تن محصولات کشاورزی حداقل در شرایط کنونی، سالانه به بیش از 120 میلیارد متر مکعب آب نیاز است، که در عمل این مقدار آب در ایران وجود ندارد و کل آب تجدیدپذیر ایران در حال حاضر به کمتر از 100 میلیون متر مکعب رسیده است، چون که به دلیل توسعه پدیده فرونشست و از بین رفتن آبخوان‌ها، حدود 30 درصد از آب تجدیدپذیر کشور در طی سه دهه اخیر نابود شده و دیگر در دسترس نیست.
شرایط وخیم منابع آبی اجازه اضافه‌ برداشت نمی‌دهد
وی تاکید کرد: شرایط بسیار وخیم منابع آبی ایران نه تنها اجازه اضافه‌ برداشت را به ما نمی‌دهد بلکه بایستی آن میزان 90 میلیارد متر مکعبی که سالانه برداشت می‌شود نیز به کمتر از 50 میلیارد کاهش یابد تا به منظور کاهش سرعت فرونشست در کشور، بتوان حقابه محیط زیست و تعادل بخشی آبخوان‌ها را تامین کرد.
25 درصد از اراضی کشور تحت تنش شوری قرار گرفتند
مدیر سابق طرح جامع آب کشور با اشاره به اوضاع خاک در کشور بیان داشت: وضعیت منابع خاک کشور بسیار وخیم‌تر است و امکان خودکفایی محصولات کشاورزی در این خصوص نیز فراهم نیست. با توجه به اعمال فشار بی‌رویه بر منابع خاک، در حال حاضر حدود 25 درصد از اراضی کشور تحت تنش شوری قرار گرفته‌اند. بنابراین منابع فعلی خاک کشور نیز شرایط لازم برای تداوم کشاورزی در این سطح را ندارند و بی‌توجهی به این موضوع، آسیب بیش از پیش به منابع طبیعی و محیط زیست کشور وارد خواهد کرد. در مجموع، با توجه به شرایط اقلیمی و منابع آب و خاک ایران، لازم است به‌جای سیاست نابخردانه خودکفایی، مدیریت پایدار سرزمین را مورد توجه قرار داده و در پی جلوگیری از به خطر افتادن بیشتر امنیت غذایی بود.
توسعه پدیده فرونشست و شرایط وخیم آبخوان‌ها
وی در ادامه به پدیده فرونشست اشاره کرد و گفت: در بسیاری از دشت‌های ایران، سطح دسترسی به آبخوان‌ها بطور سالانه حتی تا دو متر پایین‌تر می‌روند و آبخوان‌ها هر روز بیشتر از قبل تُهی می‌شوند و به تبع آن، فرونشست زمین رخ می‌دهد. بحث فرونشست در کشور بسیار جدی است اما متاسفانه در هیچ‌کدام از وزارتخانه‌ها، شوراهای عالی، مجلس شورا، دستگاه‌ها، سازمان‌ها و یا نهادهای مختلف در کشور، برنامه‌ای برای جلوگیری از توسعه پدیده فرونشست ندارند و هیچ فعالیت موثری انجام نمی‌شود و عموما در حد برگزاری همایش، سمینار، وبینار و صدور اطلاعیه و البته اخیرا صدور نامه محرمانه برخی مراکز دولتی درباره وضعیت فاجعه بار فرونشست در کشور محدود است.
ایران سالانه 40 سانتی‌متر فرونشست دارد
فدایی‌فرد تصریح کرد: بر اساس آمارهای رسمی، سالانه تا حدود 40 سانتیمتر فرونشست در برخی مناطق کشور و کلان‌شهرها به وقوع می‌پیوندد و به شدت در حال پیشرفت است ولی متاسفانه مسئولین هیچ درکی از موضوع ندارند و کسی احساس فاجعه نمی‌کند. این در حالی است که در کشورهای اروپایی اگر سالانه بیش از یک سانتی‌متر فرونشست رخ دهد، وضعیت بحرانی اعلام می‌کنند و محدودیت های فراوانی را برای مصارف منابع آب وضع می‌کنند. فرونشست زمین به معنای مرگ آبخوان‌ها است و وقتی که تخلخل تشکیلات زمین شناسی آبخوان‌ها بر اثر فرونشست زمین از بین رفته و فشرده می‌شوند، دیگر قابلیت بازگشت به وضعیت اولیه را ندارند، از این رو فرونشست به عنوان یک مخاطره غیر قابل بازگشت محسوب می‌شود.
طی 10 سال گذشته فرونشست 3 برابر شد
وی خاطرنشان کرد: فرونشست‌ زمین در ایران طی یک دهه اخیر، حدود سه برابر تشدید شده است. موضوع فرونشست از آغاز سال جاری که مصادف با قرن پانزدهم است، تأثیر خودش را روی بسیاری از تأسیسات مهم و زیربنایی کشور نشان خواهد داد. در زمان وقوع زلزله، تأسیسات نفت، گاز، برق، آب، راه و راه‌آهن می‌تواند به‌شدت مورد خسارت قرار گیرند و آسیب‌ها به شدت بالا خواهند بود.
بر این اساس فرونشست را می‌توان با عنوان زلزله آرام ولی مخرب معرفی کرد. فرونشست دشت‌های ایران، آغاز وضعیت برگشت‌ناپذیر است و زمینی که دچار فرونشست می‌شود، غیر قابل استفاده شده و امکان احیای آن وجود نخواهد داشت. فرونشست زمین یکی از خطرناک‌ترین مخاطرات طبیعی است که متاسفانه قابل مشاهده نیست و زمانی متوجه این پدیده می‌شویم که دچار آن شده‌ایم و دیگر هیچ کاری از دست‌مان بر‌نمی‌آید.
کاری از شیرین‌سازی آب دریا هم برنمی‌آید
این کارشناس ارشد حوزه آب گفت: با تخلیه کامل آب از آبخوان‌ها، مخازن طبیعی زیرزمینی برای همیشه از بین می‌روند و حتی اگر در کشور شیرین‌سازی آب دریا در حجمی عظیم نیز انجام شود و به مناطق بحران‌زده منتقل شود، امکان ذخیره‌سازی طبیعی و مدیریت آن توسط آبخوان ها وجود نخواهد داشت. این در حالی است که فرونشست باعث از بین رفتن خاک حاصلخیر کشور نیز می‌شود و راندمان کشاورزی را بیش از پیش کاهش خواهد داد.
ایران در مسیر غیرقابل سکونت شدن
وی با بیان اینکه بی‌توجهی مسئولین به فاجعه آلودگی هوا، توسعه ریزگردها، بحران آب و خاک و فرونشست زمین، ایران را در مسیر تبدیل به کشوری غیرقابل‌زندگی قرار داده، گفت: فرونشست زمین در ایران ابعاد وحشتناکی به خود گرفته است. این فاجعه‌ زیست‌محیطی پیامدهای ناگوار اجتماعی، سیاسی، اقتصادی، زیست محیطی و حتی امنیتی در برخواهد داشت. به دلیل توسعه پدیده فرونشست زمین، آبخوان‌ها و سفره‌های آب زیرزمینی ما اکنون در حال نابودی است و در آینده نزدیک با بحران بیشتر منابع آب و خاک روبرو خواهیم شد. در حالی که این آبخوان‌ها و سفره‌های آب زیرزمین طی چندین هزار سال ایجاد شده‌اند و خسارات ناشی از نابودی آبخوان‌ها جبران ناپذیر است.
تاثیرات پدیده فرونشست زمین در بسیاری از زمین‌های کشاورزی، دشت‌ها، نقاط مختلف شهری و صنعتی و خانه‌های مسکونی یا پل‌ها و بناهای تاریخی ایران مشهود است. پل‌ها و زمین‌هایی که به یک‌باره ترک خورده و شکاف‌های طولانی برداشته‌اند یا بناها و ساختمان‌هایی که ناپایدار شده و هر لحظه احتمال ریزش هر یک از آنها وجود دارد.
فاجعه توسعه اشتغال آب‌محور در شهرهای تاریخی کم‌آب
فدایی‌فرد تصریح کرد: شهرهای یزد، اصفهان، شیراز، کرمان، شوشتر و بسیاری دیگر از شهرهای ایران از پتانسیل گردشگری بی‌نظیر برخوردار هستند و هر کدام از آنها می‌توانند به قطب گردشگری دنیا تبدیل شوند. ولی به دلیل سوءمدیریت و توسعه صنایع آب‌بَر و حتی تولید محصولات کشاورزی با نیاز آبی بالا مانند برنج در آن مناطق کم‌آب، نه تنها منابع آب و خاک آنها رو به نابودی است بلکه همچنین آثار باستانی آنها نیز به دلیل توسعه پدیده فرونشست، رو به تخریب هستند و شاهد توسعه پدیده ریزگردها در آن مناطق نیز هستیم.
در استان تاریخی اصفهان، در اثر برداشت آب از حدود 12000 حلقه چاه غیرمجاز و همچنین اضافه برداشت از حدود 65000 حلقه چاه مجاز، متاسفانه تراز منفی آبخوان‌های آن به حدود 12 میلیارد متر مکعب رسیده و توسعه بسیار شدید پدیده فرونشست زمین را در پی داشته است. بسیاری از آثار باستانی و بی‌نظیر اصفهان به دلیل همین پدیده مخرب و بی‌رحم، در معرض خطر نابودی قرار گرفته است.
وی ادامه داد: لازم به ذکر است که تمامی صنایع آب‌بَر قابل تصور، مانند صنایع فولاد، ذوب آهن، پتروشیمی، صنایع اتمی، کارخانجات تولید سیمان، کارخانجات تولید کاشی و سرامیک و همچنین کشت محصولات با نیاز آبی بسیار بالا مانند برنج، در استان اصفهان که به لحاظ اقلیمی و منابع آب بسیار فقیر است، توسعه‌ یافته است که بدترین نوع از مدیریت سیاسی و حاکمیتی است.
ریزگردها تا مرداد ادامه دارند
مدیر سابق طرح جامع آب کشور در ادامه به موضوع ریزگردها پرداخت و گفت: در روزهای گذشته آلودگی هوا و توسعه ریزگردها در مناطق غربی، مرکزی، دامنه‌های البرز و حتی بخش‌هایی از استان‌های گیلان، گلستان و مازندران ایران افزایش یافته و شاخص آلودگی هوای تهران، به حدود 500 رسیده که بر اساس این شاخص، در وضعیت خطرناک قرار گرفته است.
دلیل توسعه ریزگردهای اخیر در ایران، توسعه چشمه‌های تولید گرد و خاک در شمال عراق و سوریه و عربستان اعلام شده است که علت اصلی آن، ""کم‌بارشی"" در آن مناطق و توسعه سدسازی‌ها در کشور ترکیه بر روی سرشاخه‌های دجله و فرات است که احتمال تکرار آن تا اواخر مرداد هم وجود خواهد داشت و تا زمانی که این سرچشمه‌های تولید ریزگرد وجود داشته باشند، گرد و خاک نیز مهمان ناخوانده ایران خواهند بود.
وی افزود: بر اساس تحقیقات بین‌المللی، آلودگی هوا و توسعه ریزگردها از آنچه تصور می‌شد خطرناک‌تر است. سازمان بهداشت جهانی تخمین می‌زند که سالانه هفت میلیون نفر در اثر بیماری های مرتبط با آلودگی هوا دچار مرگ زودرس می‌شوند. وزارت بهداشت ایران در مورد وضعیت هوای شهرهای ایران و تاثیر آلودگی هوا بر شهروندان، آماری را به مناسبت روز هوای پاک منتشر کرد که نشان می‌دهد آلودگی هوا در سال 1399، باعث از دست رفتن حدود 45 هزار سال از عمر ساکنان تهران شده است.
در شرایط توسعه ریزگردها و تنفس گرد و خاک معلق در هوا، سلامت افراد به ویژه بیماران تنفسی و قلبی را به شدت تهدید می‌کند و علاوه بر آن، بر آلودگی منابع آب، افزایش مصرف انرژی، کاهش کمیت و کیفیت محصولات کشاورزی، افزایش بیماری‌های گیاهی و دامی، کاهش عملکرد تولید محصولات زراعی، باغی، دام، طیور، آزبزیان، افزایش خسارات اقتصادی و اجتماعی در اثر تعطیلی واحدهای اداری، صنعتی، تجاری، آموزشی، کشاورزی و در نهایت بر افزایش مهاجرت نیز موثر است. البته خشکیدگی کامل دریاچه ارومیه که به نظر می‌رسد دور از انتظار نخواهد بود، به دلیل تولید ریزگرد و غبار نمک، آثار و تبعات بدتری در بر خواهد داشت.
فدایی‌فرد گفت: گرانی، تورم، فقر، فلاکت، بیکاری، امنیت غذایی، سلامت جسمی و روانی مردم در شرایط مناسبی نیست و بر این اساس تاب‌آوری مردم در مقابل مشکلات کاهش یافته است که خطری بسیار شدید است. همه اینها نشان می‌دهد که مشکلات، بنیادین و ریشه‌ای است و مسیر طی‌شده تاکنون درست نبوده و نیاز به اصلاحات اساسی به شدت احساس می‌شود.
مهم‌ترین دلایل تشدید بحران
وی در ادامه بیان داشت: سیاست‌های نامناسب، مدیریت نادرست مصرف آب، تغییرات اقلیمی و خشکسالی بلندمدت، کاهش شدید سطح آب‌ سفره‌های زیرزمینی در اثر برداشت بی‌رویه و غیراصولی برای مصارف صنعتی و کشاورزی، از مهمترین دلایل فاجعه فرونشست زمین در ایران است. هر ساله به طور میانگین با حدود هفت میلیارد مترمکعب کسری تجمعی آبخوان‌های کشور مواجه هستیم و در حال حاضر، حدود 140 میلیارد مترمکعب کسری تجمعی آب‌های زیرزمینی داریم. این تهدید زنگ خطر جدی برای اکثر مناطق کشور است. یکی از پیامدهای زیست‌محیطی از جمله پدیده فرونشست زمین، بروز تنش‌های اجتماعی و افزایش حاشیه‌نشینی و جابه‌جایی اجباری37 میلیون نفر است.
گردشگری جایگزین کشاورزی می‌شود؟
این پژوهشگر حوزه آب و محیط زیست گفت: در صورت پذیرش دلایل ریشه‌ای بحران و انجام اقدامات فوری برای اصلاح سیاست‌ها، امکان بهره‌برداری از سایر پتانسیل‌های بی‌نظیر ایران مانند گردشگری خارجی برای ایجاد اشتغال غیرآب‌محور و معیشت جایگزین کشاورزی فراهم شده و امکان کاهش فشار بر منابع آب و خاک و محیط زیست فراهم خواهد شد.
گردشگری بخش بسیار مهمی از اقتصاد کشورهای در حال توسعه و حتی توسعه‌یافته را تشکیل می‌دهد. این بخش بسیار مهم، به رشد اقتصادی و ایجاد اشتغال پایدار غیرآب‌محور برای محو فقر کمک کرده و درک متقابل فرهنگی و اجتماعی ایجاد کرده و میزان بهزیستی را در بین کشورها افزایش می‌دهد. بخش گردشگری ایران که در دنیا بی‌نظیر است، از پتانسیل بسیار بزرگی برای توسعه اقتصادی و اجتماعی برخوردار است.
وی افزود: با توجه به این که کشورهای گردشگرفرست عموما کشورهای غربی پولدار هستند، لازم است موانع موجود در این خصوص برطرف شود. بطور مثال در صورتی که موانع خود ساخته در مسیر توسعه گردشگری خارجی برطرف شود، امکان بهره‌گیری از پتانسیل طبیعی و باستانی بی‌نظیر گردشگری در بسیاری از شهرهای کشور فراهم خواهد شد و در آن صورت است که دیگر نیازی به توسعه بی‌رویه و ناپایدار کشاورزی، توسعه صنایع با نیاز آبی بالا در مناطق خشک و کویری، تجاوز به حریم و بستر رودخانه‌ها، مسیل‌ها، سیلاب‌دشت‌ها، مراتع، جنگل‌ها، دریاها، تالاب‌ها، دریاچه‌ها و عدم رعایت الگوی کشت برای دست‌یابی به منافع بیشتر وجود نخواهد داشت.                           ",https://www.asriran.com/003V5k
834500,۱۴۰۱/۰۱/۲۲,سیاست خارجی,کیهان: رئیس‌جمهور اوکراین همجنس باز است و عمران خان، کریکت باز؛ هر دو سلبریتی اند,زلنسکی که یک یهودی همجنس‌باز است هفته گذشته گفته بود قصد دارد اوکراین را به یک اسرائیل تبدیل کند,"کیهان نوشت: نکته جالب دیگر درباره تحولات پاکستان و اوکراین، سلبریتی بودن رهبران آنهاست.
در اوکراین یک دلقکِ سینما به قدرت رسیده و در پاکستان (عمران خان) یک کریکت‌باز در قدرت بود. یکی به‌شدت متمایل به رژیم صهیونیستی و غرب و آن دیگری نه حتی ضد غربی که، صرفا ضد صهیونیستی.
زلنسکی که یک یهودی همجنس‌باز است هفته گذشته گفته بود قصد دارد اوکراین را به یک اسرائیل تبدیل کند، شاید به این دلیل که بیش از این حمایت آمریکا را به خود جلب کند، شاید هم برای نشان دادن ارادتش به صهیونیست‌ها و فاصله بیشتر انداختن بین اسرائیل و روسیه.                           ",https://www.asriran.com/003V5g
834499,۱۴۰۱/۰۱/۲۲,فرهنگی/هنری,زمان پخش «عصرجدید» در ماه رمضان,همچنین «هشتگ عصر جدید» نیز هر شب ساعت ۲۱ از شبکه سه پخش می شود.,"برنامه «عصر جدید» در ماه مبارک رمضان، شنبه‌ها و یکشنبه‌ها بعد از خبر ساعت ۲۲ روی آنتن شبکه سه خواهد رفت.
به گزارش ایلنا، فصل سوم مسابقه استعدادیابی «عصر جدید» فرصتی برای شرکت کنندگان در رشته های مختلف هنری، علمی، ورزشی و سرگرمی فراهم کرده است تا به مراحل بالاتری در حرفه خود راه یابند.
همچنین «هشتگ عصر جدید» نیز هر شب ساعت ۲۱ از شبکه سه پخش می شود. این برنامه مربوط به مرحله پیش تولید و راستی آزمایی استعدادهای شرکت کننده در برنامه عصر جدید است که طبق روال سری قبل برنامه «عصر جدید»، از شبکه سه پخش خواهد شد.                           ",https://www.asriran.com/003V5f
834498,۱۴۰۱/۰۱/۲۲,اجتماعی ,نصب دوربین روی لباس مأموران پلیس به کجا رسید؟,سخنگوی انتظامی کشور هم درباره نصب دوربین روی لباس تمام مأموران پلیس اینطور گفته بود:‌ «مشکل اصلی ما بودجه است، اگر مجلس بودجه مناسب را تصویب کند، با سرعت برای لباس‌های همه مأموران دوربین تهیه خواهد شد.»,"رییس پلیس پیشگیری تهران بزرگ از نصب دوربین روی البسه مأموران عملیاتی این پلیس خبر داد.
به گزارش ایسنا، نخستین بار در مهرماه سال ۱۳۹۶ بود که در مراسمی با حضور سردار اسکندر مومنی، جانشین وقت ناجا و سردار محمد شرفی، رییس وقت پلیس پیشگیری ناجا از دوربین‌های البسه مأموران پلیس رونمایی شد، در این رونمایی که به مناسبت هفته نیروی انتظامی برگزار شد، وعده داده شد که خیلی زود لباس اکثر مأموران پلیس به دوربین البسه مجهز شود، تا هم مستندات وقوع جرم در آن ثبت شده و هم ضمانتی باشد بر حسن رفتار مأموران پلیس.
دوربین‌های البسه اما با آن سرعتی که در ابتدا وعده داده شده بود، روی لباس مأموران نصب نشد و دلیل اصلی آن هم کمبود منابع اعلام شد، موضوعی که بارها از سوی فرماندهان نیروی انتظامی مورد اشاره قرار گرفت. از جمله این موارد می‌توان به اظهارات سردار حسین اشتری، فرمانده کل انتظامی کشور اشاره کرد که در دی ماه سال ۹۷ با حضور در جمع خبرنگاران در پاسخ به سؤالی مبنی بر توقف تجهیز لباسهای دوربین‌دار مأموران نیروی انتظامی گفته بود: «هنوز منابع برای خرید لباس دوربین‌دار تأمین نشده است، باید اعتبارات از طریق دولت واگذار شود که امیدواریم برای سال آینده (۹۸) این کسری برطرف شود.»
مشابه این اظهارات را سردار معصوم بیگی، رئیس پلیس پیشگیری فرماندهی انتظامی کشور نیز چند ماه پیش به زبان آورده و گرچه در این مدت هزاران دوربین بر روی لباس مأموران نصب شده بود، اما او گفته بود: «تاکنون ۱۰ هزار دوربین به مأموران داده شده است، ولی برای عملی شدن این طرح به همین تعداد دوربین نیاز داریم.» سردار حاجیان، سخنگوی انتظامی کشور هم درباره نصب دوربین روی لباس تمام مأموران پلیس اینطور گفته بود:‌ «مشکل اصلی ما بودجه است، اگر مجلس بودجه مناسب را تصویب کند، با سرعت برای لباس‌های همه مأموران دوربین تهیه خواهد شد.»
با گذشت نزدیک به پنج سال از وعده نصب دوربین روی لباس مأموران پلیس که استارت آن از یک کلانتری در شرق تهران زده شد، ایسنا موضوع را از رییس پلیس پیشگیری تهران بزرگ پیگیری کرد. سرهنگ جلیل موقوفه‌ای در گفت‌وگو با ایسنا، درباره آخرین وضعیت نصب دوربین روی لباس مأموران پلیس پیشگیری اظهار می‌کند:‌ در حال حاضر واحدهای ۱۱۰ پلیس که کارهای عملیاتی را انجام می‌دهند به این دوربین‌ها مجهز هستند و دوربین روی برخی از ماشین‌ها هم نصب شده است.
وی با بیان اینکه در حال حاضر تمامی گشت‌های ۱۱۰، تیم‌های عملیاتی و یکسری از واحدهای دارای مأموریت خاص در پلیس به این دوربین‌ها مجهز شده‌اند، می‌گوید:‌ در آینده نیز در صورت لزوم تعداد این دوربین‌ها افزایش پیدا خواهد کرد.
رییس پلیس پیشگیری تهران بزرگ درباره اینکه آیا استفاده از این دوربین‌ها کمکی‌هم به پلیس کرده یا خیر؟، می‌افزاید: این دوربین‌ها در رفتار و انجام وظیفه پلیس خیلی تاثیر گذار است، در واقع زمانی که یک جرمی رخ می‌دهد، دیگر مجرم نمی‌تواند منکر آن شود. دوربین‌های ما بسیار تاثیر گذار بوده است.                           ",https://www.asriran.com/003V5e
834496,۱۴۰۱/۰۱/۲۲,سیاسی,روزنامه جمهوری اسلامی خطاب به دولت: اگر توان به نتیجه رسیدن مذاکرات را ندارید، از افرادی که در این زمینه موفق هستند کمک بگیرید,هیچ ایرانی باغیرتی دوست ندارد امور کشورش متوقف بر اراده غیرایرانیان باشد و به خارج از مرزها گره بخورد، اما کسانی که چنین وعده‌ای می‌دهند تاکنون چقدر برای تحقق آن موفق بوده‌اند؟,"روزنامه جمهوری اسلامی نوشت: دولتمردان ما می‌گویند مذاکرات به نقطه پایانی خود نزدیک است و تنها چند مورد باقی‌مانده است.
این، جمله‌ایست که همواره تکرار می‌شود و عجیب است که با گذشت روزها و هفته‌ها و حتی ماه‌ها این چند مورد همچنان باقی مانده‌اند.
مطلب دیگری که این حضرات می‌گویند اینست که ما معیشت مردم را به مذاکرات «گره» نمی‌زنیم و مشکلات اقتصادی را در داخل حل می‌کنیم.
اصل این تفکر که دولتمردان کاری کنند که معیشت مردم به هیچ چیزی در خارج از کشور اعم از مذاکره و تحریم‌ و... گره زده نشود بسیار خوبست ولی آنچه در این زمینه مهم است، عملی شدن این وعده است. اگر دولتمردان بتوانند کشور را بگونه‌ای اداره کنند که مشکلات اقتصادی در داخل حل شوند و مردم هر روز با گرانی‌های جدید مواجه نشوند، قابل تحسین و تقدیرند و باید آنها را دولتمردان نمونه دانست.
هیچ ایرانی باغیرتی دوست ندارد امور کشورش متوقف بر اراده غیرایرانیان باشد و به خارج از مرزها گره بخورد، اما کسانی که چنین وعده‌ای می‌دهند تاکنون چقدر برای تحقق آن موفق بوده‌اند؟
برای پاسخ دادن به این سؤال کافی است به نرخ کالاهای اساسی که نیازمندی‌های روزانه مردم برای تأمین معیشت است نگاهی بیندازید. قیمت‌ها برخلاف تبلیغات دولتی هر روز افزایش می‌یابند و قدرت خرید مردم با سرعت زیاد رو به کاهش است. وجود گوشت و مرغ در سفره قشر محروم جامعه به یک آرزو تبدیل شده و در مورد سایر اقلام نیز مردم چاره‌ای غیر از روی آوردن به قناعت و مصرف کمتر ندارند. برای دولت جدید، 7 ماه زمان مناسبی به نظر می‌رسد که بتواند بر امور مسلط شود و قیمت‌ها را مهار کند ولی علیرغم گذشت این زمان، نه‌تنها قیمت‌ها مهار نشدند بلکه بسیاری از کالاها در همین مدت بین 50 تا 80 درصد افزایش قیمت داشته‌اند و فشارها بر مردم دوچندان شده است.
این فشار و سختی که مردم در اثر افزایش قیمت‌ها تحمل می‌کنند را مسئولان نمی‌توانند احساس کنند. آنها با حقوق‌ها و امکاناتی که در اختیار دارند در هر شرایطی می‌توانند بی‌مشکل زندگی کنند بدون آنکه بفهمند مردم با چه دشواری‌هائی مواجهند. شعارهای مربوط به گره زدن و گره نزدن نیز از همین نَفَسی بر می‌آید که از جای گرمی در می‌آید!
با ملاحظه وضعیت موجود باید این واقعیت را به دولتمردان گوشزد کرد که طولانی شدن مذاکرات فقط زمانی می‌تواند منطقی باشد که شما معیشت مردم را به ثبات برسانید و مردم احساس کنند در جامعه‌ای که عدالت اجتماعی در آن جریان دارد زندگی می‌کنند. در چنان شرایطی هیچکس نمی‌تواند وعده گره نزدن زندگی مردم به خارج را شعار تلقی کند. هنر شما باید این باشد که مذاکرات را با رفع کامل تحریم‌ها به توافق برسانید و کشور را از وضعیت بی‌ثباتی اقتصادی نجات دهید.
شما می‌دانید که دوران شعارهائی از قبیل اینکه تحریم‌ها تأثیری در بحران اقتصادی کشور ندارند گذشته و «گره» کار را باید در نوع نگاهتان به واقعیت‌ها پیدا کنید. دولتمردان باید با مردم صادق باشند. اگر می‌خواهید صادق باشید، وقتی می‌بینید نمی‌توانید مذاکرات را به نتیجه برسانید، از کسانی که در این زمینه تجربه‌ای موفق دارند کمک بگیرید. آنها هم فرزندان همین آب و خاکند.                           ",https://www.asriran.com/003V5c
834495,۱۴۰۱/۰۱/۲۲,اجتماعی ,چاقی، بلای‌ جان یک‌سوم دانش‌آموزان ایرانی,اگر یکی از والدین چاق باشد، ۵۰ درصد احتمال دارد که فرزند او هم چاق شود. با این حال زمانی که والدین هر دو چاق باشند، احتمال چاق‌شدن فرزندانشان ۸۰ درصد است.,"متاسفانه اکنون به ازای هر سه دانش‌آموز، یک دانش‌آموز دارای اضافه‌وزن است و این آمار خبر از عمق فاجعه‌ای می‌دهد که حال یا چه‌بسا در آینده‌ نزدیک گریبان کشور را خواهد گرفت.
روزنامه خراسان نوشت: «آمارهای رسمی و منتشرشده از اضافه‌وزن دانش‌آموزان، زنگ‌ خطرها را به‌ صدا درآورده است. به‌تازگی معاون فرهنگی و توسعه ورزش همگانی وزارت ورزش و جوانان با اشاره به این‌ که مقوله تحرک دانش‌آموزان موضوع مهمی است که باید به آن توجه داشت، خاطرنشان کرده است: «نزدیک به پنج میلیون دانش‌آموز دچار اضافه‌وزن هستند و این مسئله بسیار نگران‌کننده است و می‌تواند پیامدهای منفی برای نظام سلامت و نظام اجتماعی کشور به دنبال داشته باشد.
به صورت جدی نیازمند تغییر و تحولات اساسی در زنگ ورزش و فعالیت ورزشی در مدارس کشور هستیم. سلامت دانش‌آموزان، کنترل وزن و موضوع تحرک دانش‌آموزان به عنوان یکی از مطالبات جدی باید در دستور کار قرار گیرد و امیدوار هستیم فدراسیون دانش‌آموزی در این راستا برنامه‌ریزی مناسبی داشته باشد.» متاسفانه اکنون به ازای هر سه دانش‌آموز، یک دانش‌آموز دارای اضافه‌وزن است و این آمار خبر از عمق فاجعه‌ای می‌دهد که حال یا چه‌بسا در آینده‌ نزدیک گریبان کشور را خواهد گرفت.
چاقی یک معضل جهانی است
اول از همه باید بدانیم چاقی یک معضل جهانی است. پژوهش‌ها نشان می‌دهد میزان چاقی کودکان و نوجوانان در طول چهار دهه گذشته در جهان ۱۰ برابر شده که به معنای وجود ۱۲۴ میلیون پسر و دختر چاق است. این تجزیه و تحلیل که در مجله پزشکی «لنست» منتشر شده، بزرگترین پژوهش در نوع خود است و روندهای چاقی را در بیش از ۲۰۰ کشور جهان بررسی کرده است که در آن کودکان چاق با احتمال بیشتری به بزرگسالان چاقی تبدیل می‌شوند که در معرض خطر مشکلات پزشکی جدی مانند دیابت نوع دو، چاقی، سکته مغزی و برخی سرطان‌ها مانند سرطان روده بزرگ خواهند بود. در این میان بیشترین میزان افزایش شمار کودکان و نوجوانان چاق در آسیای شرقی و جنوبی، به‌خصوص در چین و هند دیده می‌شود.
آیا دانش‌آموز شما چاق است؟
چاقی معمولا بین سنین پنج تا شش سالگی یا در دوران نوجوانی شروع می‌شود. مطالعات نشان داده است کودکی که بین ۱۰ تا ۱۳ سالگی چاق است، ۸۰ درصد احتمال دارد که یک بزرگسال چاق شود. البته باید گفته شود که چند کیلوگرم اضافه‌وزن نشان‌دهنده چاقی نیست. با این حال ممکن است نشان‌دهنده‌ میل بدن به افزایش وزن آسان و نیاز به تغییر در رژیم غذایی و ورزش باشد.
به طور کلی تا زمانی که وزن کودک حداقل ۱۰ درصد بیشتر از وزن توصیه‌شده برای قد و نوع بدن او نباشد، چاق در نظر گرفته نمی‌شود. از نظر پزشکی فرد چاق به کسی می‌گویند که وزنش برای قد او زیاد باشد. شاخص نمایه توده بدنی (BMI) تعیین می‌کند که فرد چاق است یا خیر؟ این نمایه از طریق تقسیم وزن به مجذور قد به متر به دست می‌آید. اگر این شاخص بین ۱۸ تا ۲۵ بود، وزن فرد طبیعی است. اگر بین ۲۵ تا ۳۰ بود فرد دارای اضافه‌وزن است و اگر بالاتر از ۳۰ بود فرد چاق محسوب می‌شود. هم اکنون بسیاری از سایت‌ها این کار را با واردکردن وزن و قد برای شما انجام می‌دهند.
پیامدهای جسمی و روحی چاقی دانش‌آموزان
چاقی کودکان و نوجوانان با افزایش خطر مشکلات عاطفی همراه است. نوجوانانی که مشکلات وزنی دارند، عزت‌ نفس بسیار پایین‌تر و همچنین محبوبیت کمتری بین همسالان خود دارند. افسردگی، اضطراب و اختلال وسواس فکری اجباری هم ممکن است برای آنها رخ دهد. اما آیا این همه روی سکه است؟ البته که نه. این پرخوری در آینده منجر به افزایش خطر بیماری‌های قلبی، فشار خون بالا و مشکلات تنفسی در خواب هم می‌شود.
علل چاقی پیچیده است و شامل عوامل ژنتیکی، بیولوژیکی، رفتاری و فرهنگی است. چاقی زمانی اتفاق می‌افتد که فرد کالری بیشتری نسبت به آن چه بدن می‌سوزاند، بخورد. اگر یکی از والدین چاق باشد، ۵۰ درصد احتمال دارد که فرزند او هم چاق شود. با این حال زمانی که والدین هر دو چاق باشند، احتمال چاق‌شدن فرزندانشان ۸۰ درصد است.
اگر چه برخی اختلالات پزشکی می‌توانند باعث چاقی شوند اما کمتر از یک درصد از کل چاقی‌ها ناشی از مشکلات جسمی است. چاقی در دوران کودکی و نوجوانی می‌تواند مربوط به مواردی همچون عادات غذایی ضعیف باشد که منجر به پرخوری افراطی در غیاب تحرک کافی یا ورزش می‌شود. علل دیگری همچون موارد پزشکی مثل تداخل در کار هورمون‌ها و داروهای مصرفی مانند استروئیدها و مشکلات عصبی ناشی از رویدادها یا تغییرات استرس‌زای زندگی مانند جدایی، طلاق، نقل مکان و مرگ عزیزان هم می‌تواند در این موضوع دخیل باشد.
اصول درمان اضافه‌وزن و چاقی دانش‌آموزان
دانش‌آموزان چاق نیاز به ارزیابی پزشکی کامل توسط متخصص اطفال یا پزشک خانواده دارند. در صورت نبود اختلال جسمانی، تنها راه کاهش وزن، کاهش کالری مصرفی و افزایش سطح فعالیت بدنی است. کاهش وزن پایدار تنها زمانی رخ می‌دهد که انگیزه‌ای وجود داشته باشد. از آن جا که چاقی اغلب بیش از یک عضو خانواده را تحت تاثیر قرار می‌دهد، تبدیل تغذیه سالم و ورزش منظم به یک فعالیت خانوادگی می‌تواند شانس کنترل وزن موفق را برای کودک یا نوجوان افزایش دهد.
از راه‌های مدیریت چاقی در کودکان و نوجوانان می‌توان به تغییر عادات غذایی، آهسته غذاخوردن، ایجاد یک روال مناسب برای آن به همراه برنامه‌ریزی برای وعده‌های غذایی مناسب (غذاهای کم‌چرب، حذف فست‌فودها) و کنترل مواد غذایی دانش‌آموزان در مدرسه نام برد. این نکته را در نظر بگیرید که چاقی اغلب می‌تواند به یک مسئله مادام‌العمر تبدیل ‌شود؛ چرا که بیشتر نوجوانان وزن ازدست‌رفته خود را باز به دست ‌می‌آورند چون تمایل دارند به عادت‌های قبلی خود یعنی خوردن و ورزش‌نکردن برگردند.
بنابراین یک نوجوان چاق باید یاد بگیرد که غذاهای سالم در مقادیر متوسط بخورد و لذت ببرد و برای حفظ وزن مطلوب به‌ طور منظم ورزش کند. از طرفی هم والدین یک کودک چاق می‌توانند با تأکید بر نقاط قوت و ویژگی‌های مثبت فرزندشان به جای تمرکز بر مشکل وزن، عزت نفس او را بهبود بخشند. این نکته را هم فراموش نکنید هنگامی که یک کودک یا نوجوان مبتلا به چاقی، مشکلات عاطفی هم دارد، روانپزشک کودک و نوجوان می‌تواند با پزشک تغذیه برای تهیه یک برنامه درمانی جامع همکاری کند. چنین طرحی شامل اهداف معقول کاهش وزن، مدیریت رژیم غذایی و فعالیت بدنی، اصلاح رفتار و مشارکت خانواده است.»                           ",https://www.asriran.com/003V5b
834494,۱۴۰۱/۰۱/۲۲,فرهنگی/هنری,شرق: آشغال ها را زیر فرش قایم نکنید؛ اطلاعات مربوط به تعرض به سینماگران زن را هم پنهان نکنید,می‌توان گفت که با رشد شبکه‌های اجتماعی و مقوله شهروند-خبرنگار دیگر تقلای سران قبیله‌ها در مخفی‌ نگه‌ داشتن رازهای مگوی قبیله کارکردی نخواهد داشت.,"شرق نوشت: بیانیه زنان سینماگر در اعتراض به مناسبات جنسیتی و قدرت در سینما، با تأکید بر تعرض و خشونت‌های جنسی بر زنان، جدا از اینکه در ادامه جنبش جهانی «من‌ هم» (Me too) تحلیل شد، بحث دیگری را در افواه ایجاد کرد که کمتر شنیده شد.
بعد از انتشار گزارش یکی از دستیار کارگردانان (خانم) مبنی بر رفتار تعرضی-جنسیتی آقای بازیگری معروف، برخی از اهالی سینما (و البته با اکثریت مردان) این گزاره را مطرح می‌کنند که مباحث این‌چنینی! و مشکلات درونی مربوط به اصناف و گروه‌های فرهنگی، اجتماعی و حتی سیاسی، بهتر است در بین خودشان مطرح و حل شود و به عرصه عمومی کشیده نشود. استناد این گروه به این گزاره است که «آدم عاقل! رخت چرکش را در خیابان، در ملأعام و پیش چشم اغیار نمی‌شوید!».
این ‌در حالی است که این گزاره شاید در یک جامعه قبیله‌ای بتواند به‌ نوعی مطرح شود (که آن‌ هم بیشتر در راستای برخورد خواهد بود)؛ اما در جوامع مدرن و گسترده امروزی در بستر نهادهای مدنی و گروه‌های شغلی، کارکرد آن دقیقا در راستای تنگ‌کردن عرصه عمومی است. تعبیر تعلق صنف و گروه‌های شغلی در عرصه خصوصی، فقط برای حفظ صاحبان قدرت و سرمایه در این بستر صورت می‌گیرد؛ وگرنه هیچ نقشی در حمایت و حفظ امنیت در آن ‌نمی‌تواند ایفا کند.
در واقع برعکس هرچه این مشکلات و مسائل و مطالبات در عرصه عمومی بیشتر مطرح شود، بدنه صنف یا گروه شغلی در مقابل تاخت‌وتاز صاحبان قدرت و سرمایه و به تبع آن سلطه مردسالاری بیشتر قوی می‌شود و خواهد توانست از خودِ بی‌دفاعش دفاع کند.
می‌توان گفت که با رشد شبکه‌های اجتماعی و مقوله شهروند-خبرنگار دیگر تقلای سران قبیله‌ها در مخفی‌ نگه‌ داشتن رازهای مگوی قبیله کارکردی نخواهد داشت. دیگر وقت آن است که چرک و کثافت ساختارهایی را که در جوامع مدنی ایجاد می‌شود، به جای آنکه جارو کنیم‌ زیر فرش و در پستو قایم کنیم ببریم در خیابان بتکانیم تا همه هم یاد بگیرند که چرک را نباید قایم کرد. هیچ رختی در خفا درست شسته نمی‌شود!                           ",https://www.asriran.com/003V5a
834492,۱۴۰۱/۰۱/۲۲,سیاسی,رئيسى: دبیرخانه شورای عالی امنیت ملى مرجع اطلاع‌رسانی در مذاکرات هسته‌ای است,رئیس‌جمهور تاکید کرد: دشمن به دنبال یأس‌آفرینی و ناامید کردن مردم است و شما اصحاب رسانه با راهبرد اطلاع‌رسانی امیدآفرین نقش موثری در خنثی کردن توطئه‌های دشمن و کسب پیروزی در نبرد روایت‌ها دارید.,"رئیس‌جمهور یکی از بخش‌های مهم جهاد تبیین را اطلاع‌رسانی امیدآفرین خواند و اظهارداشت: در این بخش از بنده به عنوان رئیس‌جمهور تا یکایک مدیران و کارکنان دولت و اصحاب رسانه، همه مسئولیت داریم با اطلاع‌رسانی مسئولانه به بازسازی امید و اعتماد مردم، ارتقای سرمایه اجتماعی، مشارکت عمومی و نشاط اجتماعی کمک کنیم و در راستای خنثی کردن توطئه دشمن برای یاس‌آفرینی گام برداریم.
حجت الاسلام سیدابراهیم رئیسی شامگاه یکشنبه در نشست هم‌اندیشی با جمعی از مدیران و اصحاب رسانه با بیان اینکه اینگونه نشست‌ها را برای دولت بسیار مفید و مغتنم می‌دانم، گفت: مؤکداً به همه همکاران خود توصیه کردم که نشست‌های مستمر و منظم با نخبگان و حتی مخالفان دولت داشته باشند و از ایده‌ها و نظرات ‌آنان استفاده کنند.
رئیس‌جمهور رویکرد محوری دولت مردمی را تلاش برای اجرای عدالت خواند و افزود: اجرای عدالت خواست مردم، تکلیف قانونی دولت، تاکید مقام معظم رهبری و یکی از عقب‌ماندگی‌های جدی در نظام جمهوری اسلامی است. تلاش دولت این است که در همه عرصه‌ها از جمله نظام مالیاتی، نظام بانکی، مقررات و شیوه جذب افراد، نحوه استفاده و بکارگیری افراد، نظام پرداخت حقوق و زمینه‌های دیگر عدالت اجرا شود.
دکتر رئیسی از اصحاب رسانه خواست تا با اطلاع‌رسانی صادقانه و منصفانه پل ارتباطی میان دولت و مردم باشند و اظهار داشت: همانطور که مقام معظم رهبری تاکید کرده‌اند، مردم مومن انقلابی و حاضر در صحنه مهمترین و اصلی‌ترین مؤلفه قدرت جمهوری اسلامی هستند و بسیار مهم است که امید و اعتماد آنان حفظ شده و ارتقا یابد.
رئیس‌جمهور با اشاره به اینکه امروز دوران جنگ روایت‌ها است، تصریح کرد: اصحاب رسانه نقش موثری در روایت دقیق، صریح، سریع و امیدآفرین از رویدادهای مختلف دارند و بدون رسانه‌های حرفه‌ای، منصف و متعهد امکان هماوردی با دشمنان در عرصه جنگ روایت‌ها وجود ندارد.
آقای رئیسی نقش رسانه‌ها در افزایش و اعتماد عمومی و ارتقای سرمایه اجتماعی را قابل توجه دانست و گفت: البته این به معنی آن نیست که رسانه‌ها نباید دولت را نقد کنند، چرا که انتقاد آنان و انتقال دیدگاه‌ها، نظرات و انتقادات مردم به دولت می‌تواند کمک بزرگی برای حل مشکلات کشور باشد.
دکتر رئیسی با اشاره به برخی مسائل مطرح شده در این جلسه از جمله در خصوص روند مذاکرات هسته‌ای، گفت: مؤکداً و مکرر اعلام کرده‌ایم که راهبرد ما در مذاکرات هسته‌ای، راهبرد اعلامی از سوی مقام معظم رهبری است. گاهی عده‌ای طوری وانمود می‌کنند که مسئله مذاکرات هسته‌ای، تنها مسئله عرصه سیاست خارجی کشور است اما این از نظر ما نادرست است. از نظر دولت مذاکرات هسته‌ای یکی از مسائل سیاست خارجی کشور است، نه همه مسئله سیاست خارجی.
رئیسی اظهار داشت: دبیرخانه شورای عالی امنیت ملی از سوی دولت به عنوان مرجع اطلاع‌رسانی و ارتباط با اصحاب رسانه و نخبگان در حوزه مذاکرات هسته‌ای تعیین شده و اصحاب رسانه به طور مستمر جلسات و نشست‌هایی با مسئولان مربوطه در دبیرخانه در جریان روند پیشرفت مذاکرات قرار می‌گیرند.
رئیس‌جمهور در بخش دیگری از سخنان خود با اشاره به برخی مشکلات پیش روی دولت در روزهای آغازین شروع به کار از جمله موضوع تامین منابع و پرداخت حقوق کارکنان دولت، تصریح کرد: امروز دیگر شرایط کاملا متفاوت شده و دولت اجرای برنامه‌های خود برای رفع مشکلات بزرگتر را آغاز کرده است.
دکتر رئیسی با اشاره به تلاش دولت برای افزایش سرمایه‌گذاری در کشور، ادامه داد: دولت از شرکت‌ها و مجموعه‌های بزرگ و بانک‌ها خواسته بر اساس یک برنامه‌ریزی مشخص وارد عرصه سرمایه‌گذاری در امور زیربنایی و طرح‌های بزرگ شوند و در کنار آنها برای استفاده از ظرفیت‌های نهادهای انقلاب اسلامی در این زمینه نیز برنامه‌ریزی کرده است.
رئیس‌جمهور با بیان اینکه اقدامات دولت برای جذب سرمایه‌گذاری خارجی نیز آغاز شده است، خاطرنشان کرد: در این بخش کار آغاز شده اما روند آن باید به مرحله مشخصی برسد تا جزئیات آن اعلام شود. انجام این سرمایه‌گذاری‌ها و در کنار آن تلاش برای ارتقای بهره‌وری می‌تواند به دولت در تحقق هدف رشد اقتصادی هشت درصدی کمک کند.
رئیسی بر ضرورت تقویت حوزه اطلاع‌رسانی و تبیین اقدامات دولت تاکید کرد و گفت: همه ما در دولت مسئولیت داریم که با برنامه‌ریزی، زمینه تبیین بهتر و بیشتر دستاوردهای دولت به جامعه را فراهم کنیم چرا که این کار برای مردم امیدآفرین است و می‌تواند گام موثری در مقابله با جریان یاس‌آفرینی دشمن باشد.
رئیس‌جمهور تاکید کرد: دشمن به دنبال یأس‌آفرینی و ناامید کردن مردم است و شما اصحاب رسانه با راهبرد اطلاع‌رسانی امیدآفرین نقش موثری در خنثی کردن توطئه‌های دشمن و کسب پیروزی در نبرد روایت‌ها دارید.
پیش از سخنان رئیس‌جمهور آقایان الیاس حضرتی مدیرمسئول روزنامه اعتماد، محمد شجاعیان مدیرعامل خبرگزاری مهر، محمدجواد اخوان مدیر مسئول روزنامه جوان، محمدعلی نادعلی‌زاده مدیرعامل پایگاه اطلاع‌رسانی جماران، محمدامین ایمان‌جانی مدیرمسئول روزنامه فرهیختگان، علیرضا بختیاری مدیرمسئول روزنامه دنیای اقتصاد، مهدی جهان‌تیغی مدیر پایگاه اطلاع‌رسانی رجانیوز، پیام تیرانداز مدیرعامل خبرگزاری فارس، محمد قوچانی مدیرمسئول روزنامه سازندگی، هادی قاسمی مدیر پایگاه اطلاع‌رسانی شبکه خبر دانشجو، حمید رسایی مدیرمسئول نشریه ۹ دی، محمدرضا احمدی مدیر اخبار ریاست جمهوری واحد مرکزی خبر، محمدعلی وکیلی مدیرمسئول روزنامه ابتکار، مسلم معین مسئول قرارگاه فضای مجازی سازمان بسیج، محمدصادق عرب مدیر پایگاه اطلاع‌رسانی تابناک، حجت‌الاسلام محمود دعایی مدیرمسئول روزنامه اطلاعات و حسین شریعتمداری مدیرمسئول روزنامه کیهان در سخنانی به بیان نظرات و دیدگاه‌های خود پرداختند.
لزوم توجه به بازسازی امید، اعتماد عمومی و ارتقای سرمایه اجتماعی، اطلاع‌رسانی شفاف و گفت‌وگو با مردم درباره مشکلات و محدودیت‌های پیش روی دولت، تلاش برای ایجاد ثبات در فضای فعالیت و مقررات ناظر به کسب‌وکارهای اقتصادی، تبیین موثرتر اقدامات مهم دولت به ویژه در زمینه واکسیناسیون عمومی، تقویت ارتباط دولت با نخبگان، تدوین نظام مسائل کشور در عرصه‌های مختلف با کمک مجامع علمی و دانشگاهی، حمایت از مجموعه دغدغه‌مندان و دلبستگان به نظام به عنوان عقل منفصل دولت و بهره‌گیری از آنان برای تبیین سیاست‌ها و اقدامات دولت و تسری دادن تغییرات رخ داده در مدل حکمرانی در راس دولت به سطوح پایین‌تر از جمله مهمترین نظرات و دیدگاه‌هایی مطرح شده از سوی ۱۵ تن از مدیران رسانه‌ای حاضر در جلسه بود.                           ",https://www.asriran.com/003V5Y
834490,۱۴۰۱/۰۱/۲۲,اقتصادی,دو اتفاق مهم برای هزینه وام مسکن,همچنین با در نظر گرفتن ۸۰ میلیون تومان وام جعاله که برای آن باید ۱۶۰ ورق به مبلغ ۱۲ میلیون و ۹۱۲ هزار تومان خریداری کنند، مجموع هزینه خرید اوراق به ۴۵ میلیون و ۱۹۲ هزار تومان می‌رسد.,"سرنوشت هزینه وام مسکن در سال جدید دستخوش دو تغییر مهم بود. نخست آنکه تخفیفی که برای آن اعمال شده بود متوقف شده و دوم آنکه قیمت هر برگ از این اوراق پس از مدت ها به زیر ۱۰۰ هزار تومان رسید.
به گزارش ایسنا، بررسی آخرین وضعیت قیمت اوراق مسکن نشان می‌دهد که هر برگ اوراق تسهیلات مسکن در فروردین و اردیبهشت سال گذشته ۷۸ هزار و ۶۰۰، ۷۷ هزار و ۱۰۰ و ۷۷ هزار و ۵۰۰ تومان قیمت دارند. هر برگ از اوراق تسهیلات مسکن بانک مسکن در خرداد، تیر و شهریورماه سال گذشته با قیمت ۷۶ هزار و ۸۰۰، ۷۶ هزار و ۹۰۰ و ۷۷ هزار تومان داد و ستد می‌شود.
همچنین این اوراق در ماه مهر سال ۱۴۰۰، ۷۷ هزار و ۲۰۰، در آبان ماه ۱۴۰۰، ۷۷ هزار و ۸۰۰ و در آذرماه سال ۱۴۰۰ نیز ۷۶ هزار و ۹۰۰تومان قیمت دارند. اوراق تسهیلات مسکن در دی‌ و بهمن سال گذشته نیز با قیمت های ۷۸ هزار و ۲۰۰، ۸۰ هزار و ۷۰۰ تومان معامله می‌شود. این گزارش نیز بر اساس قیمت بهمن ماه نوشته شده است.
قیمت اوراق برای مجردها و متاهل‌های تهرانی
بر این اساس، مجردهای ساکن تهران می‌توانند تا ۲۸۰ میلیون تومان تسهیلات دریافت کنند که شامل ۲۰۰ میلیون تومان تسهیلات خرید مسکن و ۸۰ میلیون تومان وام جعاله می‌شود. لذا برای دریافت ۲۰۰ میلیون تومان تسهیلات باید ۴۰۰ برگه تسهیلات مسکن خریداری کنند که هزینه این تعداد اوراق با تسه ۸۰ هزار و ۷۰۰ تومانی، ۳۲ میلیون و ۲۸۰هزار تومان می‌شود. همچنین با در نظر گرفتن ۸۰ میلیون تومان وام جعاله که برای آن باید ۱۶۰ ورق به مبلغ ۱۲ میلیون و ۹۱۲ هزار تومان خریداری کنند، مجموع هزینه خرید اوراق به ۴۵ میلیون و ۱۹۲ هزار تومان می‌رسد.
زوج‌های تهرانی نیز برهمین اساس می‌توانند تا سقف ۴۸۰ میلیون تومان شامل ۲۰۰ میلیون تومان تسهیلات خرید مسکن برای هر نفر و ۸۰ میلیون توان وام جعاله دریافت کنند؛ بنابراین زوجین باید ۸۰۰ برگه تسهیلات مسکن خریداری کنند که هزینه آن ۶۴ میلیون و ۵۶۰هزار تومان می‌شود که همراه با هزینه ۱۲ میلیون و ۱۹۲هزار تومانی وام جعاله که برای آن باید ۱۶۰ ورق تسهیلات مسکن خریداری کنند، در مجموع باید ۷۶ میلیون و ۷۵۲هزار تومان پرداخت کنند.
قیمت اوراق در سایر استان‌ها
سقف این تسهیلات برای مراکز استان و شهرهای با جمعیت بیش از ۲۰۰ هزار نفر برای مجردها به ۱۶۰ و برای زوجین به ۳۲۰ میلیون تومان رسیده است که با توجه به اینکه مجردها باید ۳۲۰ و متاهل های ساکن این شهرها نیز باید ۶۴۰ برگه تسهیلات مسکن خریداری کنند، مجردها باید ۲۵ میلیون و ۸۲۴ هزار تومان و متاهل ها نیز باید ۴۵ میلیون و ۳۱۲ هزار تومان پرداخت کنند.
بر اساس این گزارش در سال قبل قیمت هر برگ اوراق برای نخستین مرتبه از ۱۰۰ هزار تومان گذشت و حتی به بیش از ۱۶۵ هزار تومان نیز رسید. از سوی دیگر بانک مسکن برای خرید این اوراق به مدت چند ماه تخفیف ۵۰ درصدی در نظر گرفته بود که البته زمان این تخفیف تا انتهای سال گذشته بود.                           ",https://www.asriran.com/003V5W
834488,۱۴۰۱/۰۱/۲۲,اخبار سلامت,هشدار سازمان جهانی بهداشت درباره کرونای XE,یافته‌ها نشان می‌دهد این سویه ترکیبی مسری‌تر از نوع اصلی امیکرون است، اما بااین حال شدت ابتلا به آن خفیف است.,"فارس: این روزها که کرونا پر قدرت‌تر از همیشه جولان می‌دهد، با جهش دیگری از این ویروس مواجه هستیم، هیچ کس نمی‌داند ویروس کرونا که از آن به عنوان کووید ۱۹ یاد می‌شود قرار است تا کی و چه زمانی جهش داشته باشد؛ هر چند به تازگی اسم‌هایی از جهش‌های دیگری مانند امیکرون پنهان‌کار و ... به گوش رسید که نشان می‌دهد انگار قرار است حالا حالاها اسم‌های متفاوت و سرایت‌های بیشتری از این ویروس را شاهد باشیم؛ در این گزارش به سویه XE، تازه‌ترین جهش ویروس کرونا می‌پردازیم:
دقیقاً زمانی که بسیاری از کشورهای سراسر دنیا به دلیل کاهش تعداد مبتلایان به بیماری کووید -۱۹، مقررات و محدودیت‌های کرونایی را کاهش دادند، سازمان جهانی بهداشت (WHO) درباره شیوع سویه جدیدی به نام XE هشدار داد. اطلاعات اولیه ارائه شده نشان می‌دهد که زیرسویه XE مسری‌تر از دیگر سویه‌های ویروس کرونا است. سویه امیکرون ویروس کرونا که در نوامبر سال ۲۰۲۱ میلادی در آفریقای جنوبی پدیدار شد، در عرض دو ماه به سویه غالب تبدیل شد و باعث افزایش تعداد مبتلایان به بیماری کووید -۱۹ در سراسر جهان شد. انتقال‌پذیری سویه امیکرون تقریباً دو تا چهار برابر بیشتر از سویه دلتا بود، پس از آن زیرسویه امیکرون به نام BA.۲ (امیکرون پنهان‌کار) شیوع پیدا کرد. این زیرسویه نیز مسری‌تر از سویه اصلی بود. هم‌اکنون نیز اعلام شده که زیرسویه XE انتقال‌پذیرترین سویه شناخته شده در جهان است.
* زیرسویه XE در چه کشوری شناسایی شد؟
XE ترکیبی جهش‌یافته از دو زیرسویه BA.۱( سویه اصلی امیکرون) و BA.۲ است که قدرت انتقال آن ۱۰ برابر بیشتر از سویه امیکرون پنهان‌کار یا BA.۲ است. BA.۲ به دلیل قابلیت انتقال‌پذیری بالایی که دارد، جز انواع نگران‌کننده در نظر گرفته شده است. زیرسویه XE برای اولین بار در ۱۹ ژانویه ۲۰۲۲ میلادی در انگلیس شناسایی شد، سپس بیش از ۶۰۰ مورد ابتلا به این زیرسویه در کشور ذکر شده ثبت شد. به تازگی مواردی از این سویه ترکیبی در چین و تایلند نیز گزارش شده و کمی پیش نخستین فرد مبتلا به آن در هند نیز شناسایی شد.
* علائم شایع، شدت و احتمال موج جدید
نوع «XE» ویروس کرونا نگرانی های جدیدی را در مورد موج جدید ایجاد کرده است. کارشناسان علائم رایج، شدت بیماری و تأثیر احتمالی آن بر کودکان را توضیح می‌دهند. به گفته کارشناسان،‌ یافته‌ها نشان می‌دهد این سویه ترکیبی مسری‌تر از نوع اصلی امیکرون است، اما بااین حال شدت ابتلا به آن خفیف است. آنها تاکید می‌کنند همه افراد همچنان باید قوانین همه‌گیری را رعایت کنند و ضمن رعایت فاصله اجتماعی در همه اماکن از ماسک صورت استفاده کنند.
* چرا ویروس‌ها دوباره ترکیب می شوند و چه چیزی منجر به تولد نوع XE شد؟
چارو دات آرورا، متخصص بیماری‌های عفونی می‌گوید: کروناویروس‌ها RNA را به عنوان محتوای ژنتیکی خود حمل می‌کنند. این به طور ذاتی آنها را انعطاف پذیرتر می‌کند و به آنها اجازه می‌دهد تا گونه‌های جدید را به راحتی بسازند. ونکاتاگوپالان از دیگر پزشکان متخصص عفونی می‌افزاید: «ترکیب مجدد کروناویروس‌ها یک رویداد مورد انتظار است. با این حال، ما واقعاً نمی‌توانیم پیش‌بینی کنیم که چه نوع نوترکیبی رخ خواهد داد یا چه معنایی از نظر انتقال یا شدت بیماری خواهد داشت».
* شدت بیماری با نوع XE چطور است؟
ونکاتاگوپالان می‌گوید: «به نظر می‌رسد شدت بیماری این سویه ترکیبی خفیف است، اما قبل از این ادعا باید احتیاط کنیم؛ تاکنون شواهد زیادی وجود ندارد که بگوییم بیماری ناشی از نوع XE شدیدتر است؛ همچنین افزایشی در میزان بستری شدن در بیمارستان یا مرگ‌ومیر مشاهده نشده، بنابراین برای اثبات همین موضوع به تحقیقات و مشاهدات بیشتری نیاز است».
* علائم ابتلا به سویه ترکیبی XE
چارو دات آرورا، متخصص بیماری‌های عفونی می‌گوید: «تاکنون علائم گزارش‌شده با این نوع، همانند علائم امیکرون خستگی، بی‌حالی، تب، سردرد، بدن درد، تپش قلب و مشکلات قلبی است».
وی ادامه می‌دهد: اگرچه این نوع از ژانویه ۲۰۲۲ در انگلیس کشف شده، اما موارد کم ابتلا به آن دلگرم کننده است. این بدان معناست که نگرانی کم است و از این رو، افرادی که با نوع امیکرون آلوده شده‌اند هنوز آنتی بادی‌های در گردش کافی را به عنوان محافظ خود دارند.                           ",https://www.asriran.com/003V5U
834487,۱۴۰۱/۰۱/۲۲,اجتماعی ,عباس عبدی: در باره جمعیت چه باید کرد؟,در مورد کاهش رشد جمعیت، مسأله اصلی بحران اقتصاد و معیشت است. با وصله‌پینه‌هایی چون طرح خانواده و فرزندآوری، هیچ مشکلی حل نخواهد شد. اثرات آن کم و کوتاه‌مدت است، مثل زیاد خوردن فرد سرطانی برای مقابله با کاهش وزن است.,"عباس عبدی در روزنامه اعتماد نوشت:روز گذشته درباره ابعاد آماری مسأله جمعیت در ایران نوشتم اکنون به جمع‌بندی و ارائه رویکردی برای حل این مسأله می‌پردازم.
نرخ رشد جمعیت در حال حاضر کم نیست، خیلی هم خوب است، اگر چه در این ۴ سال رو به کاهش نهاده ولی کماکان قابل قبول است. آنچه که موجب نگرانی است این است که این روند کاهش با همین وضع ادامه پیدا کند. ولی مشاهده می‌شود که روند کاهشی زاد و ولد تا حدی متوقف شده و در ۱۴۰۰ نسبت به سال پیش از آن کاهش محسوسی نداشته است. هر چند در جزییات نکات منفی وجود دارد زیرا به سهم زایمان های پر خطر که در زنان ۳۵ و بویژه ۴۰ سال به بالا هست افزوده شده است و این مطلوب جمعیت نیست.
در اینجا ما با چند مسأله مواجه خواهیم بود، اول کاهش زاد و ولد، دوم افزایش مرگ و میر و سوم روند مهاجرت نیروهای با کیفیت از کشور و آخری که مساله اساسی‌تری است، علت بروز این فرآیند است. در هر سه مورد و بطور مشخص و در درجه اول برای کاهش مرگ و میر و مهاجرت باید برنامه داشت و اتفاقا باید به ریشه‌های آنها پرداخت.
اجازه دهید برای فهم بهتر ماجرا مثالی بزنم. فرض کنید که یک نفر به علت بیماری سرطان در حال از دست دادن وزن خود است. یک رویکرد ساده‌لوحانه که نمی‌داند علت کاهش وزن چیست یا می‌داند ولی نمی‌خواهد به این علت اقرار نماید، توصیه به افزایش تغذیه می‌کند. شاید با زیاد خوردن، قدری از این کاهش وزن جبران شود، ولی مسأله اصلی وجود آن سرطان پیش‌رونده است که دیر یا زود بیمار را از پای می‌اندازد.
کاهش وزن معلول سرطان است، و به خودی خود مسأله اصلی نیست. کاهش وزن اتفاقا نعمت است زیرا شاهد خوبی از وجود بیماری خطرناک است. پس یک فرد آگاه، فقط برای درمان سرطان خود اقدام خواهد کرد که اگر درمان شود مشکل کاهش وزن هم رفع می‌شود.
در مورد کاهش رشد جمعیت، مسأله اصلی بحران اقتصاد و معیشت است. با وصله‌پینه‌هایی چون طرح خانواده و فرزندآوری، هیچ مشکلی حل نخواهد شد. اثرات آن کم و کوتاه‌مدت است، مثل زیاد خوردن فرد سرطانی برای مقابله با کاهش وزن است. نویسندگان این قانون درکی از ماجرای کاهش رشد جمعیت در ایران ندارند.
البته من با روند کاهش فرزندآوری مخالفتی ندارم به شرطی که در یک فرآیند طبیعی رخ دهد و نه این که ناشی از یک بیماری مزمن اقتصادی باشد. همچنان که برخی افراد با کم خوردن وزن خود را بسیار کم می‌کنند، ولی این انتخاب آنان است و ربطی به بیماری سرطان ندارد.
تنها راه ممکن اتخاذ یک رویکرد و سیاست سازنده هم در داخل و هم در خارج و هم در اقتصاد است، به طوری که امید به آینده را زنده کند و وضعیت اقتصادی مردم و اشتغال را بهبود بخشد. انسان مثل تمام موجودات دیگر بر حسب غریزه صیانت ذات، از آغاز پیدایش مشغول فرزندآوری هستند، چندان نیازی نیست که بگوییم چه کنید و چه نکنید.
اگر اقتصاد و اشتغال و امید به آینده بهبود پیدا کند، دولت می‌تواند با افزایش خدمات بهداشت و درمان و آموزش، خیال مردم را از آینده فرزندشان راحت نماید، در این صورت زودتر ازدواج می‌کنند و خیلی سریع‌تر از آنچه که فکر می‌کنید فرزند می‌آورند. کافی است در فضای مجازی نگاه کنید یکی از لذت‌بخش‌ترین لحظاتی که افراد توصیف می‌کنند، اضافه شدن یک کودک به جمع خانواده است.
نکته بسیار مهمتر این است که با توسعه اقتصادی و اجتماعی کشور کاهش زاد و ولد امری طبیعی است نمونه ان تعداد اندک فرزندان برخی از مسیولین جوانتر یا فرزندان مسئولین سالخورده است. آنچه که باید برنامه‌ریزی شود در درجه اول برای کاهش مرگ و میر و مهاجرت است. در حقیقت مشکل اصلی ما در جایی است که شاهد رخدادی خلاف روند توسعه هستیم و برای اصلاح این روند فکری نمی‌شود.
هم اکنون اقدام برای کاهش مرگ و میرها و از کارافتادگی‌های ناشی از تصادفات رانندگی، و نیز فقر و دگرکشی و نزاع و حوادث کار و سوانح طبیعی و... بسیار مهمتر است تا برنامه‌ریزی برای افزایش فرزندآوری؛ کاش برای افزایش فرزند آوری هم درست اقدام می‌کردند و نه مثل مصوبه قانونی و ناکارآمد اخیر.                           ",https://www.asriran.com/003V5T
834485,۱۴۰۱/۰۱/۲۲,سیاسی,نماینده مجلس: دشمن کلمه «صیانت» را برای طرح مجلس انتخاب کرد/ اگر اینستاگرام حاضر به پذیرش قوانین و مقررات ما نباشد، ساماندهی محتوای فضای مجازی چه فایده‌ای دارد؟,در مورد طرح حمایت از حقوق کاربران فضای مجازی شاهد جنگ رسانه ای بودیم، باید متخصصین ارتباطات و روان شناسان و جامعه شناسان بخوبی به این بحث بپردازند و تحلیل کنند.,"تقی پور انوری گفت: جالب است بدانید هیچ وقت کلمه صیانت در عنوان هیچ یک از نسخه ها وجود نداشته و ندارد و دشمن عمداً این کلمه را برای این طرحِ پیشرفته انتخاب و تبلیغ کرده است تا بعداً «یعنی اینروزها» از آن سوء استفاده کند.
به گزارش برنا، «رضا تقی پور انوری» نماینده مردم تهران و رئیس کمیسیون طرح نظام تنظیم مقررات خدمات فضای مجازی و عضو کمیسیون صنایع و معادن کشور در رابطه با عملکرد مجلس در سال 1400 و مهمترین مصوبه ای که دغدغه نمایندگان و مردم بوده و مجلس توانسته در آن زمینه به خوبی ایفای نقش کند؟ گفت: با توجه به چالش هایی که در کشور داریم طبیعتاً اولین اولویت مجلس بحث اشتغال و معیشت است، در بحث اشتغال مهم ترین مصوبه که البته هنوز هم کامل نشده، بحث تسهیل کسب و کار است که موارد خوبی در این مصوبه قید شده و مهمترین آن برطرف شدن بسیاری از موانع و محدودیت ها برای کسب و کارها است و به نوعی مانع زدایی خواهد شد. مردم بخصوص جوانان و افراد فاقد شغل از مزایای این قانون بهره مند خواهند شد.
افزایش دستمزدها راه حل راهبردی و بنیادی نیست
وی در ادامه بیان کرد: در بحث معیشت هم تلاش های زیادی صورت گرفته است، با توجه به عقبه چندین ساله این بحث و کاهش ارزش ریال و اتفاقاتی که سه چهار سال اخیر افتاده، بسیاری بحث افزایش دستمزدها را مطرح می کنند که از نظر اقتصاددان ها یک راه حل راهبردی و بنیادی نیست زیرا با افزایش پایه پولی تورم ایجاد خواهد شد. به نظر می رسد مهار قیمت ها و کنترل حقوق ها به نحوی که این افزایش ها را نداشته باشیم، راه حل جدی و اساسی است که عرض کردم به خاطر عقبه چندین ساله، این مباحث در دولت قبل رها شده بود. از زمان تشکیل دولت جدید تلاش ها شروع شده که در بسیاری زمینه ها هنوز به نتیجه نرسیده است ، در افزایش قیمت مواد اولیه و افزایش دستمزدها یک چرخه معیوبی درست شده که مرتبا شعاع این چرخه بیشتر می شود. طبیعتاً بایستی نقطه توقفی را برای این ترسیم کنیم.
طرح حمایت از حقوق کاربران فضای مجازی، پرچالش ترین طرح مجلس یازدهم است
در طرح حمایت از حقوق کاربران فضای مجازی شاهد جنگ رسانه ای بودیم
رییس کمیسیون طرح صیانت در پاسخ به این سوال که پرچالش ترین طرحی که مجلس یازدهم در سال 1400 با آن مواجه شده کدام طرح است؟ گفت: طبق آمارها طرح حمایت از حقوق کاربران فضای مجازی، پر چالش ترین طرح مجلس یازدهم است، البته این بحث مفصلی است که باید به آن پرداخته شود تا درست تبیین صورت گیرد. شاید آن چیزی که در برخی رسانه در رابطه با این طرح بیان می شود بیانگر میزان واقعی حساسیت مردم و اقشار مختلف جامعه نباشد. موضوع این طرح فضای مجازی است. در مورد طرح حمایت از حقوق کاربران فضای مجازی شاهد جنگ رسانه ای بودیم، باید متخصصین ارتباطات و روان شناسان و جامعه شناسان بخوبی به این بحث بپردازند و تحلیل کنند.
سه روز 66 اکانت توئیتری 11 هزار مطلب برای تخریب طرح نظام تنظیم گری تولید کردند
وی با اشاره به برخی فضاسازی ها در مورد این طرح بیان کرد: در ظرف سه روز 66 اکانت توئیتری 11 هزار مطلب در جهت تخریب طرح نظام تنظیم گری تولید کردند که نشان می دهد فناوری همان طور که مزایای بسیاری دارد و به همراه خود می تواند این امکانات را در اختیار رفاه و زندگی بهتر مردم قرار دهد از آن طرف هم اگر چارچوب های مشخصی برای بکار گیری وجود نداشته باشد می تواند آسیب هایی را داشته باشد.
فضاسازی عمومی به نحوی که ما شاهد هستیم به جای گفتار منطقی و عقلانی به فضای فحش و تهمت و ناسزا و افترا تبدیل شده که درصد زیادی از این مطالب که منتشر شده را پوشش می دهد و این یعنی این فضا، یک فضای غبارآلود و غیرشفاف است در حالیکه خیلی ها ادعا دارند آرزومند فضای مجازی شفاف هستند ولی برعکس عمل می کنند. مافیای رسانه یا شبکه مسلط که متاسفانه در داخل کشور هم مستقر نیستند منشاء این جریانات هستند و این غبار و مات بودن و عدم شفافیت را به جامعه تحمیل می کنند، این جا است که باید متخصصین ارتباطات اجتماعی و جامعه شناسی کمک کنند تا ما بتوانیم این آسیب ها را دور کنیم در غیر این صورت دیری نخواهد پایید که فضای بی اعتمادی و عدم اطمینان در این فضا قالب خواهد شد.
واقعیت این است که امروز تعداد زیادی در این فضا فعالیت دارند و می توانیم بگوییم که سرمایه های بزرگی در کسب وکارها و سرمایه های اجتماعی به این فضا منتقل شده که فعال هستند و اگر قرار باشد که این فضا، فضای اطمینان بخش و آرامش و با ثبات نباشد قطعا بیشترین ضرر را مردم می بینند.
مردم حق دارند در برابر طرح ساماندهی فضای مجازی جبهه بگیرند
اظهارات بعضی نمایندگان مردم را عصبی تر می کند
تقی پور انوری در پاسخ به این سوال که چرا در ابتدا شفاف سازی مناسب در رابطه با این طرح صورت نگرفت گفت: در رابطه با این طرح شفاف سازی نشد و با توجه به موضوعات مختلفی که مطرح می شود، مردم که حق دارند جبهه بگیرند، زیرا اظهارات بعضی نمایندگان باعث می شود مردم عصبی تر شوند. امکانات مجلس و ساختار مجلس متاسفانه در حوزه ارتباطات اجتماعی محدودیت های زیادی دارد. البته اقداماتی برای تبیین و توضیح این طرح شده و جلساتی با اقشار مختلف گذاشته شده است. اصل این نقص را من قبول دارم ولی راه حل این است که باید سازوکار ارتباطات اجتماعی در مجلس ایجاد و تقویت شود.
نمایندگان مجلس هر کدام به صورت تک تک افراد هستند و سازمان نیستند که بتوانند ابزارهای لازم را برای این تبیین و این توضیح فراهم کنند، این ساختار است که باید این امکانات را فراهم کند. متاسفانه در مورد سایر طرح ها و لوایح شاهد هستیم که ابزار صدا و سیما و کانال های صدا و سیما به خدمت گرفته می شوند و همکاری می کنند ولی در این مورد این گونه نبود و هنوز که هنوز است همه دارند صحبت از فرهنگ سازی می کنند. ما نمی دانیم که کدام ساختار باید با صدا و سیما همکاری کند که مثلا در مورد ضرورت قانونمندی در فضای مجازی صدا و سیما باید مطلب داشته باشند و به این موضوع بپردازند.
صدا و سیما در طرح حمایت ار حقوق کاربران فضای مجازی همکاری نکرد
وی ادامه داد: فضای هرج و مرج و بی قانونی و بدتر از آن قانون گریزی، سالهاست که در فضای مجازی نهادینه شده، بدون آنکه در این فضا به مباحث جدی پرداخته شود. بهر صورت من چند سوال بنیادی در این زمینه مطرح می کنم شما دقت کنید که واقعا رسانه ما اعم از رسانه ملی و فعالان همین فضا آیا تاکنون تلاش کرده اند که پاسخی به اینها داده بدهند!
اولین سوال جدی این است که در مواجهه با بحث حاکمیت ملی در فضای مجازی و نقض اینها توسط سکوهای آمریکایی که امروز خود اروپا هم از این موضوع عصبانی است و قانون مختلف از جمله جی دی پی ار GDPR را برای مهار این بی نظمی و بی قانونی از سال2016 تصویب کرده و به اجرا گذاشته آیا ما در این زمینه کاری کردیم؟ آیا باید دست بر روی دست بگذاریم و از فرهنگ سازی و تبیین شروع کنیم ؟
من طراح طرح صیانت نبودم اما به عنوان وکیل مردم و یک نماینده وقتی که یک مسئولیتی به او سپرده شده طبیعی است که باید تلاش زیادی کنم و حداکثر تلاش ام را بکار گرفتم تا برابر آئین نامه و قانون آن کار را به انجام برسانم.
من طراح طرح صیانت نبودم
رئیس کمیسیون طرح حمایت از حقوق کاربران فضای مجازی گفت: مثلا یک طرحی در مجلس مطرح شده و کمپین های زیادی حمایتی در خصوص آن زده شد، من سوال می کنم که تاکنون چند کمپین درمورد نقض قانون خصوصی و نقض حاکمیت ملی درست شده است؟ که در اصل ما وقتی راجع به حاکمیت ملی و امنیت ملی صحبت می کنیم یعنی مردم مورد تهدید قرار گرفته اند. آنها حتی پیج هایی که تصویر سپهبد قاسم سلیمانی را به نمایش می گذاشتند آنها را حذف می کنند و سانسور و خفقان را تا جایی امتداد می دهند که حتی کلمه سپاه را اگر کسی در صفحه خود ذکر کرد در برابر او اقدام می کنند و آن کلمات را می بندد.
افرادی که الان دارند سینه چاک می دهند چند بار راجع به این موضوع کمپین درست کردند؟ اگر درست کردند برای اطلاع مردم منتشر کنند و بگویند که ما وقتی این اقدام شد ما به این اقدام سکوی آمریکایی اعتراض کردیم و این هم نتیجه آن است. بدتر از آن تسرعی آن موضوع به سکوی دیگر است، یعنی وقتی که یک سکویی این کار را می کند به بقیه هم جرات می دهد که آن کار را بتواند تکرار کند حتما شنیدید که ظرف 4-5 روز گذشته صفحه یا حساب کاربری 15 نماینده مجلس در واتساپ بسته شد، حالا توئیتر که حسابش جدا است و البته اخیرا سانسور را تشدید کرده اند، مثلا شما اجازه دارید که خشونت پلیس ایران را منتشر کنید ولی خشونت پلیس آمریکا را حق ندارید راجع به آن صحبت کنید.
نماینده مردم تهران در مجلس یازدهم اظهار کرد: انتظارمان این است که در سایه قانونمندی شرایط خوبی را رقم بزنیم. می خواهیم این تبعیض ها از بین برود و تبعیض بین سکوی داخلی و خارجی از بین برود، خطاب ما به مسئولین است چطور وقتی که از سکوی داخلی یک خطای کوچک سر می زند همه احساس مسئولیت می کنند که به آن بپردازند ولی این همه خطا و تعرض به حریم خصوصی افراد و مرز شکنی و تعرض به حریم شخصی، توسط سکوهای خارجی انجام می گیرد ولی هیچ اتفاقی نمی افتد. موضوع طرح حمایت از کاربران فضای مجازی، قانونمند کردن چنین اتفاقاتی است.
باز ممکن است یک عده ای از این صحبت سوء استفاده کنند که گفتیم اینها می خواهند چه بکنند نه، اصلا موضوع قانون محتوا نیست، بله ، 4 جا به محتوا پرداخته ولی آن جاها که می خواهد از حقوق مردم دفاع کند مثلا یک جا بحثش این است که اگر کاربران محتوا تولید می کنند باید حق تولید آن محتوا به کاربران پرداخته شود و کاملا ایجابی است و از این منظر دارد نگاه می کند.
باید انحصار سکوهای آمریکایی در کشور شکسته شود
فضای مجازی عرصه تاخت و تاز آمریکایی ها شده
وی ادامه داد: مجلس یک وظیفه ای دارد و همانطور که در فضای زندگی واقعی این قانونمندی وجود دارد باید در فضای مجازی هم این قانونمندی وجود داشته باشد و نباید این فضا یک فضای رها و به تعبیر بعضی ها یک فضای جنگل باشد بعضی خیلی با صراحت این را بیان می کنند که این فضا اصلا قانون بردار نیست و ما مخالف این حرف هستیم و این یعنی نقض حاکمیت ملی و طبیعی است که مردم عزیز ما این را نمی پذیرند که این عرصه ، عرصه تاخت و تاز آمریکایی ها باشد و در انحصار آنها باشد امروز این فضای عمومی وجود دارد، باید انحصار سکوهای آمریکایی در کشور شکسته شود و متاسفانه دو سکوی اصلی سکوهای آمریکایی است.
برای ساماندهی فضای مجازی کلاً 3 نسخه مطرح شد نه نسخه های متعدد
عضو کمیسیون صنایع و معادن مجلس در پاسخ به این سوال که چرا طرح نسخه‌های فراوانی دارد، به نحوی که گفته می شود مشخص نیست حتی نمایندگان عضو کمیسیون مشترک طرح هم به چه چیزی رای دادند؟ مطرح کرد: موضوع ساماندهی فضای مجازی از سال 97 تاکنون در دستور کار نمایندگان مجلس قرار دارد. طی این 3-4 سال ما 3 طرح کاملاً متفاوت با رویکردهای کاملاً متفاوت هستیم.
اولین طرح با نام ساماندهی پیام‌رسان‌های اجتماعی بود که در مجلس قبل طرح شد و به مرکز پژوهشها ارجاع شد و تا آخر مجلس دهم به نتیجه نرسید. رویکرد غالب این طرح این بود که تا زمان تکمیل شبکه ملی اطلاعات هیچ خدمت خارجی به کاربران ایرانی ارائه نشود. از این جهت این رویکرد به راهبرد چین در مدیریت فضای مجازی نزدیک بوده است. این طرح از مرداد 1397 تا مرداد 1399 در دستور کار مجلس بود.
دشمن کلمه صیانت را برای طرح مجلس انتخاب کرد
تقی پور انوری تصریح کرد: تدوین دومین طرح از مرداد 1399 تا دیماه 1399 و در مجلس فعلی انجام شد و به اسم طرح صیانت شناخته می‌شود. (جالب است بدانید هیچ وقت کلمه صیانت در عنوان هیچ یک از نسخه ها وجود نداشته و ندارد و دشمن عمداً این کلمه را برای این طرحِ پیشرفته انتخاب و تبلیغ کرده است تا بعداً «یعنی اینروزها» از آن سوء استفاده کند).
رویکرد این طرح ایجاد خوداتکایی در خدمات پایه فضای مجازی بود تا از طریق آن امکان حفاظت از داده کاربران ایرانی فراهم شود. از این جهت راهبرد غالب این طرح گزاره ای بین راهبرد چین و اتحادیه اروپاست. یعنی در ایجاد نمونه‌های رقابتی به راهبرد چین نزدیک است و در الزام به ذخیره‌سازی و پردازش داده کاربران ایرانی در داخل کشور به راهبرد اتحادیه اروپا نزدیک بود. نسخه نهایی این طرح همان نسخه 26 تیرماه است که با عنوان «طرح حمایت از حقوق کاربران و خدمات پایه کاربردی» تقدیم مجلس شد و بررسی آن براساس اصل 85 قانون اساسی رای آورد. عقبه کارشناسی این طرح تیم کارشناسی مرکز پژوهش‌ها، مرکز ملی فضای مجازی و برخی از دستگاه‌های مسئول در فضای مجازی بود.

تصمیم اصل 85ی شدن طرح حمایت از حقوق کاربران دقیق و دوراندیشانه بود
نماینده مردم تهران گفت: نسخه سوم و ویرایش نهایی «طرح تنظیم مقررات خدمات فضای مجازی» است که پیش‌نویس آن توسط وزارت ارتباطات تهیه شده و توسط مرکز ملی فضای مجازی و مشارکت دیگر دستگاه‌ها تکمیل شده است. رویکرد غالب این طرح به رویکردهای متداول مدیریت فضای مجازی (یعنی مدل چینی یا اروپایی یا آمریکایی) شباهت ندارد و متناسب با اقتضائات داخلی کشور و نظام حکمرانی چندسطحی تدوین شده است.
تدوین این طرح از شهریورماه 1400 شروع شده و تا بهمن ماه 1400 طول کشید که در نهایت به نسخه پنج دی _ ویرایش9 بهمن طرح تنظیم مقررات شناخته می‌شود و همین نسخه در کمیسیون مشترک به رای گذاشته شد و کلیات آن به تصویب رسید. از مجموع این مطالب اینطور جمع بندی میکنیم که اولاً ما با نسخ متعدد مواجه نیستیم و کلاً 3 نسخه داریم.
ویرایش‌هایی که بر روی این نسخه‌ها انجام شده شاهدی بر این مدعاست که نظرات موافقین و مخالفین طرح شنیده شده و تیم کارشناسی پشتیبان طرح تعصب و غیرتی بر نظرات خود ندارند و هرجایی که نقد صحیحی گفته شده یا پیشنهاد بجایی مطرح شده است، آن را در طرح اعمال کرده ایم. اتفاقاً همین مسئله شاهدی برای این مدعاست که تصمیم اصل 85ی شدن طرح از سوی مجلس کاملاً دقیق و دوراندیشانه بوده است.
70 درصد ترافیک مصرفی کاربران ایرانی متعلق به اینستاگرام و واتساپ است
رئیس کمیسیون طرح صیانت در پاسخ به این سوال که چرا طرح میخواهد ساماندهی فضای مجازی را از بخش خدمات شروع کند در حالیکه اولویت با محتواست و مقام معظم رهبری هم بر توسعه محتوای فضای مجازی تاکید داشته‌اند؟ مطرح کرد: اولاً در پیوست حکم تاسیس شورای‌عالی فضای مجازی بر اولویت داشتن توسعه محتوا و خدمات بر توسعه زیرساخت تاکید شده، یعنی هم محتوا دارای اولویت است و هم خدمات. ثانیاً ابعاد مسئله در لایه محتوا و پیچیدگی‌هایی که حل مسئله در لایه محتوا دارد بسیار بیشتر و عمیق‌تر از ابعاد و پیچیدگی مسائل در لایه خدمات است.
در لایه محتوا ما با مسائلی از قبیل مالکیت معنوی، مالکیت داده، حریم خصوصی، آزادی بیان، تبلیغات و دیگر موضوعاتی که به شدت پیچیده و حساس هستند مواجهیم و در تمامی این مسائل هم عقب ماندگی و کم کاری مشهودی داریم. اما در لایه خدمات عمده مشکل ما نامشخص بودن متولیان فضای مجازی و فرآیند فعالیت کسب و کارها در فضای مجازی است. ثالثاً بخش عمده محتوایی که در فضای مجازی تولید می‌شود در بستر سکوهای آمریکایی است.
حدود 70 درصد ترافیک مصرفی کاربران ایرانی متعلق به اینستاگرام و واتساپ است. اگر تمام مسائل و مشکلات لایه محتوا حل بشود و ما برای تمام ابعاد لایه محتوا قانونگذاری کنیم، باز بزرگترین چالش این است که این قوانین و مقررات را در کجا و بر کدام خدمات اعمال کنیم. مخالفان طرح مکرراً بر این مسئله تاکید داشته‌اند که امکان قانونمندشدن فعالیت اینستاگرام وجود ندارد و این نقطه بنیادین تفاوت ما با مخالفان طرح است. اگر مبنا را بر این بگذاریم که حرف مخالفان صحیح است و اینستاگرام هیچ وقت حاضر به پذیرش قوانین و مقررات ما نباشد، این سوال مطرح می‌شود که ساماندهی لایه محتوا چه فایده‌ای دارد؟ وقتی عمده مصرف کاربران در سکوهایی است که حاضر به پذیرش قواعد و مقررات ما نیستند قانونگذاری ما در لایه محتوا و ساماندهی این لایه مشکلی را حل نمیکند.
نماینده مردم تهران گفت: رابعاً دستور مقام معظم رهبری ناظر به ساماندهی وضعیت فضای مجازی در کوتاه مدت و میان مدت بود. حل مشکلات لایه محتوا عملا در کوتاه مدت و حتی میان مدت امکان‌پذیر نیست چون ما در این لایه با مجموعه‌ای از چالش‌های سیاسی و فرهنگی مواجهیم و نیازمند تغییر نگرش حاکمیت در برخی از زمینه‌ها هستیم. اما مشکلات لایه خدمات عموماً اقتصادی- اداری است که امکان رتق و فتق آن‌ها حتی در کوتاه مدت هم میسر است و عمده مشکلات در این لایه به سردرگمی دستگاه‌های اجرایی در مواجهه با فضای مجازی برمیگردد.
وی در پاسخ به این سوال که آیا طرح کلاً در مورد موضوع محتوا ورود نداشته است؟ اظهار کرد: کلمه محتوا 19 بار در طرح تکرار شده که در مجموع 4 راهبرد اصلی را دنبال می‌کند:
• پرداخت حق السهم تولیدکنندگان محتوا از محل درآمدهای حاصل از تولید ترافیک
• حمایت از تولید محتوا در خدمات داخلی
• حراست از محتوای تولیدی کاربران داخلی در برابر حذف سلیقه ای و بدون مجوز
• سالم سازی فضای عمومی خدمات
• آنچه در طرح صراحت دارد این است که حریم خصوصی کاربران مستثنی از پالایش است و هیچ کسی نه مسئولیتی در این خصوص دارد و نه مجاز به دخالت در حریم خصوصی کاربران است.
• پالایش محتوا صرفاً با دستور کارگروه تعیین مصادیق محتوای مجرمانه که براساس قانون جرائم رایانه ای مصوب مجلس هشتم در تاریخ سوم تیرماه 1388 ابلاغ شده است، انجام می‌شود. به عبارت دیگر، این کارگروه با همان قانون، تنظیم‌گر پالایش محتوای فضای مجازی است و در حوزه سالم سازی فضای عمومی خدمات مسئولیت دارد.
براساس قوانین موجود کارگروه تعیین مصادیق محتوای مجرمانه در ماده 749 تا 751 قانون مجازات اسلامی مجاز است که دستور حذف محتوای مجرمانه را به صاحب خدمت ارسال کند. اگر ارائه کننده خدمت به هر دلیلی از حذف محتوا خودداری کند، دستور مسدودسازی آن به اپراتورهای ارتباطی و اطلاعاتی ارسال میشود، آنها موظفند که خدمت را مسدودکنند و اگر از اجرای دستور کارگروه خودداری کنند، مجوز فعالیت آن‌ها لغو خواهد شد. اما بعد از تصویب این طرح، کارگروه بجای برخوردهای خشک و خشن و مسدودسازیِ خدمات فضای مجازی، می‌تواند به آن‌ها تذکر دهد یا جریمه نقدی تعیین کند. یعنی این طرح گزینه‌های تنبیهی متعددی را پیش روی تنظیم‌گر قرار میدهد تا نیازی به مسدودسازی خدمات فضای مجازی نباشد.
طرح ساماندهی فضای مجازی 9 تاثیر اساسی بر کسب و کارهای دیجیتال دارد
تقی پور انوری در پاسخ به این سوال که رویکرد طرح برای ساماندهی نظام اداری کشور و تشویقِ سرمایه گذاری در کسب و کارهای دیجیتال چیست؟ تصریح کرد: طرح 9 تاثیر اساسی بر کسب و کارهای دیجیتال دارد؛
1: مسئول و متولی هر خدمت مشخص می‌شود. (بند الف ماده 2)
2: بخش خصوصی و مردمی در تدوین مقررات مربوط به خود مشارکت خواهند نمود. (بند س ماده 2 و تبصره 3 ماده 2)
3: متولی هر خدمت در فضای مجازی فقط یک نهاد است و دیگر دستگاه‌ها صرفا از طریق نهاد تنظیم‌گر می‌توانند با بخش خصوصی ارتباط برقرار کنند. (تبصره 1 ماده 3)
4: مقررات هر نهاد تنظیم‌گر باید در روزنامه رسمی ثبت شده باشد تا اعتبار پیدا کرده و ملاک عمل قرار گیرند. (تبصره 3 ماده 3)
5: بخش خصوصی و عموم مردم می‌توانند نسبت به اصلاح یا لغو مصوبات نهادهای تنظیم‌گر از طریق مرکز ملی فضای مجازی یا دیوان عدالت اداری اقدام نمایند. (بند ث ماده 2 و تبصره 2 ماده 2)
6: جرایم متناظر با تخلفات باید به صورت رسمی به بخش خصوصی ابلاغ می‌شود تا ضمن نظارت دستگاه‌های مسئول، امکان نظارت بصورت خودمراقبتی برای بخش خصوصی فراهم شود. (تبصره بند ت ماده 3)
7: نهاد تنظیم‌گر موظف است که جرایم متناظر با تخلفات را بصورت پلکانی و با ابلاغیه‌های رسمی به بخش خصوصی ابلاغ نماید. (ماده 19) اما جرایم نهادهای تنظیم‌گر بعنوان بخشی از مصوبات این نهادها قابل رد در دیوان عدالت اداری است. (تبصره 2 ماده 2)
8: برای اطمینان از عدم تعارض و مغایرت تصمیم‌های نهادهای تنظیم‌گر با یکدیگر و تاثیرگذاری سوء آن‌ها بر کسب و کارهای دیجیتال، مصوبات این نهادها به تایید کمیسیون عالی تنظیم مقررات خواهد رسید.
9: کمیسیون عالی تنظیم‌ مقررات بعنوان مرجع حل اختلاف میان دستگاه‌های مسئول مشخص شده تا بخش خصوصی کمترین آسیب را از این مسئله ببینند.
وی با بیان این جمله که فضای مجازی اگرچه بسط فضای فیزیکی است ولی معنای این حرف این نیست که خدمات فضای مجازی عیناً شبیه خدمات فضای فیزیکی هستند و تنها بخش فناوری اطلاعات به آن‌ها اضافه شده است مطرح کرد: متولی خدمات در فضای فیزیکی لزوما متولی خدمات در فضای مجازی نیستند چون جنس خدمات در فضای مجازی تغییر پیدا می کند و بعضاً ابعاد جدید به خدمات اضافه می‌شود.
آیا می‌توان وزارت آموزش و پرورش را بعنوان تنها مرجع صاحب صلاحیت در تنظیم‌گری خدمات آموزش مجازی تعیین کرد؟ آیا متولی خدمات سلامت الکترونیک در کشور فقط وزارت بهداشت است یا ماهیت این خدمات تحت تاثیر فضای مجازی تغییر کرده و نهادهای دیگری هم مسئولیت پیدا کرده‌اند؟ متولی اپ اِستورها در کشور کیست؟ متولی سوپراَپ‌های فضای مجازی چه نهادی است؟ این ادعا که تنظیم‌گران همان نهادهای فضای فیزیکی هستند یا ناشی از عدم شناخت صحیح از فضای مجازی است.
تقی پور انوری در پایان در پاسخ به این سوال که آیا مطلب خاصی در مورد طرح دارید بیان بفرمائید؟ افزود: مخاطب طرح قبل از بخش خصوصی، دستگاه‌های اجرایی هستند تا نظام مدیریتِ خدمات فضای مجازی را مستقر کرده، روابط میان نهادهای متولی را برای حداقل سازی تعارضات تنظیم ‌کنند. مقام معظم رهبری بر «ول بودن و رها بودن» فضای مجازی تاکید داشته‌اند، ول بودن در لغت نامه‌ها به «بی‌قانونی» ترجمه شده است یعنی مخاطب «ول بودن» در کلام مقام معظم رهبری دستگاه‌های حاکمیتی اعم از دولت و مجلس هستند و اگر دقت بکنید ایشان در جلسه دیدار با اعضای هیات دولت قبلی به این مسئله اعتراض کرده‌اند.                           ",https://www.asriran.com/003V5R
834484,۱۴۰۱/۰۱/۲۲,اجتماعی ,رفتار دوگانه صداوسیما در مورد به کاربردن واژگان غیرفارسی,دوستان انگار خبر ندارند که در جای دیگری بر سر زبان و ادب پارسی بلا آورده شده و کار از جای دیگری خراب شده است.,"روزنامه اطلاعات نوشت: اخیراً در برنامه‌های خبری تلویزیون شاهد بخشی هستیم که می‌توان آن‌را اصطلاحاً «گاف‌گیری» نامید. یعنی عزیزان می‌گردند و سخنرانی‌ها و فیلم‌ها و اظهارات مقامات مختلف، سیاستمداران و حتی خبرنگاران خود را رصد و هر جا به کلمه یا اصطلاحی فرنگی در بیانات حضرات برخوردند آن‌را جدا می‌کنند و به عنوان گاف رسانه‌ای یا کلامی و ظاهراً در حراست از زبان و ادبیات فارسی در گزارشی می‌آورند و آن را مورد نقد قرار می‌دهند
این برنامه و گزارش‌ها البته چون دنبال سوژه هستند و متولی و مسئول مربوطه باید در راستای وظیفه‌اش چیزی پیدا کند و برنامه‌ای تحویل دهد، گاه به قول معروف دچار تنگی قافیه می‌شود و به چیزهایی بند می‌کند و آن را مورد نقد قرار می‌دهد که دیگر وارد زبان فارسی شده و تغییر ماهیت داده و به دلیل تکرار و گستردگی استفاده و شیوع کلامی به بخشی از زبان و ادب پارسی و ادبیات رایج بدل شده است و تغییر آن نه ممکن است و نه مطلوب؛ لذا دست‌انداختن یا گاف گرفتن از مقامات و اصحاب سیاست و رسانه و خطبه، گاه خیلی بی‌مزه و بی‌ربط می‌شود و به همین خاطر رفته رفته این برنامه، خلاف شأن نزول و فلسفه ایجابی‌اش، گرفتار نقض غرض می‌شود و اثرگذاری‌اش را به کل از دست می‌دهد.
یکی از دلایل این عدم تأثیر و بی‌مزگی و لوث شدن مسأله، خود تلویزیون است.
با مزه و شاید هم تلخ و عجیب اینکه درست اندکی پس از پخش چنین برنامه‌هایی، وقتی نوبت به آگهی‌های رنگارنگ تلویزیون که ماشاء‌الله در هر شبکه‌ای به قدر وسع و به تکرار و در زمان‌های طویل در حال پخش است می‌رسد، به شاهکار نحوه مدیریت وحراست از زبان پارسی بهتر پی می‌بریم؛ زیرا برخلاف توصیه خبرنگار و گزارشگر که دنبال گاف کلامی مقامات، خود را به زمین و آسمان می‌زند تا چیزی پیدا کند و با لبخند تحویل بیننده بدهد، در اینجا چیزی که اتفاقاً اصلاً پیدا نمی‌شود یا کمتر پیدا می‌شود واژگان فارسی و ایرانی است:
پراید ـ کوئیک ـ هوم‌کر ـ دیپوینت ـ درماکلین ـ سان‌کوئیک ـ آیری ـ دیجی ـ اسنپ ـ آلتون ـ کلور ـ اوه ـ ایزی‌لایف ـ‌ جی پلاس ـ سافتلن ـ لایو ـ سان استار ـ اسنپ‌فود ـ آمارانت ـ اکتیو ـ بس ـ مرسی ـ پرسیل ـ مدیسا ـ آلووکس ـ تاپ، اکسترا و …
ممکن است گفته شود که تمامی این کالاها و برنامه‌ها و نام‌های تجاری از مراکز قانونی کشور مجوز گرفته‌اند و اشکالی هم ندارند که ظاهراً سخن نادرستی نیست؛ اما حرف این است که وقتی ما در جذاب‌ترین تبلیغات تلویزیونی مرتب با واژگان غیرفارسی و فرنگی برخورد داریم و اتفاقاً در آنجا گلایه‌ای هم نمی‌کنیم و پول آن‌را می‌گیریم (که پول خوبی هم هست) و کوچک‌ترین نگرانی از بابت کاربرد گسترده واژگان بیگانه نداریم، پس چرا بیهوده دست به چنین کارهایی می‌زنیم و سر به سر نماینده و وزیر و وکیل و مجری می‌گذاریم که چرا گفته «رانت» یا چرا از کلمه سوبسید استفاده کرده یا گفته «کامپیوتر»؟!…
دوستان انگار خبر ندارند که در جای دیگری بر سر زبان و ادب پارسی بلا آورده شده و کار از جای دیگری خراب شده است.
فرهنگستان زبان و ادبیات پارسی و صدا و سیما و مقامات مربوطه بهتر است به جای اقدامات نمادین و در برخی موارد نمایشی و احتمالاً فرمایشی، برای کمک به فرهنگ و ادب و زبان پارسی، اندکی عمقی‌تر و ریشه‌ای‌تر به آسیب‌شناسی مساله بپردازند و ریشه این میل و اشتیاق به استفاده از کلمات و واژگان فرنگی که حتی در نامگذاری برندهای ایرانی هم به روشنی و گستردگی خود را تحمیل کرده است و نیز دلیل غربت و عزلت زبان و ادب پارسی را با موشکافانه، عالمانه و درست، دریابند و به دنبال آدرس‌ها یا نشانه‌های غلط نروند و نفرستند.                           ",https://www.asriran.com/003V5Q
834483,۱۴۰۱/۰۱/۲۲,اقتصادی,اقتصاد ایران می تواند بار مهاجران چندمیلیونی افغانستانی را بکشد؟,صاحبخانه‌های ایرانی تمایل چندانی برای اجاره خانه به مهاجران افغانستان ندارند؛ اما در شرایطی که عرضه ملک اجاره، تغییر چندانی نداشته، افزایش تقاضا می‌تواند اجاره‌ها را بالا ببرد.,"روزنامه شرق در گزارشی نوشت: دریاچه چیتگر در تسخیر چشم‌بادامی‌هاست. روی نیمکت‌ها لم داده‌اند، در چمن‌ها دراز کشیده‌اند، کنار آب روی ماسه‌های درشت نشسته‌اند یا تندتند و کلافه راه می‌روند. کلافه از نگاه‌های دیگران و جایی که هنوز با آن زیادی غریبه هستند.
از بین آن‌همه افغانستانی که در اولین چشم‌اندازهای‌شان از ایران عکس می‌اندازند، عبدالخالق کمتر غریبگی می‌کند و گویا کمتر می‌ترسد. در دانشگاه بدخشان مهندسی کامپیوتر خوانده است و پدرش تک‌تیرانداز ارتش افغانستان بوده است.
می‌گوید طالبان پدرش را کشته‌اند و او با دو برادر و چهار خواهر و مادرش به ایران آمده‌اند. آنها برای مهاجرت به استان نیمروز افغانستان رفته‌اند و از بیابان دوک در مرز افغانستان و پاکستان به ایران قاچاق شده‌اند. شبانه چند خودرو عوض کرده‌اند. ۱۲ ساعت طاقت‌فرسا در راه بوده‌اند و به گفته خودش بدن‌هایشان مثل چوب خشک بی‌حس شده بود. جایی در بیابان هم قاچاقچی آنها را نگه داشته و پول بیشتری خواسته است و آنها به‌ناچار پذیرفته‌اند.
در تهران آبدارچی یک شرکت است، یک شرکت کوچک واردات موبایل.
او به «شرق» می‌گوید بارها با همکارانش درباره طالبان حرف زده است و آنها با او همدردی کرده‌اند. یکی از همکارانش ساعات پایان کار، معامله در بازار ارز دیجیتال را به او یاد می‌دهد و البته به او توصیه کرده است که از ایران به ترکیه یا اروپا مهاجرت کند.
زردانه دختر نوجوان افغان با دو پسربچه کوچک به چیتگر آمده و روی ماسه‌های کنار ساحل دریاچه نشسته و بازی پسربچه‌ها را تماشا می‌کند. او می‌گوید ایرانی‌های زیادی به او گفته‌اند که وضع اقتصاد کشور خوب نیست و تا اروپا به افغانستانی‌ها پناهندگی می‌دهد، بروند.
بوفه‌داری که نزدیک ورودی دریاچه چیتگر، آبمیوه و بستنی می‌فروشد، می‌گوید این روزها جمعیت زیادی افغانستانی به دریاچه چیتگر می‌آیند و ادامه می‌دهد: بیشتر آنها تین‌ایجر هستند و بین ۱۵ تا ۲۰ سال دارند و حداکثر ۲۵‌ساله باشند و از سخت‌گیری‌های طالبان شکایت دارند.
بوفه‌دار می‌گوید که تمام فضای سبز منطقه چیتگر دست کارگران افغانستانی است.
کسی دقیق نمی‌داند که پس از تسلط طالبان بر افغانستان چه تعداد مهاجر وارد ایران شده‌اند. پیگیری‌های «شرق» از رصدخانه مهاجرت ایران به نتیجه نمی‌رسد و این مرکز اعلام می‌کند که آمار دقیقی در این زمینه در دسترس نیست. هرچند که جواد هدایتی، مدیر کل حمل‌ونقل بین‌المللی و ترانزیت سازمان راهداری به ایلنا گفته است که روزانه حدود پنج هزار مهاجر افغان از مرزهای ایران رد می‌شوند؛ اما مجید میراحمدی، معاون امنیتی و انتظامی وزیر کشور، در گفت‌وگو با پایگاه اطلاع‌رسانی وزارت کشور این عدد را حدود هزار نفر برآورد می‌کند.
این تناقض آماری تنها درباره مهاجرانی است که به صورت قانونی و از مرزها وارد ایران می‌شوند و برآوردی از مهاجران غیرقانونی در دسترس نیست.
حسین امیرعبداللهیان، وزیر امور خارجه، جمعیت افغانستانی‌های ساکن ایران را حدود پنج میلیون نفر تخمین می‌زند و برخی رسانه‌های ایران نوشته‌اند که جمعیت مهاجران تا هشت میلیون نفر رسیده است.
بازار مسکن ایران زیر فشار مهاجران
هرچند منبع دقیقی برای اعلام جمعیت افغانستانی‌های مهاجر ایران وجود ندارد؛ اما اگر اعداد ادعاشده صحت داشته باشد، باید گفت که جمعیت افغانستانی‌های ایران معادل جمعیت برخی کشورهای کوچک همسایه شده است.
این اتفاق از نظر منوچهر بهرویان، کارشناس اقتصاد مسکن، یک مشکل جدی برای آینده بازار مسکن ایران است. او به «شرق» توضیح می‌دهد که بحران آب در دهه‌های آینده بسیاری از شهرها و زمین‌های مسکونی ایران را غیرقابل سکونت خواهد کرد و سیل مهاجرت افغانستانی‌ها به ایران و رشد تقاضای زمین و مسکن در حالی رخ می‌دهد که مساحت زمین‌های قابل سکونت ایران به دلایل مختلف ازجمله بحران آب کم و کمتر می‌شود و همین مسئله می‌تواند در آینده موجب بحران زمین شود. چنان‌که در همین زمان هم دولت برای تأمین زمین واحدهای مسکن حمایتی با مشکلات متعدد مواجه بوده است.
هرچند مصطفی‌قلی خسروی، رئیس اتحادیه مشاوران املاک کشور، به «شرق» می‌گوید هیچ مشاور املاکی حق ندارد به خارجی‌هایی که مجوز اقامت ندارند، خانه اجاره بدهد و اگر اتحادیه متوجه این موضوع شود، آن واحد صنفی را تعطیل می‌کند؛ اما یکی از مشاوران املاک منطقه زیباشهر قرچک با اشاره به افزایش محسوس تقاضای اجاره‌خانه از سوی افاغنه در این منطقه می‌گوید که معمولا صاحبکارها و کارفرمایان ایرانی برای افغانستانی‌ها خانه اجاره می‌کنند و خودشان مستقیم به بنگاه‌های املاک مراجعه نمی‌کنند.
او توضیح می‌دهد صاحبخانه‌های ایرانی تمایل چندانی برای اجاره خانه به مهاجران افغانستان ندارند؛ اما در شرایطی که عرضه ملک اجاره، تغییر چندانی نداشته، افزایش تقاضا می‌تواند اجاره‌ها را بالا ببرد.
تحمیل فشار مهاجرت افاغنه بر دوش فقرای ایران
اکبر شوکت، رئیس کانون سراسری انجمن‌های کارگران ساختمان هم نسبت به ورود بی‌ضابطه مهاجران افغانستانی به ایران انتقاد دارد و به «شرق» می‌گوید به‌تازگی شکایت کارگران ساختمانی به تشکل‌های صنفی افزایش داشته است. کارگرانی که از کارفرمایان به دلیل به‌کارگیری کارگران افغان شاکی شده‌اند.
او می‌گوید که کارگران ساختمانی قشر فقیری هستند و در ایدئال‌ترین حالت ممکن فقط شش ماه در سال سر کار هستند و بقیه ماه‌های سال را به بی‌کاری می‌گذرانند.
او ادامه می‌دهد: دستمزد کارگران ساده به شرط آنکه تمام ماه را سر کار باشند، کمتر از حداقل حقوق کارگران در ایران است و کارگران نیمه‌ماهر بین ۲۰ تا ۲۵ درصد بیشتر از حداقل حقوق دریافت می‌کنند. این در شرایطی است که استادکاران با ۲۵ تا ۳۰ سال تجربه کار فقط ۱.۵ برابر حداقل حقوق کارگران در ایران مزد می‌گیرند که اگر بخواهیم این ارقام را بر ماه‌های بی‌کاری کارگران ساختمانی تقسیم کنیم، به اعداد غم‌انگیزی می‌رسیم.
انحصار بازار برخی مشاغل در دست افغانستانی‌ها
شوکت با تأکید بر اینکه حدود ۵۰ درصد کارگران ساختمانی ایران مستأجر هستند، می‌گوید که برخی کارگران افغانستانی در ایران تبدیل به پیمانکار و کارفرما شده‌اند و این کارفرمایان فقط کارگران هم‌وطن خودشان را سر کار می‌برند.
شوکت می‌گوید این مسئله می‌تواند در آینده بازار کار کارگران ساختمانی را به طور کامل از دست ایرانی‌ها خارج کند و از آنجا که کارگران ساختمانی به‌ویژه در استان‌های محروم و کارگرنشین جزء طبقات ضعیف جامعه هستند، فقر بین ایرانیان را گسترش می‌دهند.
شوکت تأکید می‌کند پیشروی افغانستانی‌ها در تسخیر بازار کارگران ساختمانی ایران به حدی بوده است که در برخی فنون مانند نمای سنگ رومی، بازار را کامل از دست ایرانی‌ها خارج کرده و اعداد گزافی برای دستمزد خود طلب می‌کردند و کار تا آنجا پیش رفت که کارگران ایرانی شاغل در این زمینه مجبور به تغییر شغل شدند. در نهایت اینکه هیچ کارگر ایرانی نبود که بتواند این فن را کار کند و تشکل‌های صنفی دوباره به آموزش کارگران ایرانی روی آوردند تا بتوانند بازار این شغل را از انحصار افاغنه خارج کنند. این فعال کارگری تأکید می‌کند در برخی مشاغل مانند تولید کفش دست‌دوز یا دامداری در شهرهایی مانند قم افاغنه کارفرما شده‌اند و بازار را تقریبا به طور کامل از دست ایرانی‌ها گرفته‌اند و ادامه این روند می‌تواند بسیاری از مشاغل کارگری را از دست قشر ضعیف ایران خارج کند.
توزیع غیرمستقیم یارانه بین افغانستانی‌ها
مهاجرت بدون ضابطه افاغنه به ایران می‌تواند کشور را درگیر کسری بودجه بیشتر کند. آلبرت بغزیان، اقتصاددان با اعلام این نکته به «شرق» می‌گوید که در ایران غالب کالاها از آب و انرژی تا غذا و حمل‌ونقل مشمول یارانه می‌شوند و سیل مهاجرت افغانستانی‌ها به ایران می‌تواند تقاضا برای کالا و خدمات یارانه‌ای را افزایش ده و در شرایطی که اقتصاد کشور رشد درخورتوجهی نداشته، درگیر کسری بودجه شود. به گفته این اقتصاددان از آنجا که محل تأمین کسری بودجه غالبا چاپ پول است، این اتفاق می‌تواند منجر به تورم بیشتر و فقیرترشدن ایرانی‌ها شود.
بغزیان البته تأکید می‌کند که اگر مهاجرت افاغنه به ایران ضابطه‌مند باشد و آنها در مشاغلی که کارگران ایرانی برای آن تقاضا ندارند، به کار گرفته شوند، می‌تواند هزینه تولید در ایران را کاهش دهد و تأثیر مثبت دارد.‌به گفته این اقتصاددان ساماندهی مهاجرت افاغنه به ایران می‌تواند بخشی از آثار منفی مهاجرت افغانستانی‌ها بر اقتصاد ایران را کاهش دهد و حتی به امتیاز تبدیل کند.                           ",https://www.asriran.com/003V5P
834433,۱۴۰۱/۰۱/۲۲,سفر و تفریح,هتل از نوع لوکس بیابانی!/ از افسون آریزونا تا قصر السراب امارات(+عکس),تقریبا یک سوم مساحت خشکی زمین را تشکیل می دهند و از نظر بیولوژیکی برخی از متنوع‌ترین مکان ها در این سیاره هستند.,"عصر ایران - بیابان ها مکان های جادویی و منحصر به فرد هستند که مناظر دیدنی، رنگ هایی جذاب، تپه های شنی، آرامش، و آسمان پرستاره را ارائه می کنند. تقریبا یک سوم مساحت خشکی زمین را تشکیل می دهند و از نظر بیولوژیکی برخی از متنوع‌ترین مکان ها در این سیاره هستند.
وقت‌گذرانی در بیابان در فهرست فعالیت های بسیاری از گردشگران قرار دارد و پیاده‌روی روی تپه های شنی، تماشای ستاره ها در آسمان شب، و دوچرخه‌سواری تنها تعدادی از گزینه هایی هستند که هنگام بازدید از یک مقصد بیابانی می توانید مد نظر قرار دهید.
در ادامه با برخی از لوکس‌ترین هتل های بیابانی جهان بیشتر آشنا می شویم!
اقامتگاه افسون، آریزونا

این هتل واقع در رد راک کانتری آریزونا قبلا یک مزرعه خصوصی بوده است که با درختان کاج احاطه شده و امکان تجربه تعطیلاتی به یاد ماندنی را برای گردشگران فراهم می کند. هر اتاق هتل به تجهیزات مدرن مجهز شده، دارای دکور زیبا و چشم اندازهایی شگفت انگیز به محیط اطراف است.
افزون بر این، مهمانان می توانند از خدمات کامل اسپای لوکس، کلاس های آشپزی، و کلاس های تناسب اندام لذت برده و طیف گسترده ای از تراپی ها شامل ماساژ و موارد دیگر را تجربه کنند.  
هتل زانیر سونوپ، نامیبیا

این مجموعه که روی تخته سنگ های گرانیتی ساخته شده است در بیابانی دور افتاده و بکر قرار دارد. هر یک از اشیا و عتیقه های موجود در 10 چادر بزرگ و شیک این اقامتگاه به دقت انتخاب شده که از آن جمله می توان به دوربین های دوچشمی و نقشه ها، داستان های مسافران، تلسکوپ ها، میزهای عتیقه و لوازم دست‌ساز اشاره کرد.
اقامتگاه زانیر سونوپ در کنار چشم اندازهای زیبای بیابانی دارای یک استخر روباز، اسپا، مرکز تناسب اندام و یوگای روزانه است. اسب سواری همراه با راهنما، صرف غذا روی تپه های شنی، پیاده‌روی یا استفاده از وسایل نقلیه الکتریکی و سافارای های خصوصی هنگام غروب آفتاب از جمله مواردی هستند که می توانید در این اقامتگاه تجربه کنید. پس از تاریک شدن هوا نیز شام شبانه، سینمای فضای باز و تماشای ستارگان در آسمان بیکران آفریقا را می توان مد نظر قرار داد.  
اقامتگاه و اسپا آنانتارا جزایر بیابانی، ابوظبی

این اقامتگاه و اسپا در فاصله 155 مایلی (250 کیلومتری) از ابوظبی در جزیره صیر بنی یاس قرار دارد و زمانی به عنوان ملک خصوصی شیخ زاید بن سلطان آل نهیان، بنیانگذار امارات مورد استفاده قرار می گرفت. این ملک دارای یک هتل لوکس 5 ستاره، اصطبل های اسب، منطقه حفاظت شده حیات وحش، و بسیاری موارد دیگر است.
مهمانان می توانند تورهای حیات وحش و همچنین بسیاری فعالیت های فضای باز مانند غواصی و کایاک سواری در جنگل های حرا را تجربه کنند. پس از یک روز طولانی، آنها می توانند با گرفتن ماساژ در اسپای مشرف به آب های شفاف خلیج فارس به آرامش برسند.
اقامتگاه طول جغرافیایی 131، استرالیا

پانزده اقامتگاه چادری که هر کدام چشم اندازی زیبا به محیط بیابانی اطراف با شن های سرخ استرالیا ارائه می کنند، اقامتگاه طول جغرافیایی 131 را شکل می دهند. طی روز امکان کاوش محیط اطراف همراه با راهنماهای شخصی وجود دارد.
پس از بازگشت، مهمانان می توانند از استخری که مانند واحه ای بین تپه های شنی به نظر می رسد، لذت ببرند. پس از تاریک شدن هوا، صرف شام زیر آسمان پر ستاره استرالیا و استراحت در چادرهای لوکس تجربه ای منحصر به فرد را رقم خواهد زد.
اقامتگاه و اسپا آمانگیری، یوتا

آمانگیری یک اقامتگاه و اسپا محبوب در یوتا، آمریکا است و اگر در پی تجربه تعطیلاتی جذاب هستید، این اقامتگاه با تمام امکانات و ویژگی های خود می تواند به کسب این تجربه کمک کند. آمانگیری در بیابان جنوب یوتا قرار دارد و چشم اندازهایی دیدنی در اختیار مهمانان قرار می دهد.
در این اقامتگاه می توانید مناظری خیره کننده از طلوع خورشید روی سنگ های آهکی 400 ساله را نجربه کنید پیش از این که همراه با راهنمای شخصی راهی بیابان‌پیمایی شوید. اسب سواری از میان دره هایی زیبا و صرف وعده های غذایی ارگانیک خوشمزه از دیگر مواردی هستند که می توانید تجربه کنید.
اقامتگاه آمانجنا، مراکش

اقامت در هتل آمانجنا در مراکش می تواند تمام تصور شما نسبت به بیابان را تغییر دهد. این ملک به کوه های اطلس مشرف است و در واحه ای از درختان زیتون و نخل قرار دارد. هنگام حضور در این هتل می توانید سفر همراه با راهنما به مدینه مراکش، باغ ها، و کاخ های باستانی را تجربه کنید. پس از بازگشت به اقامتگاه می توانید با حضور در اسپای هتل به کسب آرامش و بازیابی انرژی خود اقدام کنید.
اقامتگاه اکسپلورا آتاکاما، شیلی

این اقامتگاه زیبا واقع در بیابان آتاکاما در شمال شیلی مناظری بی نظیر و تجملی وصف ناپذیر را ارائه می کند. اتاق های لوکس به گونه ای طراحی شده اند تا مهمانان سکوت، آرامش و چشم اندازهای وسیع به محیط اطراف را تجربه کنند. این به آنها اجازه می دهد تا پس از انجام فعالیت های روزانه و کاوش منطقه در فضای خصوصی خود کسب آرامش کنند. پس از تاریک شدن هوا نیز مهمانان می توانند از رصدخانه اختصاصی این اقامتگاه استفاده کنند.
اقامتگاه آنانتارا قصر السراب، امارات

اگر تا به حال رویای زندگی در یک داستان افسانه ای را داشته اید، این اقامتگاه در بیابان معروف لیوا ابوظبی گزینه ای مناسب برای شما محسوب می شود. اقامتگاه قصر السراب راحتی و تجمل را به مهمانان خود ارائه می دهد.
مهمانان می توانند اوقات فراغت خود را در کنار استخری که خارج از ویلای خصوصی‌شان قرار دارد، سپری کرده یا فعالیت های دیگری مانند شترسواری بر فراز تپه های شنی را مد نظر قرار دهند. همچنین نباید از تراپی های آرامش بخش یا آیین های سنتی عربی غافل شوند.                             ",https://www.asriran.com/003V4b
834482,۱۴۰۱/۰۱/۲۲,سیاسی,دولت مسائل سیاسی را کنار بگذارد و اقدام حقوقی در مورد منشا گردوغبارها انجام دهد,آقایان می گویند منشا آلودگی ها عراق و عربستان است، اگر واقعا منشا این آلودگی ها این دو کشور است چرا دستگاه دیپلماسی و انرژی ما اقدام حقوقی انجام نمی دهد.,"نایب رئیس کمیسیون امور داخلی و شوراها، با اشاره به آلودگی هوا و ورود گرد و غبار به کشور، گفت: ما در حوزه دیپلماسی انرژی و آبی اقدامی انجام ندادیم، چندین سال است که ۲۳ سد به عنوان طرح گاپ و ۱۹ نیروگاه در منطقه ترکیه در حال احداث است که بخشی از آب این سدها وارد ایران، عراق و سوریه می شده است متاسفانه دیپلماسی آبی ما تعطیل بوده است و هیچ گونه اقدامی برای جلوگیری از احداث این سدها انجام نشده است.
محمد حسن آصفری، در گفت وگو با عصر ایران اظهار کرد: امروز ما درگیر مسئله آلودگی هوا هستیم ممکن است فردا بحران کم آبی را نیز داشته باشد. آقایان می گویند منشا آلودگی ها عراق و عربستان است، اگر واقعا منشا این آلودگی ها این دو کشور است چرا دستگاه دیپلماسی و انرژی ما اقدام حقوقی انجام نمی دهد. سازمان محیط زیست باید در این حوزه اقدام حقوقی داشته باشد و شکایت بین المللی انجام دهد کارشناسانی را به عربستان و عراق اعزام کند که واقعیت را ببینند و اگر چنین موضوعی صحت دارد باید اقدام حقوقی داشته باشد.
وی ادامه داد: البته سوال اینجاست که چرا این آلودگی ها و‌گرد وغبار عربستان را دچار نکرده است ولی امروز تهران آلوده ترین شهر جهان می شود.باید مسائل سیاسی این موضوع کنار گذاشته شود و از مجامع بین المللی این موضوع را پیگیری کنند. اگر کشوری منشا آلودگی است باید ادعای خسارت کنیم چراکه این گرد وغبار نه تنها تاسیسات انرژی ما را از بین می برد بلکه سلامت مردم را به خطر انداخته است.
نماینده مردم اراک در مجلس، خاطر نشان کرد: سازمان محیط تا کنون حتی کارشناسی به این مناطق نفرستاده است مسئول و کارشناسی حتی این مناطق را ندیده اند. اگر موضوع صحت دارد و‌ منشا این گرد ‌و غبارها عربستان است چرا دولت اقدام حقوقی و بین المللی انجام نمی دهد دولت منتظر است که باد و بارانی بیاید و مشکل حل شود متاسفانه دولت و سازمان محیط زیست ما خاموش است.                           ",https://www.asriran.com/003V5O
834480,۱۴۰۱/۰۱/۲۲,اجتماعی ,شرح حادثه حرم امام رضا از زبان سومین مضروب حادثه (فیلم),صحبت های حجت الاسلام پاکدامن سومین مضروب حادثه حرم مطهر  رضوی را ببینید.,کد ویدیو  دانلود    فیلم اصلی                                     ,https://www.asriran.com/003V5M
834481,۱۴۰۱/۰۱/۲۲,علمی,جزییات ماموریت ناسا برای پیشگویی آخر دنیا,آیا دانستن اینکه جهان چگونه به پایان می‌رسد جالب نیست؟ دانستن این موضوع درست به همان اندازه که دوست داریم بدانیم چه چیزی باعث آغاز جهان شده، جالب است.,"یکی از ماموریت‌هایی که قرار است ناسا طی سال‌های آینده انجام دهد ماموریت ""نانسی گریس رومن""(Nancy Grace Roman) است. ماموریت رومن ناسا ممکن است به ما بگوید که آیا جهان در نهایت از هم خواهد پاشید یا خیر.
به گزارش ایسنا، این تلسکوپ که به افتخار ""نانسی گریس رومن""(Nancy Grace Roman)، اولین ستاره‌شناس ارشد ناسا نامگذاری شده است در ابتدا ""تلسکوپ نقشه‌برداری میدان باز فروسرخ""(WFIRST) نامیده می‌شد اما چندی پیش ""جیم برایدنستاین""(Jim Bridenstine) مدیر سابق ناسا در بیانیه‌ای گفت: به خاطر رهبری و دید ""نانسی رومن"" بود که ناسا توانست در حوزه اخترفیزیک پیشگام شود و تلسکوپ هابل را به عنوان قدرتمندترین و پربارترین تلسکوپ فضایی جهان به فضا ارسال کند. برای نامگذاری تلسکوپ ""WFIRST"" هیچ نامی بهتر از نام رومن، به ذهنم نمی‌رسد.
هدف اصلی این تلسکوپ، نقشه‌برداری بخش‌های گسترده‌ای از جهان به منظور مطالعه انرژی تاریک است. در کیهان‌شناسی، انرژی تاریک شکل ناشناخته‌ای از انرژی است که همه فضای گیتی را به صورت فرضی در بر می‌گیرد و سرعت انبساط جهان را می‌افزاید. این تلسکوپ که انتظار می‌رود در سال ۲۰۲۷ پرتاب شود، میلیون‌ها کهکشان را بررسی خواهد کرد و نقشه‌ای از بخش‌هایی از کیهان ما خواهد ساخت. ستاره شناسان امیدوارند که بتوانند با بررسی توزیع کهکشان‌ها چگونگی تکامل انرژی تاریک را کشف کنند. این تلسکوپ همچنین از ریزهمگرایی گرانشی برای کشف میلیون‌ها سیاره فراخورشیدی استفاده خواهد کرد. ریزهمگرایی گرانشی(Gravitational microlensing) پدیده‌ای نجومی بر اساس همگرایی گرانشی است که با آن می‌توان اجرام نجومی را، مستقل از نوری که از آنها تابیده می‌شود، شناسایی کرد.
این تلسکوپ نه‌ تنها سیاره‌های فراخورشیدی دور و کوچک را کشف می‌کند، بلکه انواع گسترده‌ای از اجرام کیهانی مانند کوتوله‌های قهوه‌ای و سیاه‌چاله‌ها را نیز در بر می‌گیرد. نانسی گریس رومن، نخستین زنی بود که موفق شد به سمت مدیریت ناسا برسد. او در سال ۱۹۴۹، مدرک دکتری ستاره‌شناسی خود را از دانشگاه شیکاگو دریافت کرد و در سال ۱۹۶۰ میلادی به سمت ریاست ستاره‌شناسی در اداره علوم فضایی ناسا رسید و این سمت را به مدت ۲۰ سال حفظ کرد. رومن در سال ۱۹۷۹ سال‌ها پیش از زمانی‌ که حتی پروژه ساخت ""WFIRST"" پیشنهاد شود، بازنشسته شد. او در برنامه‌های قابل‌ توجهی از جمله ماموریت تلسکوپ فضایی ""کاوشگر زمینه کیهان"" یا ""کوبی""(COBE) و ""تلسکوپ فضایی هابل""(Hubble Space Telescope) شرکت داشت. این زن دانشمند در نهایت در سال ۲۰۱۸ میلادی در سن ۹۵ سالگی درگذشت.
تلسکوپ فضایی نانسی گریس رومن ناسا تا پیش از سال ۲۰۲۷ پرتاب نخواهد شد و تا مدتی پس از آن پرتاب نیز شروع به کار نخواهد کرد. اما این مانع از رویاپردازی دانشمندان هیجان‌زده در مورد این ماموریت جدیدشان نمی‌شود. محققان در یک مطالعه جدید قدرت تلسکوپ فضایی رومن را با جزئیات بررسی کردند تا دریابند آیا این تلسکوپ می‌تواند به ما در پاسخ به یکی از مهم‌ترین سوال‌هایمان در مورد کیهان کمک کند یا خیر. شاید برایتان جالب باشد که بدانید سوال آنها چیست. آیا جهان به انبساط خود ادامه خواهد داد و خود را در یک مه‌گسست از هم خواهد پاشید؟ این سوالی است که محققان قصد پیدا کردن پاسخ آن را دارند.
مِه‌گسست(Big Rip) یک پنداره کیهان‌شناسی درباره سرنوشت فرجامینِ گیتی است که در آن مواد تشکیل‌دهنده جهان از ستارگان و کهکشان‌ها گرفته تا اتم‌ها و ذره‌های زیراتمی، به‌ یک‌ باره از هم می‌گسلند.
ناسا هنوز طرح ماموریت تلسکوپ رومن را نهایی نکرده است و هنوز هم زمان برای تغییر دادن برخی موارد وجود دارد و این مطالعه تلاشی است برای کشف اینکه چگونه آنها می‌توانند با تغییر برخی موارد آن را برای رسیدن به یک نتیجه بهتر تغییر دهند.
این مطالعه با عنوان ""بررسی طیف‌سنجی عرض جغرافیایی بالا در تلسکوپ فضایی رومن نانسی گریس""(The High Latitude Spectroscopic Survey on the Nancy Grace Roman Space Telescope) در مجله ""استروفیزیکال""(Astrophysical) منتشر شده است.
""یون وانگ""(Yun Wang) نویسنده اصلی این مطالعه و دانشمند تحقیقاتی ارشد موسسه ""IPAC"" در پاسادنای کالیفرنیا است. تلسکوپ رومن ابزارهای متعددی در جعبه ابزار خود خواهد داشت و این مطالعه بر روی طیف‌سنجی و چگونگی نقشه‌برداری انبساط تاریخی کیهان تمرکز دارد.
وانگ نویسنده اصلی این مطالعه گفت: مطالعه ما پیش‌بینی می‌کند که این بررسی طیف‌سنجی علمی رومن را فعال خواهد کرد یا خیر و اینکه چگونه تنظیمات مختلف می‌توانند طراحی آن را بهینه کنند.
رومن یک ""بررسی منطقه وسیع با عرض جغرافیایی بالا""(HLWAS) انجام خواهد داد. بررسی طیف‌سنجی عرض جغرافیایی بالا(HLSS) بخش طیف‌سنجی بررسی منطقه وسیع با عرض جغرافیایی بالا است که در این مطالعه به آن اشاره شده است. بررسی منطقه وسیع با عرض جغرافیایی بالا، یکی از اهداف علمی برجسته این تلسکوپ، همراه با رویکردهای جدید به علم سیارات فراخورشیدی است. بررسی طیف‌سنجی عرض جغرافیایی بالا، یک بررسی دقیق با حجم بالا از میلیون‌ها کهکشان با قدمت میلیاردها سال است. هدف اصلی این بررسی، مطالعه انبساط جهان در طول تاریخ کیهان است. کار ""بررسی طیف‌سنجی عرض جغرافیایی بالا""، به قدری عمیق و گسترده است که درهای جدیدی از علم را به روی دانشمندان خواهد گشود.
وانگ گفت: در حالی که این بررسی برای کشف شتاب کیهانی طراحی شده است، سرنخ‌هایی در مورد بسیاری از اسرار وسوسه انگیز دیگر نیز ارائه می‌دهد. این به ما کمک خواهد کرد تا نسل اول کهکشان‌ها را درک کنیم، ماده تاریک را نقشه‌برداری کنیم و حتی اطلاعاتی در مورد ساختارهایی که به زمین بسیار نزدیک‌تر هستند را نیز شناسایی کنیم.

""بررسی طیف‌سنجی عرض جغرافیایی بالا"" تلسکوپ رومن به انبساط جهان، انرژی تاریک و نظریه نسبیت عام اینشتین(TGR) مربوط می‌شود. در سال ۱۹۱۵، زمانی که اینشتین برای اولین بار نظریه نسبیت عام خود را ارائه کرد، هیچ کس فکر نمی‌کرد جهان در حال انبساط است. نظریه نسبیت عام اینشتین در توضیح مواردی که قانون ""گرانش نیوتن"" قادر به انجام آن نبود موفق شد. اما یک نقصی وجود داشت. خود اینشتین متوجه شد که نظریه او پیش‌بینی می‌کرد که یک جهان ایستا، ناپایدار است و برای اینکه پایدار باشد یا باید منبسط شود یا منقبض شود. اما خودش آن را رد کرد و با معرفی ""ثابت کیهان شناسی"" سعی کرد این موضوع را جبران کند. او از آن برای خنثی کردن اثر گرانش و رسیدن به یک جهان ایستا استفاده کرد. اینشتین بعدها این را بزرگترین اشتباه خود خواند.
ثابت کیهان شناسی یا ثابت کیهانی(که اغلب با حرف یونانی لامبدا بزرگ Λ مشخص می‌شود) در علم فیزیک کیهانی جهت اصلاح نظریه اولیه نسبیت عام توسط آلبرت اینشتین برای دستیابی به جهان ایستا ارائه شد.
سپس در دهه ۱۹۲۰، ستاره شناسان دریافتند که جهان در حال انبساط است و به نوعی با ثابت کیهان‌شناسی خداحافظی کردند. ""ادوین هابل"" ستاره شناس آمریکایی نقش برجسته‌ای در این کشف ایفا کرد و قاعده‌ای که این انبساط را توصیف می‌کرد، قانون هابل(Hubble’s Law) نامیدند. آنها دریافتند که کهکشان‌ها(به استثنا چند مورد بسیار کم) در حال دور شدن از یکدیگر هستند و کیهان در حال انبساط است.
انبساط کیهان از گذشته‌های دور تاکنون همانند یک راز بوده است. دانشمندان برای نیرویی که باید عامل انبساط باشد، یک مورد را در نظر دارند و آن ""انرژی تاریک"" است. برای مدت طولانی، کیهان شناسان فکر می‌کردند که انبساط در حال کاهش است اما معلوم شد که این تصور صحیح نیست.
در سال ۱۹۹۸ دانشمندان دریافتند که سرعت انبساط کیهان در حال افزایش است. این نباید به این دلیل باشد که گرانش تمام مواد باید انبساط را کاهش دهد. با آن کشف، ثابت کیهانی دوباره وارد بازی شد. اکنون این ساده‌ترین توضیح برای انبساط شتاب دار جهان است.

آیا دانستن اینکه جهان چگونه به پایان می‌رسد جالب نیست؟ دانستن این موضوع درست به همان اندازه که دوست داریم بدانیم چه چیزی باعث آغاز جهان شده، جالب است.
این سوال است که دانشمندان را به سمت طراحی تلسکوپ رومن و بررسی طیف‌سنجی عرض جغرافیایی بالا سوق داده است. بررسی طیف‌سنجی عرض جغرافیایی بالا ممکن است بتواند اطلاعاتی در مورد آینده انبساط کیهان در اختیار ما قرار دهد و به دانشمندان در درک اینکه آیا جهان سریع‌تر به انبساط ادامه خواهد داد و به یک مه‌گسست ختم خواهد شد یا خیر، کمک کند.
نویسندگان در این مطالعه، هدف کلی این بررسی را روشن کردند. اکنون دو سوال جدی وجود دارد:
۱. آیا شتاب کیهانی ناشی از یک جز انرژی جدید است یا در اثر شکست نسبیت عام(GR) در مقیاس کیهانی ایجاد شده است؟
۲. اگر علت این امر یک جز انرژی جدید باشد، آیا چگالی انرژی آن در مکان و زمان ثابت است یا در طول تاریخ جهان تکامل یافته است؟
هیچ جادویی در این میان وجود ندارد. به نوعی، گویی پای یک نیروی بی‌رحمانه در میان است. هرچه بتوانید بخش گسترده‌ای از کیهان را اندازه گیری کنید و هرچه بتوانید دقیق‌تر آن را بررسی کنید، احتمالا نتیجه‌گیری شما دقیق‌تر خواهد بود. این رسالت تلسکوپ‌های بزرگ‌تر و دقیق‌تر مانند تلسکوپ فضایی رومن است.

در این مقاله، نویسندگان یک طرح مرجع برای بررسی طیف‌سنجی عرض جغرافیایی بالا ارائه کردند. ""راسل رایان""(Russell Ryan) ستاره شناس موسسه علوم تلسکوپ فضایی(Stsci) مرکز علمی تلسکوپ فضایی هابل گفت: بررسی طیف‌سنجی عرض جغرافیایی بالا رومن در حدود هفت ماه تقریبا ۲۰۰۰ درجه مربع یا حدود پنج درصد از آسمان را پوشش خواهد داد. این یک پیشرفت قابل توجه نسبت به تلسکوپ‌های دیگر مانند هابل است. در حال حاضر با تلسکوپ‌هایی مانند هابل، می‌توانیم از ده‌ها کهکشان با سرخ‌گَرایی بالا نمونه‌برداری کنیم. انتقال به سرخ یا سرخ‌گَرایی، پدیده‌ای است که در آن نور گسیل‌شده از یک جرم(امواج مرئی، فرابنفش، پرتو ایکس، پرتو گاما و ...) به سمت طول موج قرمز در انتهای طیف می‌رود. یعنی نوری که توسط طیف‌سنج ثبت می‌شود طول موجی بلندتر و بسامدی کمتر از نور گسیل‌شده از منبع دارد.
محققان در این مطالعه گفتند: اگرچه رومن می‌تواند یک بررسی کم‌عمق و وسیع در مقایسه با اقلیدس را در مدت زمان تقریبا یک ساله انجام دهد، بررسی عمیق‌تر ارائه‌شده در اینجا مکمل بهتری برای بررسی‌های دیگر است و به طور موثرتری از قابلیت‌های دیافراگم دوربین بزرگ‌تر رومن استفاده می‌کند.
ماموریت اقلیدس(Euclid) آژانس فضایی اروپا نیز که قرار است سال آینده پرتاب شود، می‌تواند به جستجوی سیارات فراخورشیدی بپردازد.
مطالعه جدید نشان می‌دهد که بررسی طیف‌سنجی عرض جغرافیایی بالا رومن باید ۱۰ میلیون کهکشان را از زمانی که کیهان بین سه تا شش میلیارد سال سن داشته است، اندازه گیری کند. ستاره شناسان از این داده‌ها برای ترسیم ساختار در مقیاس بزرگ کیهان استفاده خواهند کرد.
کیهان شناسان قبلا این ساختار در مقیاس بزرگ را نقشه‌برداری کرده‌اند، اما بررسی طیف‌سنجی عرض جغرافیایی بالا تلسکوپ رومن این نقشه‌برداری را یک قدم جلوتر خواهد برد. بررسی طیف‌سنجی عرض جغرافیایی بالا فاصله تا حدود دو میلیون کهکشان را از زمانی که کیهان تنها دو تا سه میلیارد سال داشت را به ما خواهد گفت. این بررسی قبلا هرگز انجام نشده است و بنابراین داده‌های به دست آمده جدید خواهند بود. اگر تلسکوپ رومن بتواند درک ما را از ساختار بزرگ کیهان در طول زمان ارتقا دهد، محققان می‌توانند تاریخ انبساط کیهان را درک کنیم.

نویسندگان در این مطالعه اظهار کردند: رومن تاریخ انبساط جهان را تعیین خواهد کرد تا توضیحات احتمالی انبساط شتاب دهنده ظاهری آن از جمله انرژی تاریک و اصلاح گرانش اینشتین را آزمایش کند. این امر به ما توضیح می‌دهد که ما در حال حاضر در کجا هستیم. جهان در حال انبساط است و انبساط در حال شتاب گرفتن است. این نباید اینطور باشد زیرا گرانش تمام مواد موجود در کیهان باید روی آن انبساط تاثیر بگذارد. شتاب یا به آن معنا است که نظریه گرانش اینشتین دقیقا درست نیست یا به این معنی است که ما باید یک جز انرژی جدید به جهان اضافه کنیم و آن انرژی تاریک است.
این مطالعه اطلاعاتی را که رومن می‌تواند در اختیار دانشمندان قرار دهد را شبیه‌سازی کرده است. تصاویر سه بعدی عظیم و عمیق تلسکوپ رومن از کیهان فرصت جدیدی برای تشخیص بین نظریه‌های پیشرو است که سعی در توضیح شتاب کیهانی(نظریه اصلاح شده گرانش یا انرژی تاریک) دارند.
نویسندگان این مطالعه در انتها بیان کردند: در روشن کردن ماهیت ناشناخته شتاب کیهانی، ما نیاز به اندازه‌گیری دو تابع آزاد زمان داریم: تاریخچه انبساط کیهانی و نرخ رشد ساختار در مقیاس بزرگ. اینها می‌توانند به ما بگویند که آیا انرژی تاریک با زمان تغییر می‌کند یا خیر و آیا یک جز انرژی ناشناخته مثلا یک ثابت کیهانی یا پیامد اصلاح نسبیت عام به عنوان نظریه گرانش وجود دارد یا خیر.                           ",https://www.asriran.com/003V5N
834476,۱۴۰۱/۰۱/۲۲,اجتماعی ,اتفاقی عجیب در عصر جدید/ یک تماشاگر به فینال عصر جدید رفت (فیلم),یک تماشاگر داوطلب میشه که بیاد بخونه و در عین ناباوری 4 چراغ سفید میگیره و در فینال هم شرکت می کنه.,کد ویدیو  دانلود    فیلم اصلی                                     ,https://www.asriran.com/003V5I
834475,۱۴۰۱/۰۱/۲۲,ورزشی,واکنش مدیرعامل آلومینیوم به پیروزی مقابل پرسپولیس: این برد در تاریخ استان مرکزی ثبت می‌شود,این برد لطف خدا بود که شامل حال مجموعه آلومینیوم شد. در ادامه تلاش کادر فنی، بازیکنان و هواداران عزیز بودند که با هفت اتوبوس به تهران آمده بودند تا تیم را تشویق کنند. از نماینده مردم اراک هم تشکر می‌کنیم که اینجا حضور داشت.,"مدیرعامل باشگاه آلومینیوم پس از پیروزی مقابل پرسپولیس گفت: این برد در تاریخ استان مرکزی ثبت می‌شود؛ آن را به فال نیک می‌گیریم و امیدواریم این اتفاقات تکرار شود.
به گزارش ایرنا، حمید محرابی یکشنبه شب پس از پیروزی تیمش مقابل پرسپولیس در جمع خبرنگاران اظهار داشت: این برد لطف خدا بود که شامل حال مجموعه آلومینیوم شد. در ادامه تلاش کادر فنی، بازیکنان و هواداران عزیز بودند که با هفت اتوبوس به تهران آمده بودند تا تیم را تشویق کنند. از نماینده مردم اراک هم تشکر می‌کنیم که اینجا حضور داشت.
وی خاطرنشان کرد: این برد در تاریخ استان مرکزی ثبت می‌شود. آن را به فال نیک می‌گیریم و امیدواریم این اتفاقات تکرار شود.
مدیرعامل باشگاه آلومینیوم اراک در پایان به عنوان عضو مجمع فدراسیون فوتبال در پاسخ به این سوال که نامه‌ای برای عزل اعضای هیات رییسه امضا کرده است یا خیر بیان داشت: اجازه بدهید درباره باشگاه آلومینوم صحبت کنیم. من عضو مجمع هستم اما تمرکزم فعلا روی باشگاه است. خدا را شکر با تلاش همه عوامل باشگاه و غیرت بازیکنان به نیمه‌نهایی جام حذفی صعود کردیم.
وی درباره برگزاری جلسه مجمع درباره عزل شهاب‌الدین عزیزی خادم اظهار بی‌اطلاعی کرد.
تیم فوتبال پرسپولیس با پذیرش شکست ۳ بر ۲ برابر آلومینوم اراک از گردونه رقابت‌های جام حذفی کنار رفت. نماینده اراک در مرحله نیمه نهایی باید به مصاف خلیج فارس ماهشهر برود.                           ",https://www.asriran.com/003V5H
834474,۱۴۰۱/۰۱/۲۲,اقتصادی,انتشار جزئیات کامل بدهکاران بانکی از هفته آینده,مدیر روابط عمومی بانک مرکزی: بانک مرکزی قطعا گزارش همکاری یا تخلف بانک‌ها و مؤسسات اعتباری غیربانکی را به صورت فصلی به کمیسیون اصل ۹۰ مجلس و دیوان محاسبات کشور ارائه‌ می‌کند.,"مدیر روابط عمومی بانک مرکزی اعلام کرد: انتشار لیست کامل همراه با راستی‌آزمایی و ارائه جزئیات بدهکاران بزرگ بانک‌های دولتی و خصوصی از هفته آینده در دستور کار بانک مرکزی است.
به گزارش ایرنا، به گفته مصطفی قمری‌وفا، مدیر روابط عمومی بانک مرکزی، این اطلاعات که با راستی‌آزمایی همراه خواهد بود شامل: مانده تسهیلات و تعهدات کلان و میزان پرداختی و مانده تسهیلات و تعهدات اشخاص مرتبط و میزان پرداختی هریک از بانک‌ها و مؤسسات اعتباری غیربانکی به تفکیک هر یک از اشخاص با تعریف شورای پول و اعتبار (مرتبط یا ذی‌نفع واحد)، نرخ سود، مدت بازپرداخت، دوره تنفس، وضعیت بازپرداخت (جاری، سررسید گذشته، معوق یا مشکوک‌الوصول)، نوع و میزان وثیقه دریافت شده خواهد بود.
مدیر روابط عمومی بانک مرکزی افزود: بانک مرکزی قطعا گزارش همکاری یا تخلف بانک‌ها و مؤسسات اعتباری غیربانکی را به صورت فصلی به کمیسیون اصل ۹۰ مجلس و دیوان محاسبات کشور ارائه‌ می‌کند.                           ",https://www.asriran.com/003V5G
834471,۱۴۰۱/۰۱/۲۲,ورزشی,خلاصه فوتسال ایران 17 - مالدیو 0 (فیلم),نتیجه نهایی دیدار ایران و مالدیو از مرحله مقدماتی جام ملت‌های آسیا ۲۰۲۲ کویت در منطقه مرکز و جنوب آسیا,"کد ویدیو  دانلود    فیلم اصلی          
منبع: ورزش 3                           ",https://www.asriran.com/003V5D
834473,۱۴۰۱/۰۱/۲۲,اقتصادی,معاون وزیر صمت: قرعه‌کشی خرید خودرو در ماه‌های آینده به مرور حذف می شود,محاسباتی انجام شد تا نشان دهد چقدر خودرو باید عرضه شود تا نیازی به انجام قرعه‌کشی نباشد و بر اساس نتایج آن محاسبات، برنامه‌ریزی‌های لازم انجام شد.,"معاون صنایع حمل‌ونقل وزارت صنعت، معدن و تجارت در خصوص برنامه‌های وزیر صمت برای صنعت خودرو گفت: وزیر صمت به‌درستی حذف تدریجی قرعه‌کشی در سال ۱۴۰۱ را مطرح کرده‌اند و در ماه‌های آینده متناسب با افزایش عرضه خودروهای مختلف، پاسخ مناسبی به تقاضای بازار داده می‌شود.
به گزارش ایرنا، منوچهر منطقی افزود: وقتی برای تقاضا عرضه کمی وجود دارد، به‌طور طبیعی قیمت بالا می‌رود و قیمت عرضه کارخانه با بازار، فاصله معناداری پیدا می‌کند
وی با بیان این‌که افزایش عرضه یکی از راهکارهای مؤثر برای کاهش قیمت خودرو است، تصریح کرد: محاسباتی انجام شد تا نشان دهد چقدر خودرو باید عرضه شود تا نیازی به انجام قرعه‌کشی نباشد و بر اساس نتایج آن محاسبات، برنامه‌ریزی‌های لازم انجام شد.
معاون وزیر صمت ادامه داد: این محاسبات نشان داد که اگر یک میلیون و ۴۰۰ هزار دستگاه خودرو به بازار ایران عرضه شود به قرعه کشی نیازی نخواهد بود، پس تولید یک میلیون و ۵۰۰ هزار دستگاه خودرو برای امسال هدفگذاری شده است تا عرضه و تقاضا به هم نزدیک شود.
منطقی در ادامه یادآور شد: با این افزایش عرضه، هرچقدر جلوتر برویم تعداد خودروهای بیشتری از شمول قرعه‌کشی حذف خواهند شد و پیش‌بینی می‌شود که حتی برخی خودروها نیز به‌صورت فروش اقساطی عرضه شوند و اکنون نیز برخی خودروسازان خودروهای خود را به‌صورت نقد و اقساط ارائه می‌دهند.
انجام روند تدریجی حذف قرعه‌کشی در طول سال
معاون صنایع حمل‌ونقل وزارت صنعت، معدن و تجارت با اشاره به روند تدریجی حذف قرعه‌کشی‌ها، توضیح داد: این موضوع در طول سال تحقق خواهد یافت و مربوط به ابتدای سال نیست، بلکه به‌مرور و با افزایش عرضه خودرو، تعادل در بازار عرضه و تقاضا به وجود خواهد آمد و هرچقدر به انتهای سال نزدیک‌تر شویم، تعداد بیشتری از خودروها از قرعه‌کشی حذف می‌شوند.                           ",https://www.asriran.com/003V5F
834472,۱۴۰۱/۰۱/۲۲,بین الملل,روسیه: سامانه موشکی اس-۳۰۰ اوکراین را نابود کردیم,به گفته سخنگوی وزارت دفاع روسیه، اهداف نظامی در اوکراین که شب گذشته نابود شد شامل دو مرکز کنترل، دو انبار مهمات، سه انبار سوخت، سه سیستم موشک‌انداز و ۴۹ نقطه نظامی و محل تمرکز تجهیزات ارتش اوکراین است.,"وزارت دفاع روسیه روز یکشنبه اعلام کرد که موشک‌های نقطه زن این کشور سامانه اس-۳۰۰ اوکراین را هدف قرار داده و آن را نابود کرده‌اند.
به گزارش ایرنا به نقل از خبرگزاری ""تاس"" ایگور کوناشنکوف سخنگوی وزارت دفاع روسیه افزود: سامانه‌های موشکی اس-۳۰۰ اوکراین در دو نقطه از این کشور توسط موشک‌های هوا به زمین روسیه منهدم شدند. 
وی همچنین اعلام کرد که در طول شب گذشته ۸۶ هدف نظامی در اوکراین نابود شدند. 
به گفته سخنگوی وزارت دفاع روسیه، اهداف نظامی در اوکراین که شب گذشته نابود شد شامل دو مرکز کنترل، دو انبار مهمات، سه انبار سوخت، سه سیستم موشک‌انداز و ۴۹ نقطه نظامی و محل تمرکز تجهیزات ارتش اوکراین است. 
وی ادامه داد: سامانه‌های پدافند هوایی روسیه همچنین ۸ فروند پهپاد اوکراین را سرنگون کردند. 
سخنگوی وزارت دفاع روسیه تاکید کرد یکی از اهدافی که توسط موشک‌های سطح به سطح روسیه نابود شد، مرکز تجمع مزدورهای خارجی در اوکراین بود. 
کوناشنکوف ادامه داد: نیروهای روسیه تاکنون ۱۲۷ فروند هواپیما، ۹۸ فروند بالگرد، ۲۳۴ انواع سامانه‌های پدافند هوایی از جمله اس-۳۰۰، بوک-ام ۱و اوساای کی‌ام، ۴۳۶ فروند پهپاد، ۲ هزار و۵۲ دستگاه تانک و سایر خودروهای زرهی، ۲۳۲ موشک‌انداز چند منظوره، ۸۹۴ قبضه توپ و خمپاره‌انداز و همچنین یک هزار و ۹۷۵ خودروی نظامی را نابود کرده‌اند.                           ",https://www.asriran.com/003V5E
834470,۱۴۰۱/۰۱/۲۲,اقتصادی,وزیر اقتصاد: اسامی ابربدهکاران ۱۱ بانک دولتی اعلام شد,امروز اسامی بدهکاران بزرگ ۱۱ بانک دولتی اعلام شد. به غیر از بانک قرض‌الحسنه مهر و توسعه تعاون که بدهکاران بد حساب بالای ۱۰۰ میلیارد تومان نداشتند، همه بانک‌های دولتی اقدام به این کار کردند.,"وزیر امور اقتصادی و دارایی از اعلام اسامی ابربدهکاران ۱۱ بانک دولتی خبر داد.
به گزارش ایسنا، احسان خاندوزی اظهار کرد: یکی از مشکلات قدیمی این بود که چندین سال بخشی از منابع بانکی در دست عده‌ای از مشتریان بد حساب باقی می‌ماند و مانع دسترسی مردم به منابع بانکی می‌شد. با دستور رئیس جمهور، بانک‌های دولتی پیش قدم شدند که اسامی بدهکاران بدحساب را افشا کنند تا آنها برای تسویه بدهی‌ها ترغیب شوند.
وی افزود: امروز اسامی بدهکاران بزرگ ۱۱ بانک دولتی اعلام شد. به غیر از بانک قرض‌الحسنه مهر و توسعه تعاون که بدهکاران بد حساب بالای ۱۰۰ میلیارد تومان نداشتند، همه بانک‌های دولتی اقدام به این کار کردند. گام بعدی دقیق کردن این فهرست و اعلام رقم دقیق بدهی‌های مشکوک‌الوصول بانک‌هاست. در قدم‌های بعدی برای اعلام اسامی بدهکاران کمتر از ۱۰۰ میلیارد تومان هم اقدام خواهد شد.
وزیر اقتصاد ادامه داد: طبق قانون بودجه ۱۴۰۱ تمام بانک‌های دولتی و خصوصی مکلف هستند اطلاعات بدهکاران بانکی را در اختیار بانک مرکزی قرار دهند.
وی در صفحه شخصی خود در توئیتر نیز نوشت: امروز برای اولین بار در بانکداری کشور، ‎بانک‌ های زیرمجموعه ‎وزارت اقتصاد نام بدهکاران بدحساب (بدهی بالای ۱۰۰ میلیارد تومان) را در سایت خود منتشر کردند. کاهش سهم بانکی بدحساب‌ها یعنی فضای بیشتر به تولیدکننده‌های خوش‌حساب و مردم خوش‌حساب.                           ",https://www.asriran.com/003V5C
834469,۱۴۰۱/۰۱/۲۲,ورزشی,خلاصه بازی پرسپولیس 2 - آلومینیوم اراک 3 (فیلم),خلاصه بازی پرسپولیس - آلومینیوم اراک در چارچوب مرحله 1/4 نهایی رقابت های جام حذفی ایران 1400/01,"کد ویدیو  دانلود    فیلم اصلی          
 
منبع: ورزش 3                           ",https://www.asriran.com/003V5B
834463,۱۴۰۱/۰۱/۲۲,اقتصادی,سدان زیبای چینی با نگاهی به محصولات روز صنعت خودرو/ شدو لئوپارد چه ویژگی هایی دارد؟ (+عکس),فضای کابین نیز همانند نمای ظاهری بسیار زیبا و جذاب طراحی شده است. در قسمت های مختلف مانند داخل درب ها و کنسول میانی از طرح فیبرکربن استفاده شده و صندلی های اسپرت با نوار دوخت رنگی مکمل بر زیبایی کار افزوده است.,"عصر ایران-  برند گاک(GAC)  یک سدان جدید و جذاب را در لیست محصولات خود دارد که با نام شدو لئوپارد شناسایی می شود. این خودرو در بازار چین از 15500 تا 20200 دلار با توجه به تریم قیمت گذاری می شود.
همانطور که در تصاویر مشاهده می کنید، هدف از طراحی این خودرو معرفی یک سدان کاملا اسپرت بوده است. به همین دلیل پنل ها و جزئیات مختلفی در قسمت دماغه بویژه برای سپر اصلی جلو کار شده و با بخش هایی دارای نمای فیبرکربن تلاش شده تا همه چیز زیباتر به نظر برسد.
خودرو در قسمت های مختلف شباهت های زیادی با محصولات مطرح روز دنیا بویژه آئودی و جگوار دارد. در نمای عقب کاملا مخاطب را به یاد سدان های آتشین آئودی می اندازد و از یک مجموعه دیفیوزر با 4 خروجی اگزوز نیز دقیقا به همین هدف استفاده شده است.
خودرو از منظر ابعاد برابر با 4700 میلیمتر در طول، 1850 میلیمتر در عرض و 1432 میلیمتر در ارتفاع توسعه یافته است. فاصله بین محورها نیز برابر با 2736 میلیمتر است. وزن خالص براساس تریم 1345 و 1400 کیلوگرم است.
                                                                                                 
 آنچه پیش روی مخاطب قرار دارد در مجموع یک سدان زیبا با حس اسپرت است که می تواند جذابیت های بالایی را به اشتراک بگذارد اما وقتی سراغ مشخصات پیشرانه می رویم در کمال تعجب بازهم با همان پیشرانه سنتی مورد علاقه خودروسازان چینی یعنی 1.5 لیتری 4 سیلندر توربوشارژ روبرو می شویم که 177 اسب بخار خروجی و 270 نیوتن گشتاور دارد. این اعداد با آن دیفیوزر و خروجی های دوقلوی اگزوز عملا بسیار بی ربط به نظر می رسند!
این مجموعه با جعبه دنده 7 سرعته دی سی تی در ارتباط با محور جلو هماهنگ می شود تا شدو لئوپارد طی 7 ثانیه از حالت توقف به سرعت 100 کیلومتر برساعت دست یابد.
ظرفیت باک نیز برابر با 47 لیتر است.
سیستم ترمز در تمامی چرخ ها دیسکی است و رینگ های آلومینیومی در اندازه های 16، 17 و 18 اینچی ارائه می شوند.
فضای کابین نیز همانند نمای ظاهری بسیار زیبا و جذاب طراحی شده است. در قسمت های مختلف مانند داخل درب ها و کنسول میانی از طرح فیبرکربن استفاده شده و صندلی های اسپرت با نوار دوخت رنگی مکمل بر زیبایی کار افزوده است.
از فناورانه ها نیز ابتدا باید به نمایشگر یکپارچه دیجیتال برای اطلاعات کیلومتر و تنظیمات سیستم سرگرمی اشاره کنیم. از دیگر ویژگی های کابین می توان مواردی مانند: استارت دکمه ای، درب صندوق عقب باز/بسته بدون دخالت دست، دسترسی مستقل سیستم تهویه برای هر دو ردیف، سیستم تهویه اتوماتیک، نورپردازی داخلی 32 رنگ، ناوبری ماهواره ای، پشتیبانی از فرمان های صوتی، بلوتوث، یو اس بی، تنظیم الکتریکی صندلی ها به همراه حافظه، استراحتگاه دست هر دو ردیف، پاور ویندوز هر دو ردیف، اسکای روف پانورامیک الکتریکی، آینه ها مجهز به تنظیم الکتریکی/حافظه/تاشوی خودکار/گرم کن/ریورز اتوماتیک، سنسور باران و... را نام برد.
                                                                                            
در بخش ایمنی نیز امکاناتی شامل: کروز کنترل تطبیقی، ورود بدون کلید، رادار پارک جلو و عقب، دوربین عقب، نشانگر فشار باد لاستیک ها، ای بی اس، ایی بی دیی، دستیار ترمز، پایداری الکترونیکی، ترمز پارک اتوماتیک، دستیار حرکت در سربالایی، نمایش نقاط کور دید راننده، هدلایت اتوماتیک، نورپایین اتوماتیک، ایربگ کامل، ایزوفیکس و ... قابل اشاره هستند.                           ",https://www.asriran.com/003V55
834461,۱۴۰۱/۰۱/۲۲,اقتصادی,ام جی 1؛ کراس اوور جدید چینی با طراحی کاملا اسپرت روانه و جزئیات باکیفیت (+عکس),در این خودرو هم یک پیشرانه 1.5 لیتری توربو یا بهتر بگوئیم شناسنامه فنی صنعت خودروی چین مورد استفاده قرار گرفته است!,"عصر ایران- خودروی ""وان"" جدیدترین کراس اوور برند ام جی چین است که جزئیات بسیار جالب و زیبایی را در بحث طراحی به نمایش می گذارد. این محصول را می توان نسخه بروز شده لینگ هانگ 2021 این کمپانی دانست که اینجا در گروه خودروی عصر ایران معرفی شده است.
قیمت بازار چین از حدود 17500 دلار آغاز و تا 22 هزار دلار بالا می رود.
خودرو از منظر ابعاد برابر با 4579 میلیمتر در طول، 1866 میلیمتر در عرض و 1617 میلیمتر در ارتفاع توسعه یافته است. فاصله بین محورهای آن نیز برابر با 2670 میلیمتر است. وزن خالص براساس تریم 1455 و 1515 کیلوگرم محاسبه شده است.
                                                                             
در این خودرو هم یک پیشرانه 1.5 لیتری توربو یا بهتر بگوئیم شناسنامه فنی صنعت خودروی چین مورد استفاده قرار گرفته است! این تپنده برابر با 181 اسب بخار خروجی و 285 نیوتن متر گشتاور دارد. در بخش جعبه دنده نیز از نمونه سی وی تی در ارتباط با محور جلو استفاده شده است.
سیستم ترمز در تمامی چرخ ها دیسکی بوده و رینگ های آلومینیومی در اندازه های 18 و 19 اینچی ارائه می شوند.
ام جی در ارائه کابینی مدرن و فناورانه عملکرد مطلوبی داشته است. مواد اولیه کیفیت مناسبی دارند و فناورانه ها بویژه نمایشگرهای یکپارچه اطلاعات کیلومتر و تنظیمات سیستم سرگرمی جلب نظر می کنند.
از دیگر ویژگی های کابین می توان به سیستم تهویه اتوماتیک، صندلی های اسپرت، استارت دکمه ای، نورپردازی داخلی 256 رنگ، پشتیبانی از فرمان های صوتی، بلوتوث، یو اس بی/تایپ-سی، ناوبری ماهواره ای، تنظیم الکتریکی صندلی ها، استراحتگاه دست هر دو ردیف، پاور ویندوز هر دو ردیف، آینه ها مجهز به گرم کن/تاشوی خودکار/تنظیم الکتریکی، اسکای روف پانورامیک الکتریکی، سنسور باران، برف پاک کن عقب و ... اشاره کرد.
                                                                                                           
در بخش ایمنی نیز کروز کنترل تطبیقی، رادار پارک جلو و عقب، دوربین 360 درجه، نشانگر فشار باد لاستیک ها، ای بی اس، ایی بی دیی، دستیار ترمز، پایداری الکترونیکی، ترمز اضطراری، ترمز پارک اتوماتیک، دستیار حرکت در سرپایینی، نمایش نقاط کور دید راننده، سیستم پارک اتوماتیک، هدلایت اتوماتیک، نور پایین اتوماتیک، ایزوفیکس، و ایربگ کامل از جمله ویژگی های شاخص محسوب می شوند.                           ",https://www.asriran.com/003V53
834468,۱۴۰۱/۰۱/۲۱,ورزشی,گل‌محمدی: این شکست ناامیدکننده بود/ اشتباه فردی داشتیم و گل‌های استثنایی خوردیم,روند بازی طوری شد که حریف سود برد و از اشتباهات ما به خوبی استفاده کردند. به تیم آلومینیوم تبریک می‌گویم. امروز تیم شایسته‌ای نشان دادند.,"سرمربی پرسپولیس می‌گوید شکست تیمش مقابل آلومینیوم و در حضور تماشاگران ناامید کننده بود.
به گزارش ایسنا، یحیی گل‌محمدی بعد از شکست ۳ بر ۲ پرسپولیس مقابل آلومینیوم اراک و حذف از جام حذفی گفت: نتیجه ناامید کننده‌ای بود. در حضور تماشاگران نتوانستیم یک نتیجه خوب بگیریم و از این مرحله صعود کنیم. زیاد نمی توانم درباره مباحث فنی صحبت کنم به این جهت که بالاخره این باخت برایمان خیلی بد بود. به این برد خیلی احتیاج داشتیم ولی متاسفانه نتوانستیم از این مرحله عبور کنیم و شادی را به هواداران هدیه کنیم. از این بابت ناراحت و غمگین هستیم. شرمنده هواداران شدیم. گل‌های خوبی زدیم.
بازی نسبتا خوبی به خصوص در نیمه اول داشتیم و از آن سمت گل‌های بدی خوردیم. اشتباه فردی داشتیم و گل‌های استثنایی خوردیم. روند بازی طوری شد که حریف سود برد و از اشتباهات ما به خوبی استفاده کردند. به تیم آلومینیوم تبریک می‌گویم. امروز تیم شایسته‌ای نشان دادند.
در ادامه مهره‌های هجومی را وارد زمین کردیم که نتیجه را جبران کنیم. فکر می کنم در اواخر مسابقه هم داور می‌توانست پنالتی بگیرد. باز هم درباره این صحنه باید بحث شود. خیلی خودم مطمئن نیستم ولی چیزی که از دوربین‌های تلویزیونی دیدم، توپ کاملا به دست مدافع حریف برخورد کرد. راجع بازی با توجه به این شکست نمی‌توان خیلی صحبت کرد.
باید خودمان را از نظر روحی ریکاوری کنیم. این روزهای سخت یک جورهایی قابل پیش بینی بود. باید تیم را بسازیم و با صبوری و تلاش بیشتر کار کنیم. در لیگ هم شانس‌مان نسبت به استقلال کمتر است اما تلاش‌مان را می‌کنیم و نباید ناامید شویم و همچنان به آینده امیدوار باشیم. به نظر این مسئله‌ای است که باید به آن فکر کنیم.                           ",https://www.asriran.com/003V5A
834467,۱۴۰۱/۰۱/۲۱,ورزشی,لیگ قهرمانان آسیا/ شکست سپاهان مقابل الدحیل,سپاهانی‌ها با وجود شکست موقتا با 3 امتیاز صدرنشین باقی ماندند.,"دیدار دو تیم سپاهان ایران و الدحیل قطر با برتری شاگردان هرنان کرسپو به پایان رسید.
به گزارش ایسنا، در دومین بازی از مرحله گروهی لیگ قهرمانان آسیا دو تیم سپاهان ایران و الدحیل قطر از گروه C این رقابت‌ها از ساعت ۲۱:۴۵ دقیقه در ورزشگاه عبدالله القاسم شهر بریده به مصاف هم رفتند که این دیدار با برتری یک بر صفر الدحیل به پایان رسید.
سپاهانی‌ها همانند بازی قبل خود با حملات سنگین بازی را آغاز کردند و در دقیقه 3 ضربه سجاد شهباززاده در موقعیت تک به تک به تیر دروازه الدحیل برخورد کرد.
در ادامه شاگردان کرسپو از فشار سپاهانی‌ها بیرون آمدند و بازی تا پایان نیمه اول در میانه زمین دنبال شد.
محمدرضا حسینی در دقیقه 64 روی پاس بلند امید نورافکن با دروازه الدحیل تک به تک شد اما این فرصت را از دست داد تا سپاهانی‌ها همچنان در گلزنی ناکام باشند.
شاگردان کرسپو در دقیقه 82 روی سانتر ادمیلسون می‌توانستند به گل برسند اما رشید مظاهری مانع گلزنی قطری‌ها شد.
در دقیقه 85 سانتر معز علی و ضربه سر الونگا در درون محوطه جریمه وارد دروازه سپاهانی‌ها شد تا شاگردان کرسپو از حریف خود پیش بیفتند.
این دیدار در نهایت با تک گل الونگا و برتری الدحیل به پایان رسید تا دو تیم هم امتیاز شود. سپاهانی‌ها با وجود شکست موقتا با 3 امتیاز صدرنشین باقی ماندند.                           ",https://www.asriran.com/003V59
834466,۱۴۰۱/۰۱/۲۱,ورزشی,شباب الاهلی 1 - 1 فولاد/ تساوی فولاد در لحظات پایانی,برای فولاد در این دیدار حمید بوحمدان در دقیقه ۸۴ به ثمر رساند و فدریکو کارتابیا در دقیقه ۱+۹۰ بازی را به تساوی کشاند.,"دو تیم فوتبال شباب الاهلی امارات و فولاد ایران به تساوی یک بر یک رضایت دادند.
به گزارش ایسنا، دو تیم فوتبال شباب الاهلی امارات و فولاد ایران از ساعت ۲۱:۴۵ در هفته دوم دور گروهی لیگ قهرمانان آسیا به مصاف هم رفتند که این دیدار با نتیجه یک بر یک به پایان رسید تا شاگردان نکونام به دومین تساوی فصل خود برسند.
برای فولاد در این دیدار حمید بوحمدان در دقیقه ۸۴ به ثمر رساند و فدریکو کارتابیا در دقیقه ۱+۹۰ بازی را به تساوی کشاند.
نیمه نخست
این نیمه با حملات شباب الاهلی همراه شد و این تیم با حملات نصفه و نیمه دروازه گردان را تهدید کرد. نماینده امارات در دقیقه ۱۳ می‌توانست دروازه فولاد را باز کند اما ضربه جمعه، هافبک شباب الاهلی به شکلی خطرناک از کنار دروازه به بیرون رفت. شباب الاهلی در ادامه توپ و میدان را در اختیار داشت اما از ایجاد موقعیت جدی روی دروازه فولاد عاجز بود.در دقیقه ۳۰، باز هم شباب می‌توانست به گل برسد اما ضربه مهاجم شباب الاهلی را وحید حیدریه از روی خط برگشت داد. بعد از این حمله فولاد بود که فشار را روی دروازه نماینده امارات ایجاد کرد و در دقیقه ۳۶ ضربه سر عارف آقاسی به بیرون رفت. در دقیقه ۴۵، آرش رضاوند این فرصت را داشت تا دروازه یاران نوراللهی را در این دیدار باز کند اما شوت این بازیکن با بی‌دقتی به بیرون رفت. ادامه حملات فولاد در این نیمه سودی نداشت تا دو تیم با تساوی بدون گل به رختکن بروند.
نیمه دوم
این نیمه را فولاد هجومی‌تر شروع کرد و در دقیقه ۵۱ روی سانتر آبشک و ضربه سر شیمبا می‌توانست به گل برسد اما این ضربه سر به شکلی خطرناک به بیرون رفت. در دقیقه ۶۰ باز هم فولاد فرصت گلزنی داشت اما ضربه سر آقاسی در اختیار دروازه‌بان شباب الاهلی قرار گرفت. در این بین شباب الاهلی حملات نصف و نیمه‌ای را روی دروازه نماینده ایران انجام داد که واکنش‌های شهاب گردان و بی‌دقتی مهاجمان نماینده امارات مانع گلزنی این تیم شد.
در حالی که شباب الاهلی مالکیت بازی را در اختیار داشت، با ایجاد یک حمله از سمت راست، محمدرضا عباسی توپ را به بوحمدان رساند که ضربه این بازیکن با برخورد به نوراللهی تغییر جهت داد و وارد دروازه شباب الاهلی شد تا نماینده ایران پیش بیافتد. در ادامه حملات شباب الاهلی در دقیقه ۱+۹۰ نتیجه داد و روی یک حمله سریع، فدریکو کارتابیا بازی را به تساوی کشاند تا این دیدار با نتیجه یک بر یک خاتمه پیدا کند.
با این تساوی، فولاد با ۲ امتیاز موقتا صدرنشین گروه سوم لیگ قهرمانان شد. در دیگر دیدار این گروه، الغرافه رو در روی آخال ترکمنستان قرار می‌گیرد.
ترکیب ابتدایی فولاد: شهاب گردان، موسی کولیبالی، عارف آغاسی، مهدی شیری، وحید حیدریه، حمید بوحمدان، سینا مریدی(۴۲- محمد آبشک)، آرش رضاوند(۷۷- محمدرضا خلعتبری) ساسان انصاری(۴۶- ایبای گومز)، کوشکی و شیمبا(۷۷- محمدرضا عباسی).                           ",https://www.asriran.com/003V58
834465,۱۴۰۱/۰۱/۲۱,بین الملل,انتخابات فرانسه به دور دوم کشیده شد/ راهیابی ماکرون و لوپن به دور دوم,ماکرون با 28.5 درصد پیشتاز نتایج اولیه دور اول انتخابات ریاست جمهوری است و مارین لوپن با 24.4 درصد در رتبه دوم قرار دارد.,"بر اساس نتایج اولیه انتخابات ریاست جمهوری فرانسه، امانوئل ماکرون و مارین لوپن به حد نصاب 50 درصد دست نیافتند و انتخابات به دور دوم کشیده شد.
به گزارش ایسنا به نقل از الجزیره، با بسته شدن همه مراکز رای‌گیری در فرانسه، شمارش آرای دور اول انتخابات ریاست جمهوری این کشور آغاز شده است.
ماکرون با 28.5 درصد پیشتاز نتایج اولیه دور اول انتخابات ریاست جمهوری است و مارین لوپن با 24.4 درصد در رتبه دوم قرار دارد.
بر اساس این نتایج، امانوئل ماکرون رئیس فعلی فرانسه و مارین لوپن به دور دوم انتخابات راه یافتند.
در انتخابات امروز «امانوئل مکرون» رئیس جمهوری فرانسه از حزب «جمهوری به‌پیش» برای تمدید دوره ریاست جمهوری خود با ۱۱ نامزد دیگر رقابت کرد.
آن ایدالگو نامزد حزب سوسیالیست از طرفدارانش خواست در دور دوم انتخابات ریاست جمهوری فرانسه از امانوئل مکرون حمایت کنند.
والری پکرس دیگر نامزد انتخابات ریاست جمهوری فرانسه نیز اعلام کرد که من حمایتم را از امانوئل ماکرون در دور دوم انتخابات ریاست جمهوری را اعلام می کنم.
انتخابات ریاست ‌جمهوری فرانسه روز یکشنبه، ۱۰ آوریل، آغاز شد. اولین آمار که در بعدازظهر به وقت پاریس منتشر شد، خبر از مشارکت درصد نسبتا پایینی از مردم می‌دهد. طبق این آمار اولیه که وزارت کشور فرانسه منتشر کرده است، مشارکت چند درصد پایین‌تر از انتخابات سال ۲۰۱۷ است.                           ",https://www.asriran.com/003V57
834464,۱۴۰۱/۰۱/۲۱,اجتماعی ,دستگیری کلاهبردار ۷۰۰ میلیارد تومانی در کاشان,متهم دستگیر شده در بازجویی ماموران به جرم خود اعتراف کرد و به همراه پرونده تشکیل شده برای سیر مراحل قانونی تحویل مراجع قضایی شد.,"فرماندهی انتظامی کاشان اصفهان اعلام کرد: کلاهبردار ۷۰۰ میلیارد تومانی با ۹۷ شاکی در این شهرستان دستگیر شد.
به گزارش پایگاه اطلاع‌رسانی پلیس، در پی وصول احکام متعدد جلب علیه فردی متواری و مراجعه شماری از شهروندان مبنی بر اینکه از سوی شخصی به بهانه جمع‌آوری کمک برای نیازمندان و آزادی زندانیان مورد کلاهبرداری قرار گرفته‌اند، موضوع به‌صورت ویژه در دستور کار ماموران پلیس اطلاعات و امنیت عمومی این شهرستان قرار گرفت.
ماموران در بررسی‌های به عمل آمده متوجه شدند متهم متواری دارای محکومیت‌های مالی و کلاهبرداری متعددی در استان‌های چهارمحال و بختیاری، اصفهان، مرکزی، قم، خراسان رضوی و تهران است و در این خصوص ۹۷ پرونده در شعبه‌های متعدد قضایی تشکیل و افزون بر ۷۰۰ میلیارد تومان از هموطنان کلاهبرداری شده است.
تعقیب ادامه داشت و در نهایت با به‌کارگیری تمامی توان و استفاده از ظرفیت سیستمهای اطلاعاتی و شگردهای خاص پلیسی، ماموران مخفیگاه متهم را در یکی از استان های همجوار شناسایی و طی هماهنگی با دادستان عمومی و انقلاب کاشان و با گرفتن نیابت قضایی، متهم را در یک اقدام عملیاتی و ضربتی داخل مخفیگاهش دستگیر کردند.
متهم دستگیر شده در بازجویی ماموران به جرم خود اعتراف کرد و به همراه پرونده تشکیل شده برای سیر مراحل قانونی تحویل مراجع قضایی شد.
بنا بر اعلام‌ فرماندهی انتظامی شهرستان کاشان، کلاهبرداران معمولا با پیشنهادهای اغوا کننده طعمه‌های خود را انتخاب می کنند، از این رو، مردم از اعتماد به افراد ناشناس خودداری کرده و در صورت مواجهه با هرگونه مورد مشکوک مراتب را به مرکز فوریت های پلیسی ۱۱۰ اطلاع دهند.
شهرستان کاشان با جمعیت افزون بر ۳۶۴ هزار نفر در فاصله حدود ۲۰۰ کیلومتری شمال اصفهان قرار دارد.                           ",https://www.asriran.com/003V56
834460,۱۴۰۱/۰۱/۲۱,ورزشی,حذف پرسپولیس از جام حذفی/ کار بزرگ شاگردان رحمتی در آزادی,احسان پهلوان در دقیقه ۹ و مهدی ترابی در دقیقه ۳+۴۵ (پنالتی) برای پرسپولیس و محمدرضا آزادی در دقیقه ۲۱ و ۶۵ و محمد علی‌نژاد در دقیقه ۵۳ برای آلومینیوم اراک گلزنی کردند.,"آلومینیوک اراک با برتری ۳ بر ۲ مقابل پرسپولیس، حکم به حذف شاگردان یحیی گل‌محمدی داد.
به گزارش ایسنا، از مرحله یک چهارم نهایی جام حذفی فوتبال ایران، پرسپولیس و آلومینیوم اراک از ساعت ۲۰:۳۰ در ورزشگاه آزادی به مصاف هم رفتند که این دیدار با برتری ۳ بر ۲ شاگردان مهدی رحمتی خاتمه یافت.
با این نتیجه، پرسپولیس از دور جام حذفی کنار رفت و آلومینیوم اراک در مرحله بعد میزبان خلیج فارس ماهشهر است.
احسان پهلوان در دقیقه ۹ و مهدی ترابی در دقیقه ۳+۴۵ (پنالتی) برای پرسپولیس و محمدرضا آزادی در دقیقه ۲۱ و ۶۵ و محمد علی‌نژاد در دقیقه ۵۳ برای آلومینیوم اراک گلزنی کردند.
نیمه اول
در دقیقه سه شوت میلاد سرلک به سمت دروازه توسط پورحمیدی دفع شد و روی ریباند، مجددا کامیابی‌نیا شوت زد که باز هم پورحمیدی توپ را به صورت ناقص دور کرد و دروازه تیمش را بسته نگه داشت.
گل: احسان پهلوان در نهمین دقیقه از این مسابقه در داخل محوطه جریمه صاحب توپ شد و با یک ضربه فنی، دروازه آلومینیوم اراک را گشود.
گل: آلومینیوم اراک در دقیقه ۲۱ گل خورده را جبران کرد. محمدرضا آزادی پاس ارسالی به دهانه دروازه را تبدیل به گل نخست تیمش کرد.
پرسپولیس در دقیقه ۲۷ با شوت از راه دور ترابی دروازه پورحمیدی را تهدید کرد که او باز هم در دو مرتبه، توپ را در آغوش گرفت. در دقیقه ۳۸ امید عالیشاه با شوتی پرقدرت دروازه آلومینیوم را هدف قرارداد که پورحمیدی باز هم ناجی دروازه تیمش بود. یک دقیقه بعد توپ خطرناکی به داخل محوطه آمد که باز هم پورحمیدی مرد اول این صحنه بود.
آلومینیوم روی حرکت علی نژاد و آزادی در دقیقه ۴۲ صاحب موقعیت مناسبی شد که شوت آزادی کم جان بود و گوهری به راحتی این توپ را در آغوش گرفت.
در دقیقه ۱+۴۵، شرزود تیمروف در حال نفوذ برای زدن ضربه سر، توسط میثم مجیدی در داخل محوطه جریمه سرنگون شد و داور نقطه پنالتی را نشان داد.
گل: مهدی ترابی در دقیقه ۳+۴۵ ضربه پنالتی را تبدیل به گل کرد.
نیمه دوم
گل: در دقیقه ۵۳، شوت فنی محمد علی نژاد بعد ازبرخورد به دیرک افقی دروازه پرسپولیس تبدیل به گل دوم آلومینیوم اراک شد.
در دقیقه ۶۱ آلومینیوم صاحب موقعیت مناسبی شد که بعد از تعلل فراوان، شریفات اقدام به شوت زدن کرد که ضربه او به آسمان رفت. در دقیقه ۶۴ قائد رحمتی از راه دور بخت خود را آزمایش کرد که ضربه قدرتی او توسط گوهری به کرنر رفت.
گل: محمدرضا آزادی در دقیقه ۶۵ محمدرضا آزادی توپ سرگردان در محوطه جریمه را با شوت زمینی و محکم وارد دروازه پرسپولیس کرد و آلومینیوم به گل سوم رسید.
در دقیقه ۷۱، روی اشتباه وحدت هنانوف، مهاجم آلومینیوم با گوهری تک به تک شد و این دروازه‌بان هم با خطای پنالتی بازیکن حریف را متوقف کرد. آزادی پشت ضربه پنالتی قرار گرفت که گوهری شوت او را مهار کرد و مانع از افزایش اختلاف شد.
در ادامه تلاش دو تیم حاصلی نداشت تا پرسپولیس از جام حذفی، حذف شود.
ترکیب پرسپولیس: احمد گوهری (کارت زرد)، فرشاد فرجی (سعید آقایی ۲۳)، علی نعمتی، رامین رضائیان (کارت زرد) (منوچهر صفروف ۸۵)، وحدت هنانوف، کمال کامیابی‌نیا (رضا اسدی ۶۸)، میلاد سرلک، امید عالیشاه (مهدی عبدی ۶۸)، احسان پهلوان، مهدی ترابی و تیمیروف (حامد پاکدل ۸۵).
ترکیب آلومینیوم اراک: حسن پورحمیدی، وحید محمدزاده (کارت زرد)، رامتین سلیمان زاده، مصطفی احمدی، علیرضا نقی زاده (امیر نوری ۸۱)، محمد علی نژاد، میثم مجیدی (کارت زرد) (پوریا آریا کیا ۵۳)، محمدرضا آزادی (مهرداد بایرامی ۸۹)، میلاد فخرالدینی (امیر محمد هوشمند ۸۹)، اسماعیل شریفات و محمود قائدرحمتی (کارت زرد).                           ",https://www.asriran.com/003V52
834459,۱۴۰۱/۰۱/۲۱,اجتماعی ,مدارس مشهد دوشنبه تعطیل شد,با توجه به آلودگی هوا کلیه مهدهای کودک، مراکز پیش دبستانی و مدارس دوره ابتدایی ، متوسطه اول و دوم در نواحی هفتگانه مشهد و مناطق احمد آباد، تبادکان و رضویه فردا تعطیل است.,"دبیر کارگروه کاهش آلودگی هوای خراسان رضوی گفت: بر اساس مصوبه این کارگروه مدارس تمامی مقاطع ابتدایی ،متوسطه اول و دوم مشهد در روز دوشنبه ۲۲ فروردین جاری در دو نوبت صبح و عصر تعطیل است.
به گزارش ایرنا، مهدی اله پور روز یکشنبه با اعلام این مطلب به خبرنگار ایرنا، افزود: با توجه به آلودگی هوا کلیه مهدهای کودک، مراکز پیش دبستانی و مدارس دوره ابتدایی ، متوسطه اول و دوم در نواحی هفتگانه مشهد و مناطق احمد آباد، تبادکان و رضویه فردا تعطیل است.
وی ادامه داد: همچنین کلاس های آموزشی در این مدارس به شکل غیر حضوری و از طریق شبکه شاد برگزار می شود.
سرپرست اداره کل حفاظت محیط زیست خراسان رضوی یادآور شد: تصمیم گیری در خصوص کم و کیف فعالیت آموزشی مدارس شهرستانهای درگیر آلودگی هوای استان از سوی فرمانداران وبا هماهنگی دانشگاه علوم پزشکی هر شهرستان خواهد بود.
وی در ادامه بیان کرد: فرمانداران شهرستان های درگیر با موضوع گرد و غبار با هماهنگی استانداری خراسان رضوی و اداره کل هواشناسی و دانشگاه علوم پزشکی تصمیمات لازم را اتخاذ کنند.
اله پور در ادامه افزود: تشدید نظارت بر فعالیت معادن و شن شویی ها و ممنوعیت مسابقات و فعالیت های ورزشی در فضای باز، از دیگر مصوبات این کارگروه بود.
دبیر کارگروه اجرایی و اضطراری کاهش آلودگی هوای استان ادامه داد : توصیه زیست محیطی به شهروندان برای کمک به کاهش آلاینده های هوای مشهد و سایر شهرستان های درگیر موضوع، پرهیز از تردد غیر ضروری بخصوص‌ برای گروه های اسیب پذیر ، بیماران ریوی و قلبی ، کودکان و سالمندان و استفاده از وسایل حمل و نقل عمومی لازم است و افزود : فردا از هر گونه فعالیت ورزشی در فضای باز اجتناب شود و حتماً بایستی از ماسک استفاده کنند.
استان خراسان رضوی دارای بیش از یک میلیون و ۴۰۰ هزار دانش آموز است .
تا امروز ۲۱فروردین ماه شهروندان کلانشهر مشهد ۷رو پیاپی آلودگی را تنفس کرده اند.
امروز و دیروز نیز مدارس ابتدایی ،متوسطه اول و مراکز پیش دبستانی مشهد و تبادکان به همین دلیل تعطیل اعلام شده بود.                           ",https://www.asriran.com/003V51
834458,۱۴۰۱/۰۱/۲۱,اجتماعی ,ساعت کاری ادارات در اردبیل تغییر کرد,معاون توسعه مدیریت و منابع استانداری اردبیل: از فردا (دوشنبه) ۲۲ فروردین ماه ساعت کاری دستگاه‌های اجرایی اردبیل از ساعت ۸ شروع و در ساعت ۱۴ پایان خواهد یافت.,"معاون توسعه مدیریت و منابع استانداری اردبیل گفت: با موافقت استاندار اردبیل و با استناد به مصوبه هیات وزیران در خصوص ساعت حضور کارکنان در ایام مبارک ماه رمضان، ساعات کاری ادارات در اردبیل تغییر کرد.
به گزارش ایرنا، کاظم دبیر روز یکشنبه اظهار کرد: بهره‌مندی از فیوضات معنوی ماه مبارک رمضان ، کاهش بار ترافیکی شهر به دلیلی همزمانی تعطیلی مدارس و ادارات و نیز رعایت حال همشهریان و کارکنان از دلایل عمده این تصمیم است.
معاون توسعه مدیریت و منابع استانداری اردبیل افزود: از فردا (دوشنبه) ۲۲ فروردین ماه ساعت کاری دستگاه‌های اجرایی اردبیل از ساعت ۸ شروع و در ساعت ۱۴ پایان خواهد یافت.
ساعت کاری روزهای پنجشنبه در ماه مبارک رمضان نیز از ساعت ۸ الی ۱۳ خواهد بود.                           ",https://www.asriran.com/003V50
834379,۱۴۰۱/۰۱/۲۱,فرهنگی/هنری,شکایتی عجیب از اصغر فرهادی,فیلم فرهادی، برعکس مستند خانم مسیح‌زاده، با زندانی شیرازی هم‌دلی دارد و فراز و فرود منزلت اجتماعی او را دست‌مایۀ نقد اعوجاجات اخلاقی پیدا و پنهان در دیار قهرمان‌پرست می‌داند.,"عصر ایران؛ جمشید گیل - اخبار مربوط به دعوای حقوقی آزاده مسیح‌زاده و اصغر فرهادی، موجب شده فیلم مستند ""دو سر برد، دو سر باخت"" (ساختۀ خانم مسیح‌زاده)، بینندگان زیادی در فضای اینترنت پیدا کند. نفس این واقعه، طبیعتاً به سود خانم مسیح‌زاده است و احتمالا فرصت‌‎هایی را برای فیلم‌سازی او در آیندۀ نزدیک فراهم می‌کند.   اگرچه معمولا ""موفقیت"" راه رسیدن به شهرت را هموار می‌کند ولی شهرت هم در حصول موفقیت یا در تحقق سریع‌تر موفقیت می‌تواند موثر باشد؛ به شرط اینکه فرد مشهور واجد استعداد لازم برای کسب موفقیت در زمینۀ کاری‌اش باشد.   آینده نشان خواهد داد آیا خانم مسیح‌زاده می‌تواند از شهرتی که در اثر دعوا با اصغر فرهادی نصیبش شده، نردبانی بسازد برای رسیدن به بام موفقیت یا نه؟ البته منظور این نیست که آزاده مسیح‌زاده این دعوای حقوقی را برای کسب شهرت راه انداخته است. اما او خواسته یا ناخواسته از طریق درافتادن با استادش، شهرتی چشم‌گیر به دست آورده که ممکن است بسیاری از موانع ورود به دنیای سینما را از پیش روی او بردارد.  اما برویم سر اصل مطلب. در فیلم ""دو سر برد، دو سر باخت""، خانم مسیح‌زاده تلاش زیادی می‌کند تا صحت ادعای آن مرد شیرازی در خصوص تحویل دادن کیف پول به صاحبش را معلوم سازد.  مطابق ادعای مرد جوان شیرازی، آقای شُکری- که به دلیل ناتوانی در پرداخت مهریۀ همسرش زندانی است- یک کیف پر از پول در نزدیکی زندان پیدا کرده و آن را به زنی تحویل داده که خود را صاحب کیف معرفی کرده است.   آن زن زهرا یعقوبی نام دارد و آزاده مسیح‌زاده در اپیزود دوم و سوم از مستند سه اپیزودی‌اش تلاش ناکامی دارد برای پیدا کردن او. در مستند، کسی می‌گوید اصلا چنین زنی وجود ندارد و زادۀ تخیل آقای شکری است، کس دیگری هم می‌گوید چنین زنی وجود دارد.   اگرچه مستندساز در پایان فیلمش، پس از پیدا نشدن زنی به نام زهرا یعقوبی، تصریح نمی‌کند چنین زنی قطعا وجود خارجی ندارد و آقای شکری (زندانی) دربارۀ او و تحویل پول به او دروغ گفته اما مستند را تلویحا با همین نتیجه‌گیری به پایان می‌برد.   پایان هر سه اپیزود مستند، به زیان آقای شکری است. در پایان اپیزود اول، چنان‌که آوردیم، یکی از مصاحبه‌شوندگان می‌گوید برخی معتقدند چنین زنی (زهرا یعقوبی) زادۀ تخیل آقای شکری است. در پایان اپیزود دوم، آزاده مسیح‌زاده به شدت از آقای شکری عصبانی است که چرا ناگهان غیب می‌شود و تلفنش را جواب نمی‌دهد.   اپیزود سوم هم با این جملات به پایان می‌رسد: «بعد از 10 ماه تلاش برای پیدا کردن آقای شکری، متوجه شدم بابت بدهی مالی دوباره به زندان رفته و مشغول گذراندن محکومیت خود می‌باشد.»  مستندساز در پایان اپیزود دوم از آقای شکری شاکی است که چرا ناگهان مفقود می‌شود. عنوان اپیزود دوم ""به دنبال زهرا یعقوبی"" است. در حالی که جست‌وجو به نتیجه‌ای منتهی نشده، در پایان اپیزود خشم مستندساز را بابت گم و گور شدن آقای شکری می‌بینیم. گویی آقای شکری برای پیدا کردن زهرا یعقوبی با آزاده مسیح‌زاده چندان همکاری نکرده است.   عنوان اپیزود سوم ""حقیقت گمشده"" است؛ در پایان این اپیزود، مستندساز این توضیح را مکتوب می‌کند که دَه ماه تلاش کرده آقای شکری را پیدا کند و موفق نشده. در واقع مستندساز ابتدا به دنبال زهرا یعقوبی بود ولی نه تنها او را پیدا نمی‌کند، بلکه آقای شکری را هم گم می‌کند!  به این ترتیب، ابتدا زنی که – بنا‌بر ادعای شکری – خودش را صاحب کیف حاوی پول معرفی کرده و کیف را از شکری تحویل گرفته، پیدا نمی‌شود، سپس خود شکری عملا از همکاری برای پیدا کردن این زن امتناع می‌کند، و نهایتا خود شکری هم چنان مفقود می‌شود که مستندساز برای پیدا کردنش ده ماه تلاش می‌کند.   بنابراین بیراه نیست اگر بگوییم این مستند تلویحا این نکته را القا می‌کند که آقای شکری دروغ گفته و اصلا زنی به نام زهرا یعقوبی در کار نبوده که کیف حاوی پول را گم کرده باشد و سپس آن را از شکری پس گرفته باشد.  البته مستندساز احتیاط می‌کند و قضاوت قطعی و صریحی تحویل تماشاگر نمی‌دهد. اما کلیت اپیزودهای دوم و سوم و البته پایان‌بندی هر سه اپیزود، تلویحا دروغ‌گویی آقای شکری را محتمل‌تر از راست‌گویی وی جلوه می‌دهد.   در فیلم «قهرمان» اما اصغر فرهادی حتی تلویحا موضعی علیه زندانی شیرازی (آقای شکری) نمی‌گیرد و بیننده را به این سمت سوق نمی‌دهد که دروغ‌گویی زندانی شیرازی دربارۀ پس دادن پول به صاحب پول را محتمل‌تر از راست‌گویی او بداند.  دغدغۀ فرهادی اصلا پیدا کردن زنی که علی‌الادعا صاحب پول بوده و پولش را از خانوادۀ زندانی پس گرفته نیست. فرهادی بر این نکته تاکید دارد که قدرت سیاسی و رسانه رسمی (تلویزیون و زندان‌بانان و...) و جامعه (مردم و خیریه)، مایل بودند از رحیم (زندانی شیرازی) قهرمان بسازند و وقتی که قهرمان خودساخته‌شان چندان باب طبع شان از آب درنمی‌آید، او را از اوج عزت به حضیض ذلت می‌کشانند.   فیلم فرهادی، برعکس مستند خانم مسیح‌زاده، با زندانی شیرازی هم‌دلی دارد و فراز و فرود منزلت اجتماعی او را دست‌مایۀ نقد اعوجاجات اخلاقی پیدا و پنهان حاکمان و مردم در این دیار قهرمان‌پرست می‌داند.   بنابراین معلوم نیست چرا آقای شکری بابت لطمه خوردن به حیثیتش از اصغر فرهادی شکایت کرده بود. شکایتی که البته در دادسرا رد شد و دستگاه قضایی نپذیرفت که فیلم قهرمان به حیثیت آقای شکری لطمه زده است. جناب شکری با این نگاه باید   از خانم مسیح‌زاده شکایت می‌کرد که در فیلم مستندش تلویحاً او را دروغ‌گو قلمداد می‌کند نه از فرهادی که او را قربانی فرهنگ حاکم بر جامعۀ ایران می‌داند.   حتی اگر نپذیریم آزاده مسیح‌زاده تلویحا ادعای آقای شکری دربارۀ پس دادن پول به صاحب پول را رد می‌کند، در این نکته نمی‌توان تردید کرد که مسألۀ اصلی مستند خانم مسیح‌زاده، بررسی صحت و سقم ادعای آقای شکری دربارۀ عودت پول به صاحبش (زهرا یعقوبی) است ولی مسألۀ اصلی فیلم اصغر فرهادی، نقد فرهنگ رسمی و عمومی جامعۀ ایران است نه بررسی راست و دروغ ادعاهای زندانی شیرازی.   در واقع فرهادی با پرداختن به این داستان واقعی، رویکرد انتقادی خود به ساختار سیاسی و به ویژه جامعۀ ایران را پی‌گیری کرده است و اگر کسی را هم تلویحا محکوم کرده باشد، آن فرد قطعا زندانی شیرازی (آقای شکری‌/ رحیم) نبوده است.    هم‌دلی فرهادی با زندانی شیرازی در فیلم ""قهرمان"" کاملا آشکار است. برعکسِ خانم مسیح‌زاده که دوسوم مستند خود را صرف بررسی این موضوع می‌کند که آیا زندانی شیرازی راست گفته است که پول پیداشده را به زنی به نام زهرا یعقوبی پس داده یا نه؟    شکایت شُکری از فرهادی، احتمالا دلیلی نداشته جز شهرت چشم‌گیر فرهادی و دیده شدن فیلمش در سرتاسر ایران و بسیاری از کشورهای جهان. اگر آزاده مسیح‌زاده هم شهرت و موقعیت فرهادی را داشت، بعید بود که با شکایت آقای شکری مواجه نشود.  به هر حال، با توجه به اینکه فیلم ""قهرمان"" پس از مستند ""دو سر برد، دو سر باخت"" ساخته شده، باید گفت اصغر فرهادی در فیلمش از آقای شکری اعادۀ حیثیت کرده؛ حیثیتی که در مستند خانم مسیح‌زاده، تقریبا مخدوش شده است.  شاید هم با نظر به همین اعادۀ حیثیت فیلم قهرمان از آقای شکری، قاضی دادسرا شکایت شکری از اصغر فرهادی را ناوارد دانسته و آن را رد کرده است.                           ",https://www.asriran.com/003V3j
834457,۱۴۰۱/۰۱/۲۱,بین الملل,کاخ سفید: به تامین سلاح اوکراین برای پیروزی در نبرد ادامه می‌دهیم,شبکه خبری سی ان ان آمریکا گزارش داد: ولادیمیر پوتین رئیس جمهوری روسیه، الکساندر دوورنیکوف، فرمانده منطقه نظامی جنوبی روسیه را به عنوان فرمانده صحنه جنگ این کشور در اوکراین منصوب کرده است.,"جن ساکی سخنگوی کاخ سفید اعلام کرد به همکاری با اوکراین به منظور تامین سلاح مورد نیاز این کشور برای پیروزی در میدان نبرد ادامه می دهیم.
به گزارش ایرنا؛ جن ساکی روز یکشنبه به وقت محلی در گفتگو با شبکه خبری فاکس نیوز آمریکا گفت که انتصاب یک فرمانده جدید روسیه برای جنگ در اوکراین به معنی ادامه اتفاقاتی است که پیش از این شاهد آن بوده ایم.
سخنگوی کاخ سفید ادامه داد: ما چنین انتظاری داریم.
شبکه خبری سی ان ان آمریکا گزارش داد: ولادیمیر پوتین رئیس جمهوری روسیه، الکساندر دوورنیکوف، فرمانده منطقه نظامی جنوبی روسیه را به عنوان فرمانده صحنه جنگ این کشور در اوکراین منصوب کرده است.
سی ان ان گزارش داد: پس از آنکه ولادیمیر پوتین در ماه سپتامبر ۲۰۱۵ برای حمایت از دولت بشار اسد رئیس جمهوری سوریه، به این کشور نیرو اعزام کرد، دوورنیکوف ۶۰ ساله اولین فرمانده عملیات نظامی روسیه در این کشور بود. روسیه برای حمایت از نیروهای زمینی اسد پوشش هوایی فراهم کرد و به معکوس کردن جریان جنگ در سوریه به نفع او کمک کرد.
سخنگوی کاخ سفید، دوورنیکوف فرمانده جدید روسیه برای جنگ در اوکراین را متهم کرد که مسئول ""جنایات در سوریه"" است.
وی گفت که در خصوص اوکراین، آمریکا به همکاری با مقامات این کشور ادامه می دهد تا اطمینان یابد که اوکراین سلاح و کمک مورد نیاز برای موفقیت در میدان نبرد را در اختیار دارد.
سخنگوی کاخ سفید افزود: در هفته جاری، مشاور امنیت ملی، وزیرخارجه و رئیس ستاد مشترک آمریکا یک تماس دو ساعته با همتایان اوکراینی خود داشتند تا دقیقاً آنچه را اوکراینی‌ها می خواهند بررسی کنند. وی اضافه کرد: ما درحال همکاری با متحدان و شرکای خود هستیم مانند همکاری با اسلوونی که سامانه موشکی اس-300 را در اختیار اوکراین قرار داد.
ساکی همچنین اظهارنظر کرملین را مبنی بر اینکه نیروهای این کشور در اوکراین متحمل تلفات قابل توجهی شده اند، ""جالب"" توصیف کرد.
وی در این خصوص گفت: این (اظهارات کرملین) مهم بود و این امر نشان دهنده شجاعت رهبران اوکراین است.
آناتولی آنتونوف سفیر روسیه در آمریکا اعلام کرد مسکو به دنبال پایان جنگ در اوکراین در آینده ای نزدیک است.
آنتونوف روز شنبه به وقت محلی در گفتگو با نشریه ""نیوز ویک"" آمریکا توضیح داد: روسیه تمام تلاش خود را برای به پایان رساندن سریع درگیری از طریق مذاکره، احیای صلح در دونباس و بازگشت همه مردم اوکراین به زندگی مسالمت آمیز انجام می دهد.
ولادیمیر پوتین رئیس جمهوری روسیه روز ۲۱ فوریه ۲۰۲۲ (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
پوتین سه روز پس از آن، پنجشنبه ۲۴ فوریه (۵ اسفند ۱۴۰۰) نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو- کی‌یف به رویارویی نظامی تغییر وضعیت داد. درگیری ها در اوکراین و واکنش ها به اقدام روسیه همچنان ادامه دارد.                           ",https://www.asriran.com/003V4z
834456,۱۴۰۱/۰۱/۲۱,ورزشی,انصراف ورزشکار نوجوان اردنی از رویارویی با نماینده اسرائیل,پایگاه خبری «عربی ۲۱» امروز (یکشنبه) نوشت: این نوجوان اردنی پس از آنکه قرعه، او را با یک بازیکن از رژیم صهیونیستی مواجه کرد تصمیم به انصراف از مسابقات شمشیربازی جهان که در دبی برگزار شد، گرفت.,"« ایاس الزمر » ورزشکار نوجوانان اردنی در مسابقات شمشیربازی جهان در همبستگی با مردم مظلوم فلسطین و مخالفت با عادی سازی روابط با رژیم اشغالگر اسرائیل از رویارویی با نماینده این رژیم در مسابقات یاد شده انصراف داد.
به گزارش ایرنا، پایگاه خبری «عربی ۲۱» امروز (یکشنبه) نوشت: این نوجوان اردنی پس از آنکه قرعه، او را با یک بازیکن از رژیم صهیونیستی مواجه کرد تصمیم به انصراف از مسابقات شمشیربازی جهان که در دبی برگزار شد، گرفت.
مردم اردن در شبکه‌های اجتماعی همبستگی خود را با «الزمر» اعلام کردند و اقدام او را مورد ستایش قرار دادند.
انجمن اردنی حمایت از مقاومت و مقابله با عادی‌سازی روابط با رژیم صهیونیستی در صفحه این انجمن در توئیتر، جایگاه این بازیکن نوجوان را ارزشمند دانست و گفت: ما پیر و جوان دشمن خود را اینگونه می‌شناسیم و نمی‌پذیریم که در صیقل دادن دادن چهره و جنایت او سهمی داشته باشیم.
انجمن اماراتی مقابله با عادی‌سازی روابط با رژیم اسرائیل نیز از اقدام «ایاس الزمر» تمجید کرد.
جنبش تحریم رژیم صهیونیستی در اردن نیز امتناع این بازیکن از رویارویی با یک بازیکن اسرائیلی را ستود و گفت: فداکاری ورزشکاران برای جلوگیری از ترک برداشتن انزوای رژیم صهیونیستی و یادآوری اهمیت مخالفت با جنایات و اشغالگری این رژیم از طریق میادین جهانی ورزشی شایسته تجلیل و استقبال است.
به نوشته پایگاه خبری «عربی ۲۱» در ۲۰ مارس نیز تعدادی از مربیان اردنی از شرکت در دوره بین المللی مربیگری والیبال و کیک بوکسینگ به دلیل شرکت یک هیات ورزشی از رژیم اسرائیل در این دوره که در بحرین برگزار شد، انصراف دادند.
«ابراهیم سرقمه» مربی اردنی در پیامی فیسبوکی گفت: به دلیل حضور هیاتی از رژیم صهیونیستی در سالن، از حضور در دوره بین المللی مربیگری که در بحرین برگزار می‌شود، انصراف می‌دهم و به عادی‌سازی روابط با رژیم صهیونیستی نه می‌گویم.                           ",https://www.asriran.com/003V4y
834455,۱۴۰۱/۰۱/۲۱,اجتماعی ,تولید ماهانه مرغ به ۱۸۰ هزار تن رسید,رئیس انجمن پرورش دهندگان مرغ گوشتی گفت: بنابر جوجه ریزی صورت گرفته در واحدهای مرغداری ماهانه حدود ۱۸۰ هزار تن مرغ در کشور تولید می شود که حداقل ۲۰ تا ۳۰ هزار تن از این میزان مازاد بر نیاز کشور است.,"رئیس انجمن پرورش دهندگان مرغ گوشتی گفت: ماهانه ۱۸۰ هزار تن مرغ در کشور تولید می‌شود که این میزان ۲۰ تا ۳۰ هزار تن مازاد بر نیاز است.
به گزارش باشگاه خبرنگاران؛ محمد یوسفی گفت: روزانه ۷ هزار تن مرغ در سطح کشور عرضه می شود که با احتساب مصرف داخل ۱۲۰۰ تا ۱۵۰۰ تن از این میزان مازاد بر نیاز کشور است.
رئیس انجمن پرورش دهندگان مرغ گوشتی گفت: بنابر جوجه ریزی صورت گرفته در واحدهای مرغداری ماهانه حدود ۱۸۰ هزار تن مرغ در کشور تولید می شود که حداقل ۲۰ تا ۳۰ هزار تن از این میزان مازاد بر نیاز کشور است.
قیمت کنونی هر کیلو مرغ در برخی مناطق ناشی از ازدیاد عرضه و کاهش تقاضا به ۲۵ هزار تومان رسیده است.
به گفته یوسفی، همه ساله از ۲۰ فروردین قیمت مرغ ناشی از افت قدرت خرید خانوار کاهش می یابد که امسال هم از این ماجرا مستثنی نیست؛ بنابراین پشتیبانی امور دام با خرید مازاد باید از زیان مرغداران جلوگیری کند.
بررسی ها از سطح بازار نشان می دهد که قیمت کنونی هر کیلو مرغ ۲۷ هزار تا ۳۴ هزار تومان، ران مرغ ۲۷ هزار تا ۳۳ هزار تومان، سینه ۶۰ هزار تا ۶۳ هزار تومان و فیله مرغ ۶۵ هزار تا ۷۰ هزار تومان است.
مسئولان انجمن و تشکل های مرغداران بر این باورند که در شرایط کنونی مازاد تولید مرغ از یک سو و خرید مقداری نهاده از بازار آزاد از سوی دیگر منجر به زیان مرغداران شده است که برای خروج از بحران فعلی، پشتیبانی امور دام باید اقدام به جمع آوری روزانه ۱۲۰۰ تن مرغ مازاد از سطح کشور کند تا قیمت مرغ به نرخ مصوب برسد.                           ",https://www.asriran.com/003V4x
834454,۱۴۰۱/۰۱/۲۱,ورزشی,تشکیل کمیته استقبال از جام جهانی قطر در قشم,جام‌جهانی ۲۰۲۲ از ۳۰ آبان تا ۲۷ آذرماه به میزبانی قطر و با حضور ۳۲ تیم در هشت گروه برگزار خواهد شد و ایران یکی از تیم‌های حاضر در این رویداد است.,"کمیته استقبال از جام جهانی ۲۰۲۲ قطر با صدور حکمی از سوی مشاور رییس جمهور و دبیر شورایعالی مناطق آزاد و ویژه اقتصادی کشور در جزیره زیبای قشم نگین خلیج فارس تشکیل شد.
به گزارش ایرنا از سازمان منطقه آزاد قشم در متن حکم سعید محمد خطاب به افشار فتح الهی، سرپرست منطقه آزاد قشم آمده است: نظر به سوابق، دانش و تجربه حضرتعالی به عنوان عضو ستاد هماهنگی های مناطق آزاد برای جام جهانی ۲۰۲۲ قطر و رییس کمیته اجرایی قشم منصوب می شوید.
در بخش دیگری از این حکم آمده است: امید است با بهره مندی از دانش و تجربه فعالین بخش خصوصی و متخصصین امر و همکاران، برنامه ای اجرایی و دقیق برای بهره برداری فرهنگی، گردشگری و اقتصادی از این رویداد بین المللی تهیه شود.
پیش از این حمید سجادی، وزیر ورزش و جوانان گفته بود: پیشنهاد دو شهر کیش و قشم برای میزبانی از هواداران جام جهانی می‌تواند به محکم شدن روابط دو کشور در تعاملات و ارتباطات ختم شود.
یادآور می شود، بحث میزبانی کیش و قشم از عده ای از طرفداران فوتبال که قصد دیدن جام جهانی قطر را دارند، مدت زیادی است که مطرح شده و حالا به مراحل اجرایی رسیده است.
جام‌جهانی ۲۰۲۲ از ۳۰ آبان تا ۲۷ آذرماه به میزبانی قطر و با حضور ۳۲ تیم در هشت گروه برگزار خواهد شد و ایران یکی از تیم‌های حاضر در این رویداد است.
تیم ملی فوتبال کشورمان در جام جهانی ۲۰۲۲ در گروه دوم رقیب تیم های آمریکا، انگلیس و برنده دیدار پلی آف اروپا است.
پیش بینی ها حاکی از آن است که در جام جهانی قطر بیش از نیم میلیون ایرانی در این تورنمنت فوتبالی حضور پیدا کنند.
جزیره قشم با وسعت یک هزار و ۵۰۰ کیلومتر مربع از تنگه هرمز به موازات ساحل جنوبی ایران به طول ۱۳۵ کیلومتر و عرض میانگین ۱۱ کیلومتر داز توابع هرمزگان است و ۳۰۰ کیلومتر خط ساحلی دارد.
شهرستان قشم شامل جزیره‌های قشم، هنگام و لارک با حدود ۱۵۰ هزار نفر جمعیت از تنگه هرمز به موازات ساحل استان هرمزگان به طول ۱۵۰ و عرض میانگین ۱۱ کیلومتر در میان آب‌های خلیج فارس گسترده شده است.                           ",https://www.asriran.com/003V4w
834453,۱۴۰۱/۰۱/۲۱,ورزشی,ترکیب فولاد برای دیدار با الاهلی امارات اعلام شد,بر این اساس جواد نکونام شهاب گردان، مهدی شیری، موسی کولیبالی، حمید بوحمدان، شیمبا، عارف آقاسی، وحید حیدریه، سینا مریدی، علیرضا کوشکی و آرش رضاوند را برای این بازی انتخاب کرده است.,"سرمربی فولاد خوزستان ۱۱ بازیکن خود را برای دیدار با الاهلی امارات رامشخص کرد.
به گزارش ایرنا، تیم فولاد خوزستان نماینده ایران در رقابت های لیگ قهرمانان آسیا در دومین دیدار خود از ساعت ۲۱:۴۵ امشب در جده عربستان به مصاف الاهلی امارات می رود.
بر این اساس جواد نکونام شهاب گردان، مهدی شیری، موسی کولیبالی، حمید بوحمدان، شیمبا، عارف آقاسی، وحید حیدریه، سینا مریدی، علیرضا کوشکی و آرش رضاوند را برای این بازی انتخاب کرده است.
در این ترکیب اسمی از ایبای گومز ستاره اسپانیایی فولاد دیده نمی شود. او در بازی با الغرافه هم در ترکیب اصلی نبود، فولاد در بازی اول خود برابر الغرافه به تساوی بدون گل دست یافته بود. آخال ترکمنستان و شباب الاهلی امارات دیگر تیم های این گروه نیز در بازی اول خود به تساوی یک بر یک رضایت داده بودند.                           ",https://www.asriran.com/003V4v
834452,۱۴۰۱/۰۱/۲۱,اجتماعی ,رییس سازمان پزشکی قانونی: در حال حاضر ۱۵۰ شهرستان در کشور فاقد مرکز پزشکی قانونی هستند/ پزشکی قانونی در هیچ مرکز درمانی شعبه ندارد,رییس سازمان پزشکی قانونی کشور: افرادی که با عنوان پزشکی قانونی در مراکز درمانی فعالیت دارند زیر مجموعه سازمان نیستند. بنابراین مردم برای دریافت خدمات سازمان تنها باید به مراکز پزشکی قانونی در سراسر کشور مراجعه کنند.,"رییس سازمان پزشکی قانونی کشور از خودکفایی این سازمان در حوزه مواد مصرفی و تجهیزات در پنج سال آینده خبر داد و گفت: این مهم با کمک و همکاری شرکت‌های دانش بنیان و تلاش و همت مرکز تحقیقات پزشکی قانونی محقق خواهد شد.
به گزارش ایرنا، عباس مسجدی در جلسه شورای مدیران سازمان که با حضور حجت الاسلام و المسلمین دکتر مصدق معاون اول قوه قضاییه برگزار شد، با اشاره به عملکرد سال گذشته سازمان افزود: در سال گذشته سازمان در اجرای برنامه‌های سند تحول و تعالی آن که منشور کاری سازمان محسوب می‌شود، اقدامات بسیاری انجام داد که اهداف در بخش قابل توجهی از برنامه‌ها تا بیش از ۷۰ درصد و در مواردی ۱۰۰ درصد محقق شده است.
وی با اشاره به بهره‌برداری از نرم افزار جامع تخصصی در پزشکی قانونی گفت: در سال گذشته نرم افزار جامع تخصصی که موجب کاهش اطاله دادرسی می‌شود در بخش معاینات به طور کامل در مراکز پزشکی قانونی کشور به کار گرفته شد و در حوزه‌های آزمایشگاه، کمیسیون‌های تخصصی و تشریح نیز با پیشرفت‌های صورت گرفته به زودی عملیاتی می‌شود.
مسجدی تصریح کرد: در راستای عملیاتی شدن این نرم افزار سال گذشته ۶۰۰ دستگاه رایانه برای همکاران خریداری و در اختیار آنان قرار گرفت اما با توجه به تعداد مراکز و تعداد کاربران نرم افزار تخصصی به ۶۰۰ رایانه دیگر نیاز داریم که به دلیل محدودیت منابع هنوز موفق به تهیه آن نشده‌ایم.
رییس سازمان پزشکی قانونی کشور ساخت کیت و دستگاه هموژنایزر را از مهم‌ترین اقدامات سال گذشته سازمان عنوان کرد و گفت: در سال گذشته دستگاه هموژنایزر و کیت ژنتیک ساخته شده به دست نخبگان جوان سازمان توسط رییس محترم قوه قضاییه رونمایی شد که افتخاری برای مجموعه قوه و کل نظام محسوب می‌شود چرا که با تولید این کیت‌ها ایران به عنوان پنجمین کشور تولید کننده کیت ژنتیک در این سطح از استانداردها در جهان شناخته شد.
وی با بیان این که تحریم‌ها در پزشکی قانونی به عنوان یک فرصت در نظر گرفته شد، تصریح کرد: با توجه به اعمال تحریم‌ها و افزایش چندین برابری قیمت مواد مصرفی و دستگاه‌های مورد نیاز سازمان، پزشکی قانونی موضوع بومی‌سازی و ساخت دستگاه‌های مورد نیاز در بخش‌های فنی را در دستور کار خود قرار داده و در نظر دارد تا پنج سال آینده در این بخش به خودکفایی برسد.
استخراج پروفایل ژنتیکی تمامی نمونه ها تا پایان سال
مسجدی در ادامه به فعالیت بانک اطلاعات هویت ژنتیک ایران به عنوان مجموعه‌ای علمی و مهم برای کشور اشاره کرد وگفت: بر اساس آخرین برآوردها تا کنون از ۱۳۵ هزار زندانی نمونه ژنتیک اخذ شده و از این تعداد ۳۰ هزار پروفایل ژنتیکی استخراج شده است.
وی افزود: بر اساس برنامه‌ریزی صورت گرفته تا پایان خرداد ماه تعداد پروفایل‌ها به ۴۰ هزار عدد خواهد رسید و بر اساس برنامه ریزی های انجام شده تلاش بر آن است تا در پایان سال از تمامی نمونه های اخذ شده پروفایل ژنتیک استحصال شود که استفاده از کیت‌های ژنتیک تولید داخل و به کارگیری آن در بانک ژنتیک موجب می‌شود کار با شیبی تندتر و با سرعت بیشتری انجام شود.
ثبت بیش از ۵۰ هزار معاینه بالینی در تعطیلات نوروز
رییس سازمان پزشکی قانونی کشور همچنین با اشاره به ارائه خدمت صادقانه و جهادی کارکنان مجموعه پزشکی قانونی گفت: نگاه همکاران ما برای کار در مجموعه سازمان نگاهی انقلابی، جهادی و مردمی است و این انقلابی بودن به معنای دلسوزی برای کشور و احساس مسئولیت برای مردم است.
مسجدی ادامه داد: همکاران سازمان بدون هیچ گونه تعطیلی حتی در ایام کرونا که شاهد ابلاغ بخشنامه‌های دورکاری و تعطیلی‌ها بودیم، شبانه‌روزی به مردم خدمت‌رسانی کردند و هیچ مرکز یا خدمتی در پزشکی قانونی تعطیل یا متوقف نشد.
وی اظهار داشت: در ایام تعطیلات نوروز نیز همکاران سازمان در قالب کشیک‌های نوروزی به مردم ارائه خدمت کردند به نحوی که در ۱۳ روز ابتدایی سال ۵۰ هزار معاینه بالینی و ۲ هزار و ۸۴۳ معاینه جسد در مراکز پزشکی قانونی انجام شد.
افتتاح ۳۵ پروژه ملی در دو سال گذشته
مسجدی در بخش دیگری از بیان عملکرد سال گذشته به توسعه فضای فیزیکی این سازمان اشاره کرد و گفت: در دو سال گذشته ۳۵ پروژه ملی در پزشکی قانونی افتتاح شده که به موجب آن ۲۳ هزار متر مربع به فضای فیزیکی سازمان افزوده شده است. ساخت ۱۱ پروژه عمرانی نیز در سال گذشته آغاز شده که امیدواریم با تخصیص منابع ساخت آن به زودی تکمیل و نهایی شود.
وی با اشاره به وجود ۴۶۵ مرکز پزشکی قانونی در کشور گفت: از این تعداد مرکز ۴۸ درصد ملکی هستند در حالی که تعداد زیادی از مراکز ما استیجاری و امانی است و یا در مطب پزشکان ارائه خدمت می‌شود که از آرزوهای ما آن است که بتوانیم تعداد مراکز ملکی سازمان را افزایش و ساختمان‌های مناسب و در شأن مردم فراهم کنیم.
رییس سازمان پزشکی قانونی کشور ادامه داد: در حال حاضر ۱۵۰ شهرستان در کشور با وجود داشتن مراکز قضایی، فاقد مرکز پزشکی قانونی هستند و با وجود افتتاح مراکز ۴۹ گانه در شهرستان‌های دور از مرکز که طی دو سال گذشته صورت گرفت، برخی شهرها هنوز مرکز پزشکی قانونی ندارند و این موضوع مردم را در دسترسی به خدمات سازمان دچار زحمت می‌کند.
مسجدی فراهم کردن زمینه دسترسی آسان به خدمات سازمان را امری ضروری برشمرد و افزود: تلاش ما آن است که شرایطی فراهم کنیم تا مردم به خدمات این سازمان دسترسی راحتی داشته باشند و خدمات را در فضایی مناسب و استاندارد دریافت کنند به ویژه آن که اغلب مراجعین سازمان نیز افرادی متألم و دردمند هستند که باید مورد تکریم قرار گیرند.
وی توسعه، تجهیز و استانداردسازی آزمایشگاه‌ها، تلاش برای رعایت طرح انطباق، تعامل با سازمان ها و نهادهای مرتبط با پزشکی قانونی، تعامل با کشورهای منطقه (بلاروس، عراق و افغانستان) و ... را از دیگر اقدامات سازمان در سال گذشته عنوان کرد و گفت: پزشکی قانونی در بحران‌ها و حوادث حضوری فعال و موثر دارد که از آن جمله می‌توان به موضوع هواپبمای اوکراینی و تعیین هویت قربانیان آن در کمترین زمان ممکن اشاره کرد.
ظرفیت علمی بالای سازمان در سطح منطقه
به گفته رییس سازمان کار تعیین هویت ۱۷۶ قربانی این حادثه در زمانی کمتر از ۱۰ روز بدون کوچکترین خطا انجام شد و این نشان دهنده توان و ظرفیت بالای علمی سازمان پزشکی قانونی کشور است.
مسجدی راه اندازی دانشکده پزشکی قانونی را که در برنامه تحولی نیز پیشنهاد شده است امری مهم و ضروری دانست و گفت: در این خصوص جلساتی با وزارت بهداشت تشکیل شده است اما برخی موانع در این مسیر وجود دارد که امیدواریم برطرف شود چرا که وجود این دانشکده با توجه به برتری پزشکی قانونی ایران در منطقه، اقدامی قابل توجه در مسیر مرجعیت علمی و سند گام دوم انقلاب است.
وی به وظایف آموزشی و پژوهشی سازمان نیز اشاره کرد و گفت: سه وظیفه از پنج وظیفه اصلی سازمان به امور آموزشی و پژوهشی مربوط می‌شود و سازمان در ارتباط تنگاتنگ با دانشگاه‌ها و مراکز علمی قرار دارد و بسیاری از دانشجویان در رشته‌هایی همچون پزشکی،‌ حقوق ، مامایی و...... دوره‌هایی را در سازمان طی می‌کنند.
رییس سازمان تلاش برای فراوری بافت را از دیگر برنامه‌های علمی سازمان در آینده‌ای نزدیک عنوان و تصریح کرد: در حال حاضر ۱۷ نوع بافت و عضو مختلف در پزشکی قانونی برداشت می‌شود که فراوری آن در خارج سازمان صورت می‌گیرد اما به دلیل منفعت قابل توجه بافت‌های فراوری شده برای بیماران و بهبودی حال آنان، سازمان در نظر دارد که خود نسبت به فراوری بافت اقدام کند تا این دستاورد علمی با هزینه‌ای کمتر در اختیار بیماران قرار گیرد.
به گفته وی در دو سال گذشته ۴۰۰ هزار بیمار از بافت‌های برداشت شده توسط سازمان بهره‌مند شدند.
مسجدی اقداماتی همچون تلاش برای کاهش ورودی‌های به سازمان و قوه قضاییه با پرداختن به موضوع قصور پزشکی و پزشک نماها، آزادسازی فضاهای راکد (۷۵۲ متر مربع)، تلاش برای تحقق سیاست‌های تعالی جمعیت، کاهش زمان رسیدگی و بررسی ویدئوکنفرانسی پرونده‌های کمیسیون‌های تخصصی، فعالیت دادپزشک و معاینه اجسادی که نیاز به ارجاع به پزشکی قانونی ندارند، ساخت فیلم‌های مستند با هدف معرفی خدمات سازمان، توافق با وزارت رفاه برای تعیین تکلیف فرزندان اتباع خارجی و .... را از دیگر برنامه‌های سازمان در سال گذشته عنوان کرد.
پزشکی قانونی در هیچ مرکز درمانی شعبه ندارد
رییس سازمان پزشکی قانونی کشور با تأکید بر اینکه خدمات سازمان تنها در مراکز پزشکی قانونی ارائه می‌شود، تأکید کرد: پزشکی قانونی در هیچ بیمارستان یا مرکز درمانی شعبه‌ای ندارد و افرادی که با عنوان پزشکی قانونی در مراکز درمانی فعالیت دارند زیر مجموعه سازمان نیستند. بنابراین مردم برای دریافت خدمات سازمان تنها باید به مراکز پزشکی قانونی در سراسر کشور مراجعه کنند.
وی در پایان به برخی چالش‌های سازمان از جمله پرونده شخصیت، درخواست تشکیل کمیسیون‌های مکرر که موجب تشتت آرا می‌شود، کمبود اعتبارات و عدم تخصیص به موقع آن و ... اشاره کرد و خواستار مساعدت مجموعه قوه برای رفع این مشکلات شد.                           ",https://www.asriran.com/003V4u
834451,۱۴۰۱/۰۱/۲۱,اجتماعی ,دوشنبه؛ تعطیلی 5 شهر لرستان به دلیل آلودگی هوا,توصیه می‌شود افراد دارای بیماری‌های زمینه‌ای و خاص، قلبی، ریوی و همچنین سالخوردگان در خانه بمانند و ورزشکاران نیز از انجام هرگونه فعالیت در فضای باز خودداری کنند.,"مدیرکل مدیریت بحران استانداری لرستان از تعطیلی پنج شهر استان بر اثر آلودگی هوا خبر داد
به گزارش ایسنا؛ مهدی پازوکی با اشاره به شرایط بحرانی و بسیار ناسالم آلودگی هوا در استان، اظهار کرد: با توجه به تداوم شرایط کنونی جوی، فردا در مناطقی از جمله کوهدشت، رومشکان، پلدختر، دورود و بروجرد تمامی مقاطع آموزشی به صورت غیرحضوری و در بستر فضای مجازی فعال خواهند بود.
وی ادامه داد: همچنین در این پنج شهر تمامی نهادهای دولتی و غیردولتی به جز دستگاه‌های خدمات رسان، مراکز درمانی و انتظامی تعطیل هستند.
مدیرکل مدیریت بحران استان خاطرنشان کرد: همچنین در دیگر شهرستان‌های استان مراکز آموزشی مقاطع پیش دبستانی، دبستانی و راهنمایی به صورت غیرحضوری و مجازی فعالیت خواهند داشت.
وی با اشاره به قوانین هوای پاک و شرایط جوی نامناسب در لرستان افزود: توصیه می‌شود افراد دارای بیماری‌های زمینه‌ای و خاص، قلبی، ریوی و همچنین سالخوردگان در خانه بمانند و ورزشکاران نیز از انجام هرگونه فعالیت در فضای باز خودداری کنند.
پازوکی بیان کرد: همچنین مراکز درمانی باید آمادگی لازم برای خدمات دهی به افراد آسیب‌پذیر در این شرایط جدید را داشته باشند.
وی افزود: هلال احمر نیز با آمادگی کامل به منظور ایجاد پایگاه سلامت در مناطق استان اقدام کند.                           ",https://www.asriran.com/003V4t
834450,۱۴۰۱/۰۱/۲۱,بین الملل,مشاور امنیت ملی بایدن: اوکراین هیچگاه مطیع روسیه نخواهد شد,مشاور امنیت ملی کاخ سفید: انتصاب هیچ فرمانده ای نمی تواند این واقعیت را تغییر دهد که روسیه با یک شکست راهبردی در اوکراین مواجه شده است.,"جیک سالیوان مشاور امنیت ملی آمریکا در خصوص تعیین فرمانده جدید از سوی روسیه برای هدایت جنگ در اوکراین مدعی شد که این فرمانده جدید می تواند حملات بیشتری علیه غیرنظامیان انجام دهد.
به گزارش ایرنا؛ مشاور امنیت ملی دولت بایدن روز یکشنبه به وقت محلی در گفتگو با شبکه سی ان ان آمریکا درباره السکاندر دوورنیکوف فرمانده جدید روسیه ادعا کرد: این فرمانده در سوابق خود دارای خشونت و بی رحمی علیه غیرنظامیان در مناطق دیگر از جمله سوریه دارد و ما می توانیم انتظار بی رحمی مشابه در اوکراین را داشته باشیم. این فرمانده یک عامل دیگر در انجام جنایات و بی رحمی علیه غیرنظامیان اوکراینی خواهد بود.
شبکه خبری سی ان ان آمریکا گزارش داد: ولادیمیر پوتین رئیس جمهوری روسیه، الکساندر دوورنیکوف، فرمانده منطقه نظامی جنوبی روسیه را به عنوان فرمانده صحنه جنگ این کشور در اوکراین منصوب کرده است.پس از آنکه ولادیمیر پوتین در ماه سپتامبر ۲۰۱۵ برای حمایت از دولت بشار اسد رئیس جمهوری سوریه، به این کشور نیرو اعزام کرد، دوورنیکوف ۶۰ ساله اولین فرمانده عملیات نظامی روسیه در این کشور بود. روسیه برای حمایت از نیروهای زمینی اسد پوشش هوایی فراهم کرد و به معکوس کردن جریان جنگ در سوریه به نفع او کمک کرد.
مشاور امنیت ملی کاخ سفید ادامه داد: انتصاب هیچ فرمانده ای نمی تواند این واقعیت را تغییر دهد که روسیه با یک شکست راهبردی در اوکراین مواجه شده است.
سالیوان اضافه کرد: آنها فکر می کردند می توانند با مقاومت ضعیف پایتخت اوکراین و سایر شهرهای این کشور را تسخیر کنند و یا اینکه با آغوش باز از آنها استقبال خواهد شد.
مشاور امنیت ملی بایدن تصریح کرد: آنچه ما از چند هفته اول این جنگ دیده ایم این است که اوکراین هیچگاه مطیع روسیه نخواهد شد. مهم نیست پوتین چه فرماندهی را منصوب کند.                           ",https://www.asriran.com/003V4s
834449,۱۴۰۱/۰۱/۲۱,بین الملل,گرد و غبار ۲۸۳ نفر در ایلام را روانه بیمارستان کرد,شدت آلودگی هوا در بسیاری از مناطق استان ایلام شش برابر حد مجاز بود و موجب ایجاد مشکلاتی برای مردم استان شد.,"روابط عمومی اورژانس ۱۱۵ ایلام گفت: ۲۸۵ نفر به دلیل گرد و غبار به مراکز درمانی استان مراجعه کرده اند.
به گزارش ایرنا، عباس زیدی اظهار داشت: در طول ۴۸ ساعت گذشته در تاریخ های ۱۹ و ۲۰ فروردین ماه با ورود گرد و غبار به استان، اورژانس ۱۱۵ ایلام در آماده باش کامل در آمد.
وی افزود: در این زمان ۱۴ بیمار قلبی و تنفسی توسط اورژانس ۱۱۵ به مراکز درمانی سطح استان منتقل شدند.
زیدی گفت: همچنین تعداد ۲۸۳ بیمار قلبی و تنفسی، به بیمارستان های سطح استان مراجعه کرده اند.
وی افزود: افت فشار، سردرد، سوزش چشم، تنگی نفس، تپش قلب و تهوع از جمله علائم مراجعه این افراد به مراکز درمانی گزارش شده است.
 ورود توده گرد و غبار به استان ایلام موجب تعطیلی مدارس، لغو پرواز هواپیماهای استان و آلودگی هوا شد.
شدت آلودگی هوا در بسیاری از مناطق استان ایلام شش برابر حد مجاز بود و موجب ایجاد مشکلاتی برای مردم استان شد.                           ",https://www.asriran.com/003V4r
834448,۱۴۰۱/۰۱/۲۱,ورزشی,قرارداد کی‌روش با تیم ملی مصر فسخ شد,قرارداد کی‌روش با فدراسیون فوتبال مصر تا دسامبر ۲۰۲۲ اعتبار داشت اما در یکی از بندهای آن قید شده بود که «در صورت عدم صعود تیم ملی مصر به جام جهانی، فدراسیون مصر قادر است بدون پرداخت غرامت، قرارداد کی‌روش را فسخ کند.»,"قرارداد «کارلوس کی‌روش» با تیم ملی فوتبال مصر به صورت توافقی فسخ شد.
به گزارش ایرنا، سرمربی تیم ملی مصر که سابقه هدایت تیم ملی ایران را در کارنامه دارد، بعد از شکست مصر برابر سنگال در انتخابی جام جهانی ۲۰۲۲، گفته بود که حالا زمان آن فرا رسیده تا سکان هدایت فراعنه را به شخص دیگری بسپارد.
پیش از این قرار بود امروز جلسه‌ای میان مقامات فدراسیون فوتبال مصر و کی‌روش برگزار و در مورد ادامه همکاری وی با این تیم تصمیم‌گیری شود.
و حالا نشریه الوطن مصر به نقل از یکی از مقامات فدراسیون فوتبال مصر اعلام کرد که قرارداد مرد پرتغالی با تیم ملی مصر به صورت توافقی فسخ شده است.
قرارداد کی‌روش با فدراسیون فوتبال مصر تا دسامبر ۲۰۲۲ اعتبار داشت اما در یکی از بندهای آن قید شده بود که «در صورت عدم صعود تیم ملی مصر به جام جهانی، فدراسیون مصر قادر است بدون پرداخت غرامت، قرارداد کی‌روش را فسخ کند.»                           ",https://www.asriran.com/003V4q
834413,۱۴۰۱/۰۱/۲۱,بین الملل,آیا ربات‌ها می‌توانند پوست موز را بکنند؟ (فیلم),هدف تیم سازنده، استفاده از این ربات در کار‌هایی به مراتب فراتر از پوست کندن موز است. می‌توان از چنین ربات‌هایی در صنایعی با مشکلات کمبود نیروی کار از جمله رستوران‌ها استفاده کرد.,"کد ویدیو  دانلود    فیلم اصلی          
عصر ایران؛ تصور انجام کارهای ظریف برای ربات‌ها بسیار سخت است و بیشتر شبیه فیلم‌های علمی- تخیلی به نظر می‌رسد. اما دانشمندان دانشگاه توکیو این تصور را تغییر داده و روباتی با قابلیت پوست کندن موز بدون تخریب میوه ساخته اند.
به گزارش عصرایران، این روبات که دو بازو برای پوست‌کندن موز دارد و در بیشتر موارد پوست موز را با موفقیت می‌کند.
دیلی میل نوشت: ""هیچول کیم""، ""یوشیوکی امورا"" و ""یاسو کنیوشی"" با استفاده از روش  ""یادگیری تقلید عمیق"" این ربات را آموزش داده اند. در این روش، عمل پوست‌کندن موز صدها بار انجام شد تا داده‌ی کافی برای یادگیری اقدامات و تکرار آن تولید شود.
هدف این تیم استفاده از این ربات در کار‌هایی به مراتب فراتر از پوست کندن موز است. می‌توان از چنین ربات‌هایی در صنایعی با مشکلات کمبود نیروی کار از جمله رستوران‌ها استفاده کرد.
در حال حاضر برخی از رستوران‌های جهان در حال آزمایش استفاده از ربات برای آماده‌سازی مواد غذایی هستند.                           ",https://www.asriran.com/003V4H
834447,۱۴۰۱/۰۱/۲۱,اجتماعی ,بازداشت آدم ربای میلیاردی در قزوین,در بررسی های کارآگاهان پلیس آگاهی مشخص شد، فرد از طریق یکی از پیام رسان های فضای مجازی پیامی مبنی بر تهیه مبلغ ۵۰ میلیارد ریال به فرزند خود ارسال کرده و بیان داشته که مجددا با آن ها تماس خواهد گرفت.,"فرمانده انتظامی استان قزوین گفت: اعضای باند ۳ نفره که درخواست ۵۰ میلیارد ریال در قبال آزادی گروگان کرده بودند، دستگیر و راهی زندان شدند.
به گزارش ایرنا، سردار""علی ابراهیمی"" در تشریح جزئیات این خبر افزود: در پی مراجعه یکی از شهروندان به کلانتری"" ۱۳ باهنر"" قزوین، مبنی برمفقودی برادرش و عدم پاسخگویی به تلفن همراه خود و اینکه هیچ یک از اقوام خبری از او ندارند، بلافاصله پرونده مقدماتی تشکیل و برای بررسی به پلیس آگاهی استان ارجاع شد. 
وی افزود: در بررسی های کارآگاهان پلیس آگاهی مشخص شد، فرد از طریق یکی از پیام رسان های فضای مجازی پیامی مبنی بر تهیه مبلغ ۵۰ میلیارد ریال به فرزند خود ارسال کرده و بیان داشته که مجددا با آن ها تماس خواهد گرفت. 
فرمانده انتظامی استان قزوین ادامه داد: ماموران پلیس آگاهی با بررسی های دقیق و استفاده از شگردهای پلیسی به ۲ نفر در این خصوص مشکوک شده و در ادامه تحقیقات خود از دست داشتن آن ها در آدم ربایی اطمینان پیدا کردند. 
سردار ""ابراهیمی"" با اشاره به اینکه اعضای باند با اطلاع از ورود پلیس برای رسیدگی به پرونده، فرد ربوده شده را در یکی از محلات شهر قزوین رها کرده و قصد بی گناه جلوه دادن خود را داشتند، خاطر نشان کرد: در ادامه تحقیقات، عضو دیگر باند شناسایی و هر ۳ نفر آن ها در عملیاتی غافلگیرانه توسط ماموران دستگیر و با تشکیل پرونده مقدماتی راهی زندان شدند.                           ",https://www.asriran.com/003V4p
834446,۱۴۰۱/۰۱/۲۱,اجتماعی ,بارش برف در برخی مناطق مشگین‌شهر اردبیل,فرماندار مشگین‌شهر: متاسفانه بر اثر بارش برف برخی از درختان میوه‌های هسته‌دار منطقه دچار خسارت شده است.,"بارش برف در بیست و یکمین روز از فصل بهار برخی از مناطق شهرستان مشگین‌شهر اردبیل را سفیدپوش کرد.
به گزارش ایرنا ، بارش برف که از عصر دیروز در ارتفاعات شهرستان مشگین‌شهر آغاز شده در برخی از روستاهای دامنه سبلان از جمله موئیل ، وله زیر و ناصرآباد ادامه دارد.
این بارش که در مناطق پایین دست بصورت باران شدید است موجب خوشحالی کشاورزان دیم‌کار ، دامداران و عشایر منطقه شد.
مدیر جهاد کشاورزی مشگین‌شهر روز یکشنبه در گفت و گو با خبرنگار ایرنا با بیان اینکه بیش از ۹۰ درصد از زراعت شهرستان بصورت دیمی می‌باشد، بارش برف و باران در این فصل از سال را امیدوار کننده دانست.
عبدالله بنی‌هاشم افزود: امسال حدود ۶۳ هزار هکتار از اراضی شهرستان به کشت گندم و جو اختصاص یافته است که از این میزان ۴۵ هزار هکتار گندم و ۱۱ هزار هکتار جو بصورت دیمی کاشته شده است.
فرماندار مشگین‌شهر نیز گفت: متاسفانه بر اثر بارش برف برخی از درختان میوه‌های هسته‌دار منطقه دچار خسارت شده است.
ایرج بیگدلو با بیان اینکه بیشترین میزان خسارت مربوط به درختان زردآلو در منطقه یافت است ، اظهارامیدواری کرد بخشی از خسارت وارده از طریق ستاد مدیریت بحران استان جبران شود.                           ",https://www.asriran.com/003V4o
834445,۱۴۰۱/۰۱/۲۱,اجتماعی ,آنچه درباره وام ازدواج باید بدانید,مبلغ وام ازدواج در راستای تشویق جوانان به ازدواج و تشکیل زندگی مشترک، ۱۲۰ میلیون تومان تعیین و همچنین مبلغ وام ازدواج برای زوج‌های زیر ۲۵ سال و زوجه‌های زیر ۲۳ سال ۱۵۰ میلیون تومان مشخص شده است.,,https://www.asriran.com/003V4n
834444,۱۴۰۱/۰۱/۲۱,سیاسی,نماینده مجلس: ساعت رسمی کشور از آغاز سال ۱۴۰۲ تغییر نمی‌کند,رییس کمیسیون اجتماعی مجلس: ما بر اساس ماده ۸۲ قانون مدیریت خدمات کشوری به دولت این اختیار را دادیم که ساعات کاری ادارات را تعیین کند. اما ساعت رسمی کشور از سال آینده تغییر نمی‌کند و دولت نیز باید در سال جاری زیرساخت‌های لازم برای اجرای این قانون را آماده کند.,"رییس کمیسیون اجتماعی مجلس شورای اسلامی از رفع ابهام طرح تغییر ساعت رسمی کشور به منظور تامین نظر شورای نگهبان و اجرای این قانون از آغاز سال ۱۴۰۲ خبر داد.
به گزارش ایرنا، ولی اسماعیلی در توضیح نشست روز یکشنبه کمیسیون اجتماعی مجلس شورای اسلامی به خبرنگاران گفت: در این نشست طرح تغییر ساعت رسمی کشور که شورای نگهبان ایراداتی را به آن وارد دانسته بود، با حضور هادی طحان نظیف عضو حقوقدان شورای نگهبان بررسی و ابهام مورد نظر رفع شد. اما اجرای این قانون به آغاز سال ۱۴۰۲ موکول شد چرا که دولت به نبود زیرساخت‌های لازم برای اجرای آن در سال جاری تاکید دارد.
رییس کمیسیون اجتماعی مجلس شورای اسلامی اضافه کرد: ما بر اساس ماده ۸۲ قانون مدیریت خدمات کشوری به دولت این اختیار را دادیم که ساعات کاری ادارات را تعیین کند. اما ساعت رسمی کشور از سال آینده تغییر نمی‌کند و دولت نیز باید در سال جاری زیرساخت‌های لازم برای اجرای این قانون را آماده کند.
نماینده گرمی در مجلس یاآور شد: در این نشست طرح تعیین تکلیف کارشناسان بیمه کشاورزی (اعاده شده از شورای نگهبان) نیز مورد بررسی قرار گرفت که مجمع تشخیص مصلحت نظام آن را مغایر با اصل ۱۱۰ قانون اساسی دانسته بود. البته اعضای کمیسیون بر مصوبه قبلی خود اصرار کردند بنابراین باردیگر برای تصویب یا اظهارنظر به مجمع ارسال شد.
این نماینده مردم در مجلس یازدهم، خاطرنشان کرد: طرح استفساریه موادی از قانون جامع خدمات رسانی به ایثارگران هم که اعاده شده از شورای نگهبان است از دیگر موضوعاتی بود که در دستورکار نشست امروز این کمیسیون قرار داشت و با توجه به اینکه در قانون بودجه ۱۴۰۱ بر تداوم تبدیل وضعیت فرزندان ایثارگران تاکید شده است بنابراین با تاکید بابایی کارنامی نماینده ساری به عنوان طراح آن، استفساریه از دستور کار خارج شد.                           ",https://www.asriran.com/003V4m
834443,۱۴۰۱/۰۱/۲۱,اقتصادی,قطر:‌ ‌ایران در برگزاری جام جهانی قطر‌ همکاری خواهد کرد,وزیر حمل و نقل و ارتباطات قطر با تاکید بر اینکه ایران بازیگر اصلی در منطقه است و نقش تآثیرگذاری در منطقه دارد، می‌توانیم در زمینه‌های خشکی، دریایی و هوایی ارتباطات خوبی بین دوحه و تهران برقرار کنیم.,"وزیر حمل و نقل و ارتباطات قطر از همکاری و مشارکت ایران در برگزاری جام جهانی قطر خبر داد و گفت: ‌جام جهانی سرآغازی برای توسعه همکاری‌های چند جانبه دو کشور است.
به گزارش تسنیم، جاسم بن سیف السلیطی در سفر به کیش و در نشستی با وزیر راه و شهرسازی جمهوری ا‌سلامی ایران اعلام کرد: هدف اصلی از این سفر پیگیری صحبت‌ها و توافق‌های سفر آقای رئیسی به قطر است و شکی نیست که همکاری مشترک بین تهران و قطر زمینه ساز همکاری‌های بزرگتری در زمینه‌های گوناگون خواهد بود.
وی افزود: یکی از موارد مهم همکاری‌های بین ایران و قطر موضوع جام جهانی است که می‌توانیم با رفع موانع، سبب گسترش روابط دو جانبه بین دو کشور باشیم.
وزیر حمل و نقل و ارتباطات قطر با تاکید بر اینکه ایران بازیگر اصلی در منطقه است و نقش تآثیرگذاری در منطقه دارد، می‌توانیم در زمینه‌های خشکی، دریایی و هوایی ارتباطات خوبی بین دوحه و تهران برقرار کنیم.
جاسم بن سیف السلیطی افزود: این روابط دو جانبه همچنین فرصت مناسبی برای پیشرفت روابط مختلف از جمله ارتباطات صنعتی بین دو کشور است که خیر و برکت برای دو کشور به همراه خواهد داشت و به مراتب گسترده‌تر از ارتباطات قبلی خواهد بود.
وزیر راه و شهرسازی جمهوری اسلامی ایران نیز با بیان اینکه ایران براساس توافقات سفر آقای رئیسی پیگیر جدی برای تحقق آن‌ها هستیم، گفت: ایران آمادگی کامل دارد در حوزه‌های مختلفی به ویژه جام جهانی هم پذیرای مسافران جام جهانی باشد و هم در حوزه پشتیبانی از این رویداد با کشور قطر همکاری کند.
رستم قاسمی افزود: این سفر وزیر قطر سرآغاز جلسات و دیدار‌های بعدی هم خواهد بود تا بتوانیم روابط خوب خود با قطر را بیش از پیش توسعه دهیم.                           ",https://www.asriran.com/003V4l
834442,۱۴۰۱/۰۱/۲۱,اجتماعی ,معاون سازمان نوسازی مدارس: سیستم گرمایشی ۴۵ هزار کلاس درس استاندارد نیست,در حال حاضر 20 درصد مدارس ما در کل کشور نیازمند بازسازی و مقاوم‌سازی هستند که البته در این میان تنها هفت درصد آنها باید تخریب شده و مورد نوسازی قرار بگیرند.,"معاون فنی و نظارت سازمان نوسازی، توسعه و تجهیز مدارس کشور گفت: سیستم گرمایش گازی ۴۵ هزار کلاس درس استاندارد نیست و تا سال ۱۴۰۳ حدود ۱۳ هزار سامانه گرمایشی در مدارس استانداردسازی می‌شوند.
به گزارش تسنیم، داریوش ورناصری عصر امروز در آیین تکریم و معارفه مدیران کل قدیم و جدید نوسازی، توسعه و تجهیز مدارس استان قزوین که در سالن جلسات این اداره‌کل برگزار شد، اظهار داشت: سیستم گرمایش گازی 45 هزار کلاس درس استاندارد نیست و تا سال 1403 حدود 13 هزار سامانه گرمایشی در مدارس استانداردسازی می‌شوند.
وی از اجرای آزمایشی طرح استانداردسازی سیستم گرمایشی در سه استان خبر داد و افزود: در این طرح حدود 29 درصد کل سامانه‌های گرمایش گازی غیراستاندارد از سطح مدارس هدف جمع‌آوری شده و به جای آنها سیستم‌ها و دستگاه‌های استاندارد جایگزین می‌شوند.
ورناصری همچنین با اشاره با اجرای طرح مدرسه سبز در بیشتر استان‌های کشور ادامه داد: در سال 1401 به هیچ استانی اجازه نمی‌دهیم که بدون مقررات مدیریت سبز اقدام به ساخت مدرسه یا کلاس درس کند و هیچ پروژه آموزشی بدون پیوست مطالعات مدیریت سبز اجرایی نخواهد شد و این مطالعات پیش‌شرط ساختن فضاهای آموزشی جدید در مدارس است.
پرونده مدارس تخریب‌شده کشور تا 3 سال آینده بسته می‌شود
معاون فنی و نظارت سازمان نوسازی مدارس کشور در بخش دیگری از سخنان خود از تکمیل ساخت همه مدارس تخریب‌شده در کشور تا سه سال آینده خبر داد و گفت: در حال حاضر 20 درصد مدارس ما در کل کشور نیازمند بازسازی و مقاوم‌سازی هستند که البته در این میان تنها هفت درصد آنها باید تخریب شده و مورد نوسازی قرار بگیرند.
ورناصری اضافه کرد: در ضمن 13 درصد مدارس و فضاهای آموزشی هم به مقاوم‌سازی و بهسازی نیاز دارند که اجرای آن در اولویت وزارت آموزش و پرورش و سازمان نوسازی مدارس قرار گرفته است.
وی کل بودجه این سازمان در قانون بودجه 1401 را 15 هزار میلیارد تومان دانست و ادامه داد: با رشد قابل توجهی در حوزه بودجه و اعتبارات تملک دارایی سرمایه‌ای(عمرانی) سازمان روبه‌رو شدیم که عصای دست ما برای پیشرفت در طرح‌های بازسازی، بهسازی و نوسازی مدارس می‌شود.
مدیرکل سابق نوسازی، توسعه و تجهیز مدارس استان قزوین هم در آیین تودیع خود از برگزاری جشن تکمیل استانداردسازی گرمایشی در مدارس استان در سال جاری خبر داد و گفت: 9 سال پیش 5 هزار و 700 سامانه گرمایشی غیراستاندارد در مدارس استان داشتیم که امروز تعداد آنها به حدود 800 سامانه کاهش یافته است.
عسگرعلی جوانبخت افزود: در طول 25 سال اخیر 1200 مدرسه و فضای آموزشی و پرورشی در استان قزوین ساخته شده است که این آمار چندین برابر آمار مدارسی است که قبل از انقلاب اسلامی احداث شده بودند.
هوشمندسازی مدارس اولویت جدید توسعه فضاهای آموزشی در قزوین شد
مدیرکل جدید نوسازی، توسعه و تجهیز مدارس استان هم در آیین معارفه خود کیفی‌سازی و هوشمندسازی مدارس را برنامه اصلی خود برای ارتقای زیرساخت‌های آموزشی و پرورشی در استان قزوین دانست و گفت: در این بخش اتکای ما به بخش خصوصی و خیران مدرسه‌ساز خواهد بود و تلاش می‌کنیم مجامع خیران را بیشتر از گذشته پای کار بیاوریم.
ابراهیم سعادت‌فر ادامه داد: همچنین توسعه دولت الکترونیک را به صورت جدی پیگیری خواهیم کرد و تلاش می‌کنیم با همکاری و همراهی نمایندگان استان قزوین در مجلس ردیف‌های اعتباری و بودجه‌ای ملی را بیشتر از گذشته جذب کنیم.                           ",https://www.asriran.com/003V4k
834441,۱۴۰۱/۰۱/۲۱,بین الملل,دادستان اوکراین: کشف ۱۲۰۰ جسد در منطقه کی‌یف,دیوان بین‌المللی کیفری تحقیق برای جمع‌آوری و بررسی مدارک و شواهد چنین اتهامی را آغاز کرده است.,"یک هفته پس از آغاز عقب‌نشینی روسیه از حومه کی‌یف، دادستانی اوکراین اعلام کرد ۱۲۰۰ جسد در حومه‌های پایتخت کشف شده است. نظامیان، شبه‌نظامیان و دولت اوکراین خود را برای رویارویی گسترده در شرق آماده می‌کند.
به گزارش یورونیوز؛ ایرینا وندیکتووا روز یکشنبه به شبکه اسکای نیوز بریتانیا گفت: «تنها در منطقه کی‌یف ۱۲۲۲ نفر کشته شده اند.» خانم وندیکتووا همچنین از گشایش ۵۶۰۰ پرونده تحقیق درباره جنایات ارتکابی در این کشور از زمان آغاز حمله نظامی روسیه خبر داد. هفته پیش همین مقام اوکراینی از کشف ۴۱۰ جسد در مناطق آزاد شده خبر داده بود.
روسیه در هفته اول حمله به اوکراین، در دو جبهه شمالی و شرقی تلاش کرد تا وارد کی‌یف شود. پس از شکست عملیات، ارتش روسیه از حومه پایتخت عقب‌نشینی کرد. هفته گذشته جسد نزدیک به ۳۰۰ نفر در شهر بوچا و در گورهای دسته جمعی و کم عمق، کشف شد. کشورهای بسیاری نظامیان روسیه را به اعدام خودسرانه شهروندان، ارتکاب جنایات جنگی و جنایت علیه بشریت متهم می‌کنند.
دیوان بین‌المللی کیفری تحقیق برای جمع‌آوری و بررسی مدارک و شواهد چنین اتهامی را آغاز کرده است.                           ",https://www.asriran.com/003V4j
834440,۱۴۰۱/۰۱/۲۱,اجتماعی ,انتقاد رئیس پلیس راهور ناجا از نظارت بر کیفیت قطعات خودروسازان,سردار هادیان فر: برابر قانون مکلف هستیم سهم تقصیر سازمان ها و نهادها را مشخص کنیم. سازمان استاندارد باید پاسخگو باشد.,کد ویدیو  دانلود    فیلم اصلی                                     ,https://www.asriran.com/003V4i
834439,۱۴۰۱/۰۱/۲۱,بین الملل,آمریکا:‌ قدرت روسیه به شدت کاهش یافته است,قدرت روسیه به شدت کاهش یافته است و غرب امروز بیش از هر زمان دیگری متحد شده است.,"وزیر خارجه آمریکا اعلام کرد که طرح اولیه روسیه برای تسلط بر اوکراین با شکست فاجعه باری روبرو شده است.
به گزارش ایسنا، آنتونی بلینکن، وزیر خارجه آمریکا امروز در سخنانی گفت که آنچه در اوکراین دیده شد، در واقع یک شکست استراتژیک برای روسیه است و طرح اولیه مسکو برای تسلط بر اوکراین با شکست فاجعه باری روبرو شد.
بلینکن افزود: اوکراین اکنون متحدتر است و برای مدت طولانی‌تری به عنوان یک کشور مستقل داری حاکمیت باقی خواهد ماند.
وی تصریح کرد: قدرت روسیه به شدت کاهش یافته است و غرب امروز بیش از هر زمان دیگری متحد شده است.
بلینکن افزود: روسیه م‌ خواست اوکراین را تحت سلطه خود درآورد، قدرت خود را نشان دهد و غرب را دچار دودستگی کند، اما در همه این موارد شکست خورد.
وی تأکید کرد که آینده ولادیمیر پوتین، رئیس جمهور روسیه توسط مردم آن کشور تعیین می‌شود و چگونگی پایان جنگ در اوکراین بستگی به خواسته اوکراینی‌ها و رهبران منتخب آنها دارد.
وزیر خارجه آمریکا همچنین گفت که تحریم‌های اعمال شده علیه روسیه ابدی نیست و به منظور تغییر رفتار آن است.                           ",https://www.asriran.com/003V4h
834438,۱۴۰۱/۰۱/۲۱,اجتماعی ,کشف ۲۰۰ دستگاه استخراج رمز ارز غیر مجاز توسط سپاه,پیرو تماس مردمی با ستاد خبری ۱۱۴ سازمان اطلاعات سپاه امام علی ابن ابیطالب (ع) استان قم، پس از رصدهای اطلاعاتی، سربازان گمنام امام زمان (عج) با همکاری ضابطین بسیج موفق به شناسایی یک واحد غیرمجاز استخراج رمز ارز در استان شدند.,"روابط عمومی سپاه قم در اطلاعیه‌ای اعلام کرد: ۲۰۰ دستگاه استخراج رمز ارز غیر مجاز توسط سازمان اطلاعات سپاه امام علی ابن ابی طالب (ع) این استان کشف و جمع آوری شده است.
به گزارش ایرنا از روابط عمومی سپاه قم در بخشی از این اطلاعیه آمده است: پیرو تماس مردمی با ستاد خبری ۱۱۴ سازمان اطلاعات سپاه امام علی ابن ابیطالب (ع) استان قم، پس از رصدهای اطلاعاتی، سربازان گمنام امام زمان (عج) با همکاری ضابطین بسیج موفق به شناسایی یک واحد غیرمجاز استخراج رمز ارز در استان شدند.
این روابط عمومی در اطلاعیه خود خاطرنشان کرد: از این واحد غیرمجاز که در پوشش واحد تولیدی در شهرک صنعتی شکوهیه فعالیت می‌کرد، حدود ۲۰۰ دستگاه استخراج رمز ارز، کشف شد که با حکم مقام قضایی، پلمب و دستگاه‌ها تحویل شرکت توزیع برق استان شد.                           ",https://www.asriran.com/003V4g
834437,۱۴۰۱/۰۱/۲۱,اجتماعی ,"هوای ۹ شهر خوزستان در وضعیت ""خطرناک""",هوای رامشیر با شاخص ۲۸۸، هوای اندیمشک با شاخص ۲۶۰ و هوای رامشیر با شاخص ۲۲۱ میکروگرم در مترمکعب نیز در وضعیت بسیار ناسالم قرار داشته است.,"مدیر روابط عمومی اداره‌کل حفاظت محیط زیست خوزستان از قرار گرفتن هوای ۹ شهر در وضعیت خطرناک به دلیل آلودگی هوا خبر داد.
شهریار عسگری در گفت‌وگو با ایسنا با اشاره به شاخص کیفی هوای شهرستان‌های استان خوزستان در ۲۴ ساعت گذشته اظهار کرد: بر این اساس میزان ذرات آلاینده در هوای اهواز ۵۰۰، شوشتر ۴۶۱، بندر امام(ره) ۴۵۰، شادگان ۴۴۱، ماهشهر ۴۲۰، سوسنگرد ۴۱۰، دزفول ۳۹۲، آبادان ۳۱۸ و حمیدیه ۳۱۵ میکروگرم در مترمکعب و وضعیت هوا، خطرناک بوده است.
وی افزود: هوای رامشیر با شاخص ۲۸۸، هوای اندیمشک با شاخص ۲۶۰ و هوای رامشیر با شاخص ۲۲۱ میکروگرم در مترمکعب نیز در وضعیت بسیار ناسالم قرار داشته است.
مدیر روابط عمومی اداره‌کل حفاظت محیط زیست خوزستان گفت: در این مدت هوای گتوتد در وضعیت ناسالم، ایذه و بهبهان در وضعیت ناسالم برای گروه‌های حساس قرار داشته است.                           ",https://www.asriran.com/003V4f
834436,۱۴۰۱/۰۱/۲۱,اجتماعی ,کشف بیش از ۵۳۰ قلم اشیاء عتیقه در گیلان/ دستگیری متهم ۶۶ ساله,ماموران پلیس با تحقیقات نامحسوس از صحت موضوع اطمینان حاصل کرده و ضمن هماهنگی با مرجع قضائی در بازرسی از این منزل مسکونی، بیش از ۵۳۰ قلم اشیای عتیقه شامل انواع سکه و زیورآلات، ریتون، پیکرهای مفرغی، ظروف مسی، طلایی، نقره‌ای و برنجی را کشف کردند.,"جانشین فرمانده انتظامی گیلان از دستگیری قاچاقچی عتیقه در عملیات پلیس شهرستان رودسر و کشف بیش از ۵۳۰ قلم عتیقه‌جات مربوط به دوران هخامنشی و اسلامی در این شهرستان خبر داد.
به گزارش ایرنا، سرهنگ حسین حسن پور در تشریح این خبر اظهارداشت: ماموران انتظامی شهرستان رودسر در پی اطلاع از نگهداری و وجود مقادیر قابل توجهی اشیاء عتیقه در یک منزل مسکونی در بخش رحیم آباد شهرستان رودسر، رسیدگی به این موضوع را در دستورکار خود قرار دادند.
وی افزود: ماموران پلیس با تحقیقات نامحسوس از صحت موضوع اطمینان حاصل کرده و ضمن هماهنگی با مرجع قضائی در بازرسی از این منزل مسکونی، بیش از ۵۳۰ قلم اشیای عتیقه شامل انواع سکه و زیورآلات، ریتون، پیکرهای مفرغی، ظروف مسی، طلایی، نقره‌ای و برنجی را کشف کردند.
جانشین فرمانده انتظامی گیلان با اشاره به دستگیری متهم ۶۶ ساله این پرونده گفت: برابر اعلام نظر اولیه کارشناسان مربوطه این اشیا متعلق به دوران هخامنشی و اسلامی بوده و تعیین ارزش ریالی عتیقه‌جات کشف شده نیازمند بررسی‌های دقیق‌تر است.
سرهنگ حسین حسن پور با اشاره به عزم جدی پلیس در حفاظت از میراث فرهنگی به عنوان پشتوانه تمدن و فرهنگ کشور خاطرنشان کرد: شهروندان در صورت اطلاع از فعالیت قاچاقچیان اشیاء عتیقه، مراتب را به مرکز فوریت‌های پلیس ۱۱۰ اطلاع دهند.                           ",https://www.asriran.com/003V4e
834430,۱۴۰۱/۰۱/۲۱,محیط زیست,"اهمیت ""جلبک"" در آینده زمین/ شرکت انگلیسی ""بریلینت پلنت"" 9 سال به چه فعالیتی مشغول بوده است؟! (+عکس)",پس از نخستین آزمایش با تاسیساتی 3 متر مربعی در آفریقای جنوبی، اکنون تاسیسات 30 هزار متر مربعی در سواحل بیابانی مراکش را معرفی کرده است...,"عصر ایران - بنابر گزارشی که اخیرا (4 آوریل 2022) منتشر شده است، حذف کربن از اتمسفر سیاره زمین برای دستیابی به هدف انتشار کربن صفر و محدود کردن گرمایش جهانی به 1.5 درجه سلسیوس ضروری است. در همان هفته، شرکت بریلینت پلنت (Brilliant Planet) اعلام کرد که یک سرمایه گذاری 12 میلیون دلاری در سامانه جذب و ذخیره کربن مبتنی بر جلبک خود انجام داده است.
به گفته بریلینت پلنت، این سرمایه گذاری در زمان مهمی صورت می گیرد زیرا گزارش اخیر آی‌پی‌سی‌سی سازمان ملل بر نقش کلیدی حذف دی اکسید کربن از اتمسفر در دستیابی به اهداف مشترک آب و هوایی تاکید داشته است. ما بر این باوریم که روش های مبتنی بر طبیعت که سنجش‌پذیر و قابل افزایش هستند، طی دهه های پیش رو نقش مهمی در این زمینه ایفا خواهند کرد.

شرکت بریلینت پلنت از سال 2013 در حال کار روی قدرت جلبک ها برای جذب کربن در مقیاس گیگاتن بوده است. این فرایند شامل استفاده از حوضچه های بزرگ فضای باز در زمین های بیابانی ساحلی می شود. پس از نخستین آزمایش با تاسیساتی 3 متر مربعی در سواحل سنت هلنا در آفریقای جنوبی، بریلینت پلنت اکنون تاسیسات 30 هزار متر مربعی با بزرگ‌ترین حوضچه پرورش جلبک جهان در سواحل بیابانی مراکش را معرفی کرده است.
حذف انتشار دی اکسید کربن در مقیاس گیگاتن که به نام ""جذب کربن"" نیز شناخته می شود، خانواده ای از فناوری ها و تکنیک ها برای جذب دی اکسید کربن و سپس ذخیره یا استفاده از آن برای پیشگیری از انتشار در اتمسفر را شامل می شود. جذب می تواند در نقطه انتشار صورت گرفته و یا از طریق آنچه به نام ""جذب مستقیم از هوا"" شناخته می شود، انجام شود.
جداسازی بیولوژیکی کربن فرآیندی است که در بیشتر تاریخ سیاره زمین به ما کمک کرده است. این اساسا شامل جذب و ذخیره کربن در مراتع، جنگل ها، خاک و اقیانوس می شود. این زیست‌بوم ها نقش کلیدی در حذف و ذخیره بلند مدت دی اکسید کربن ایفا می کنند.
به طور خاص، جلبک ها نقش چشمگیری در چرخه کربن جهان ایفا می کنند و به اندازه تمام گیاهان و درختان روی خشکی، در جذب کربن نقش دارند. در نتیجه، گزینه ای خوب برای تحقق هدف انتشار کربن صفر محسوب شده که هزینه، پیچیدگی و مسائل کاربری زمین مرتبط با دیگر روش های حذف کربن را دور زده و این همان چیزی که شرکت بریلینت پلنت انجام می دهد.

سامانه جذب کربن مبتنی بر جلبک بریلینت پلنت شرایط محیط زیست محلی و آب شور را تکرار می کند تا برای رشد یک سویه جلبک طبیعی در حوضچه هایی مستقر در خشکی مطلوب باشد. با استفاده از تنها آب شور، باد و نور خورشید به عنوان ورودی، سامانه شرکت بریلینت پلنت پتانسیل بالایی برای جذب دی اکسید کربن و کاهش انتشار این گاز در سال دارد.
به گفته رافائل جوین، دانشمند ارشد و یکی از بنیانگذاران شرکت، روش ما با استفاده از زمین های بیابانی ساحلی و آب شور، بهره‌وری اولیه خالص جدیدی را ایجاد می کند. به عبارت دیگر، ما از منابع طبیعی کم استفاده برای رشد زیست‌توده جدید و کاهش دی اکسید کربن اضافی استفاده می کنیم. همچنین، با استفاده از این روش می توان 30 برابر بیشتر از جنگل های بارانی در سال دی اکسید کربن جذب کرد.                           ",https://www.asriran.com/003V4Y
834435,۱۴۰۱/۰۱/۲۱,اجتماعی ,کشف غار ۴ هزارساله در گیلان,عصر برنز یا عصر مفرغ دوره‌ای در تاریخ پیشرفت بشری است که در روند آن انسان‌ها بیشتر به فلزکاری دست زدند و از شیوه‌هایی برای گداختن مس و قلع و فرایند آلیاژسازی آن و قالب‌ریزی برنز بهره بردند. عصر برنز بخشی از تقسیم‌بندی سه‌گانه اعصار که در سال ۱۸۳۶ توسط کریستین یورگنسن تومسن برای طبقه‌بندی و مطالعه جوامع باستانی و تاریخ پیشنهاد شد.,"مدیرکل میراث‌فرهنگی، گردشگری و صنایع‌دستی استان گیلان از شناسایی یک غار با آثار عصر برنز در منطقه پلنگدره شهرستان رودبار خبر داد و گفت: طول این غار حدود هفت متر و عرض دهانه آن حدود یک متر بوده و با توجه موقعیت غار ورود به آن بدون تجهیزات تخصصی غیرممکن است.
به گزارش فارس ، ولی جهانی امروز در جمع خبرنگاران با اشاره به شناسایی غار باستانی اظهار کرد: برابر بررسی و بازدیدهای کارشناسان اداره‌کل میراث‌فرهنگی، گردشگری و صنایع‌دستی استان گیلان از منطقه پلنگدره شهرستان رودبار، غاری با یافته‌هایی متعلق به عصر برنز شناسایی شد.
وی در جریان بازدید از این اثر ارزشمند تاریخی گفت: طول این غار حدود هفت متر و عرض دهانه آن حدود یک متر بوده و با توجه موقعیت غار ورود به آن بدون تجهیزات تخصصی غیرممکن است.
مدیرکل میراث‌فرهنگی، گردشگری و صنایع‌دستی استان گیلان با توجه به مسیر صعب‌العبور دسترسی به این غار تصریح کرد: با توجه به بازدید و بررسی‌های باستان‌شناسی آثاری از عصر برنز در آن شناسایی شده و امیدواریم به زودی با تشکیل پرونده شاهد اضافه شدن این اثر ارزشمند حداقل ۴هزارساله به جمع فهرست دیگر غارهای ثبت‌شده در فهرست آثار ملی کشور باشیم.
عصر برنز یا عصر مفرغ دوره‌ای در تاریخ پیشرفت بشری است که در روند آن انسان‌ها بیشتر به فلزکاری دست زدند و از شیوه‌هایی برای گداختن مس و قلع و فرایند آلیاژسازی آن و قالب‌ریزی برنز بهره بردند. عصر برنز بخشی از تقسیم‌بندی سه‌گانه اعصار که در سال ۱۸۳۶ توسط کریستین یورگنسن تومسن برای طبقه‌بندی و مطالعه جوامع باستانی و تاریخ پیشنهاد شد.
دو دوره پیش و پس این دوره در سامانه یادشده عصر سنگ و عصر آهن می‌باشند. در تقسیم‌بندی یاد شده عصر برنز پس از دوره نوسنگی آغاز می‌گردد؛ ولی در بیشتر بخش‌های آفریقا که زیر صحرا جای گرفته‌اند پس از دوره نوسنگی مستقیما عصر آهن آغاز می‌گردد.
ایران دارای پیشینه بسیار طولانی در امر ذوب سنگ معدن و استخراج فلز مس می‌باشد، آثار بدست آمده از تپه قبرستان دشت قزوین متعلق به نیمه دوم هزاره پنجم پیش از میلاد، روستاهای سنگتراشان و سرخه ده علیا در خرم آبادلرستان، تپه علی کش در دهلران، تپه سیلک، تل ابلیس در بخش مرکزی رشته کوه‌های کرمان و کاوش‌های بمپور و شهداد گویای این مطلب است.
فلزکاران قدیمی به مرور در جهت بهره‌گیری از عناصر و ترکیب آن‌ها، به ماده‌ای محکم‌تر از آلیاژ مس و قلع دست یافتند که اصطلاحاً مفرغ نامیده می‌شود. بدین ترتیب مفرغ به صورت یکی از برجسته‌ترین صنایع فلات ایران درآمد. عصر مفرغ در ایران به سه دوره فرعی تقسیم می‌شود.
عصر مفرغ قدیم از ۲۰۰۰ – ۳۰۰۰ پیش از میلادعصر مفرغ میانه از ۱۶۰۰ – ۲۰۰۰ پیش از میلادعصر مفرغ جدید از ۱۲۰۰ – ۱۶۰۰ پیش از میلاد                           ",https://www.asriran.com/003V4d
834434,۱۴۰۱/۰۱/۲۱,بین الملل,خبرگزاری سوریه:  آمریکا در حال آموزش داعش برای عملیات در شرق سوریه است,به گزارش سانا، این آموزشها مخصوص یک گروه از عناصر داعش است که عناصر آمریکایی آنان را در یک زندان واقع در جنوب الحسکه، زندانی کرده‌اند. این زندان، در پایگاه آمریکاییها در شهر «الشدادی» قرار دارد.,"خبرگزاری رسمی سوریه خبر داد که نظامیان آمریکایی، آموزشهای فشرده‌ای را برای عناصر داعش آغاز کرده‌اند تا حمله به مواضع ارتش سوریه و مراکز دولتی و منازل غیر نظامیان را آغاز کنند.
به گزارش فارس، اقدامات مخرب نظامیان تروریست آمریکایی در سوریه همچنان ادامه دارد؛ به نحوی که این عناصر در حال آموزش تروریستهای داعش در شمال شرق سوریه هستند.
خبرگزاری رسمی سوریه (سانا) با اعلام این خبر، گزارش داد، نظامیان آمریکایی، آموزشهای فشرده‌ای را برای آشنایی عناصر داعش با استفاده از «آر پی جی» و موشکهای دوش‌پرتاب آغاز کرده‌اند.
به گزارش سانا، این آموزشها مخصوص یک گروه از عناصر داعش است که عناصر آمریکایی آنان را در یک زندان واقع در جنوب الحسکه، زندانی کرده‌اند. این زندان، در پایگاه آمریکاییها در شهر «الشدادی» قرار دارد.
منابع محلی نیز خبر دادند، نیروهای آمریکایی همچنین نحوه استفاده از موشکهای ضد زره را به عناصر داعش آموزش می‌دهند تا به زودی، آنان را به صحراهای دیرالزور و تدمر انتقال دهند و پس از آن، حمله به مواضع ارتش سوریه و مراکز دولتی و منازل غیر نظامیان را آغاز کنند.
گزارشهای رسانه‌ای طی ماههای گذشته حاکی از این است که آمریکاییها صدها نفر از عناصر داعش را از عراق و زندانهای الحسکه به اطراف پایگاه غیر قانونی خود در منطقه التنف در مرزهای سوریه و اردن انتقال داده‌اند.
در همین ارتباط، منابع محلی بهمن ماه گذشته خبر دادند، نیروهای آمریکایی ۷۵۰ تروریست داعش را از زندان «الصناعه» در شهر الحسکه خارج کردند. در میان عناصر فراری داده شده داعش، شمار زیادی از سرکرده‌های ارشد این گروه حضور داشتند که بیشتر آنان، تبعه خارجی بودند.
به گفته این منابع، شماری از سرکرده‌های داعش در همان ساعتهای اولیه حمله این گروه به زندان الصناعه، به صورت کاملا هماهنگ، فرار کردند و امنیت مسیر تروریستهای فراری به صحرای «البوکمال» در غرب مرزهای سوریه و عراق و شرق ارتفاعات «البشری» در جنوب دیرالزور (شرق سوریه) را تأمین کردند.
منابع مذکور تأکید کردند، هواپیماهای شناسایی وابسته به ائتلاف آمریکا نیز این مسیر را پوشش دادند و امنیت تروریستهای داعشی فراری را تأمین کردند. انتقال عناصر داعش، طی چند مرحله و با استفاده از خودرو و چند اتوبوس صورت گرفت و شبه‌نظامیان کُرد موسوم به «نیروهای دموکراتیک سوریه» (وابسته به آمریکا) نیز وظیفه داشتند که در زندان و مناطق مجاور آن، ایجاد هرج‌ومرج کنند تا نگاهها را از مقصد خودروهای حامل داعش، منحرف کنند.
این منابع درباره تابعیت عناصر داعش نیز گفتند که برخی از آنان بلژیکی و هلندی بودند و برخی دیگر نیز عراقی، تونسی، لیبیایی و مغربی. البته، این عناصر، از جمله سرکرده‌های ارشد و باتجربه داعش بودند.                           ",https://www.asriran.com/003V4c
834432,۱۴۰۱/۰۱/۲۱,اقتصادی,وزیر بهداشت: ارز ترجیحی دارو تامین شده است,بحث نحوه هزینه آن مطرح است که در شرایط فعلی باید آن را به صورت ارز ترجیحی در نظر بگیریم تا در صورت فراهم کردن زیرساخت ها و آمادگی بیمه‌ها طبق روال انجام شود.,"وزیر بهداشت، درمان و آموزش پزشکی گفت: مشکلی برای تامین ارز ترجیحی دارو وجود ندارد و حدود سه میلیارد دلار به این وزارتخانه اختصاص داده شده است.
به گزارش خبرنگار پارلمانی ایرنا، بهرام عین اللهی روز یکشنبه در حاشیه نشست امروز کمیسیون بهداشت و درمان مجلس شورای اسلامی درباره نگرانی مردم از حذف ارز ترجیحی دارو، به خبرنگاران گفت: سال جاری از نظر میزان ارز تخصیص داده شده برای دارو هیچ مشکلی وجود ندارد و حدود سه میلیارد دلار به ما ارز تخصیص داده شده است.
عین اللهی تاکید کرد: بحث نحوه هزینه آن مطرح است که در شرایط فعلی باید آن را به صورت ارز ترجیحی در نظر بگیریم تا در صورت فراهم کردن زیرساخت ها و آمادگی بیمه‌ها طبق روال انجام شود.                           ",https://www.asriran.com/003V4a
834431,۱۴۰۱/۰۱/۲۱,اجتماعی ,۳۳۹ روستای گیلان خالی از سکنه است,طرح هادی ۲۱۸ روستای گیلان بازنگری شده است و برای ۱۱ روستا طرح هادی تهیه شد.,"مدیرکل بنیاد مسکن انقلاب اسلامی گیلان با تاکید بر اینکه روستانشینان با اخذ تسهیلات ۲۰۰ میلیون تومانی نسبت به مقاوم‌سازی و بازسازی مسکن خود اقدام کنند گفت: ۳۳۹ روستای گیلان خالی از سکنه است.
حامد دائمی امروز در نشست خبری این اداره با تبریک سالروز افتتاح ۱۰۰امام (ره) و تأسیس بنیاد مسکن انقلاب اسلامی گفت: تامین مسکن محرومان از دغدغه های امام (ره) بود و یکی از یادگارهای ارزشی نظام محسوب می شود.
وی افزود: گام‌های بسیار خوبی از سوی بنیاد مسکن انقلاب اسلامی صورت گرفته است و وظایف دیگری از جمله عمران و آبادانی روستاها، بازسازی مناطق جنگی زده و سیل زده و ... به ادارات بنیاد مسکن استان ها نیز واگذار شده است.
دائمی خاطرنشان کرد: ساخت واحدهای مسکن مهر زیر ۲۵ هزار نفر جمعیت در گذشته به بنیاد مسکن سپرده شده بود و امسال نیز نهضت ملی مسکن در شهرهای زیر ۲۵ هزار نفر جمعیت به این نهاد واگذار شده است.
وی ادامه داد: در طرح مسکن ملی دو روش بنیاد ساخت و گروه ساخت تعداد ۹۴۵ واحد در حال اجرا است که ۷۰۰ واحد در قالب ۳ پروژه در رشت، انزلی و لنگرود به صورت بنیاد ساخت و ۲۴۵ واحد در قالب ۶ پروژه در ۶ شهر لنگرود، رودسر، بندرانزلی، ماسال، کیاشهر و سیاهکل بصورت گروه ساخت احداث می‌شود.
مدیرکل بنیاد مسکن گیلان ادامه داد: در سال ۱۴۰۰مبلغ ۵۵۶۶ میلیون ریال به حساب ۱۰۰امام در استان گیلان واریز شد که برای کمک به ساخت، تعمیر، تکمیل، تجهیز، رهن و اجاره و خرید واحد مسکونی به میزان ۲۴۱۰ میلیون ریال و کمک به پرداخت سهم آورده محرومین در پروژه ۶۲۷ واحدی انجام خیرین مسکن ساز ۳۲۰۰ میلون ریال اختصاص یافت.
وی تصریح کرد: واحدهای بهره مندی از تسهیلات طرح ویژه بهسازی مسکن روستایی در سال ۱۴۰۰، تعداد ۳۰۲۱ واحد با اعتباری بالغ بر ۷۶۹۰ میلیارد ریال در حوزه معاونت امور بازسازی و مسکن روستایی بوده است و سال گذشته ۹۹۲ واحد با اعتباری ۲۷۷۷ میلیارد ریال برای واحدهای احداث شده در طرح مسکن محرومین اختصاص یافت.
دائمی خاطرنشان کرد: تفاهم نامه با بنیاد مستضعفان منعقد شده است و برای متقاضیان واجد شرایط کمک بلاعوض نقدی و غیرنقدی اختصاص خواهد یافت.
وی با تاکید بر اینکه روستانشینان با اخذ تسهیلات ۲۰۰ میلیون تومانی نسبت به مقاوم‌سازی و بازسازی مسکن خود اقدام کنند اعلام کرد: ۳۳۹ روستا در گیلان خالی از سکنه است.
دائمی با اشاره به سهمیه ۳۰۰۰ واحدی استان برای ساخت مسکن محرومان گفت: تاکنون ۱۴۴۷ واحد ساخته و تحویل متقاضیان شده است.
وی افزود: تاکنون پیرو اجرای تفاهم نامه ساخت مسکن برای خانواده های دارای دو معلول ۹۶ واحد ساخته شده است. امسال نیز ۳ هزار واحد مسکونی برای محرومین در گیلان ساخته خواهد شد.
دائمی در خصوص پرداخت تسهیلات طرح ویژه بهسازی مسکن روستایی در سال ۱۴۰۰ گفت: ۳۰۲۱ واحد مسکونی بهره مند از این تسهیلات بانکی و آورده متقاضیان با اعتباری بالغ بر ۷۶۹۰ میلیارد ریال به بهره برداری خواهد رسید.
وی با اشاره به اجرای طرح هادی که به منظور ایجاد زمینه توسعه و عمران تامین عادلانه امکانات و همچنین هدایت و توسعه روستاها برای یک دوره ده ساله تهیه می شود، گفت: در حال حاضر اجرای طرح هادی در ۱۴۱ روستا با اعتباری بالغ بر ۳۷۳۹ میلیارد ریال انجام شده است.
مدیرکل بنیاد مسکن گیلان افزود: طرح هادی ۲۱۸ روستای گیلان بازنگری شده است و برای ۱۱ روستا طرح هادی تهیه شد.
دائمی خاطرنشان کرد: در حال حاضر ۹۸ درصد روستاهای بالای ۲۰ خانوار استان دارای طرح هادی مصوب هستند.
وی از صدور اسناد مالکیت روستایی تعداد ۵۶۴۵ برگ سند خبرداد و گفت: امسال صدور سند مالکیت در شهرهای زیر ۲۵ هزار نفر جمعیت به تعداد ۶۵۱ برگ سند صادر شده است و همچنین ۳۵ قطعه اراضی واگذار شده است.                           ",https://www.asriran.com/003V4Z
834429,۱۴۰۱/۰۱/۲۱,بین الملل,هجوم مردم شانگهای به فروشگاه‌ها برای خرید مواد غذایی,خیابان های این مرکز مالی ۲۶ میلیون نفری چین در وضعیت قرنطینه است و تنها کارکنان بخش مراقبت های بهداشتی و افرادی با مجوز خاص اجازه تردد در خیابان ها را دارند.,"محدودیت‌های شدید دولت چین برای ریشه کن کردن موارد ابتلا به ویروس کووید-۱۹ باعث شده تا مواد غذایی بسیاری از ساکنان شانگهای به پایان برسد و این موضوع شب گذشته به یک بی نظمی عمومی تبدیل شد.
به گزارش روز یکشنبه ایرنا، روزنامه انگلیسی دیلی میل در گزارشی به بی نظمی ایجاد شده در شانگهای چین پرداخت و نوشت: بزرگترین شهر و مرکز مالی این کشور ۲۲ روز تحت قرنطینه شدید قرار داشت. این در حالی است که مقامات بهداشتی درباره شیوع سویه امیکرون می گویند که این سویه به حدی قابل سرایت است که با قرنطینه مشکلی حل نخواهد شد.
ساکنان شانگهای تنها یکبار در طول شبانه روز اجازه خروج از منزل را داشته تا بتوانند برای خود مواد غذایی بخرند. مقامات همچنین کودکان مبتلا شده به این بیماری را نیز از والدین خود جدا می کنند تا از شیوع بیشتر آن جلوگیری کنند.
یک ویدئو شب گذشته منتشر شد که در آن «سرپرست حفاظت از کرونا» یک سگ گورکی را با بیل تا سرحد مرگ کتک زد زیرا صاحب آن به ویروس کرونا مبتلا شده بود. میزان ابتلا به ویروس کووید-۱۹ در دومین شهر بزرگ چین در روز جمعه به ۲۳ هزار و ۶۰۰ نفر رسید.
۲۶ میلیون ساکن شانگهای همچنان درباره کمبود مواد غذایی به دلیل مشخص نبودن زمان پایان محدودیت‌های قرنطینه‌ای معترض هستند. براساس ویدئوهایی که شب گذشته در سایت‌ Weibo به اشتراک گذاشته شد، برای تامین غذا به فروشگاه ها هجوم برده و مواد غذایی را غارت کردند با این حال این ویدئوها از سوی دولت چین حذف و سانسور شد.
جرد نلسون یک وکیل آمریکایی ساکن شانگهای توئیت کرده است که تنها ۲ نفر از هر آپارتمان در یک روز اجازه خروج از منزل برای خرید مواد غذایی را دارد. داوطلبان باید لباس های حفاظتی سفیدرنگ به تن کرده و ظرف ۲ ساعت کار خرید خود را به پایان برسانند.
وی پیشتر نیز گفته بود که شرایط نگهداری از افراد مبتلا به کرونا در مراکز قرنطینه «افتضاح» است. نلسون گفته بود که در این مراکز هیچ دوشی وجود ندارد و تمامی توالت‌ها قابل حمل هستند، آب گرم نیست و البته هیچ گونه حریم خصوصی هم وجود ندارد.
از سوی دیگر بسیاری از سفارش‌های اینترنتی غذا و کالاهای بهداشتی نیز لغو می شود. هرچند که گفته می‌شود شرایط در نقاط مختلف شهر متفاوت است.
انگهای تقریبا ۲۵ هزار مورد ابتلا به کووید – ۱۹ را در روز یکشنبه گزارش داد.
خیابان های این مرکز مالی ۲۶ میلیون نفری چین در وضعیت قرنطینه است و تنها کارکنان بخش مراقبت های بهداشتی و افرادی با مجوز خاص اجازه تردد در خیابان ها را دارند.
موارد ابتلا به کرونا در شانگهای در مقایسه با برخی شهرهای مختلف جهان، رقم پایینی است اما با بدترین وضعیت شیوع کووید در چین از زمان شیوع ویروس در شهر ووهان در سال ۲۰۱۹ دست به گریبان است.
این شهر به بستر راهبرد چین تبدیل شده که درصدد آزمایش، ردیابی و قرنطینه مرکزی همه افراد مبتلا به کووید – ۱۹ است تا ریشه گسترش ویروس را بخشکاند.
محدودیت های اعمال شده در شهر شانگهای، تامین مواد غذایی و نیازهای دیگر را با مشکل روبه رو کرده است. بسیاری از سوپرمارکت ها تعطیل شده اند و دسترسی به مراقبت های پزشکی نیز از جمله موارد نگران کننده است.
دولت چین ۳۸ هزار نیروی کمکی از ۱۵ استان دیگر را برای کمک به انجام آزمایش‌های تشخیص و انتقال مبتلایان به مراکز قرنطینه به شانگهای اعزام کرده است.                           ",https://www.asriran.com/003V4X
834428,۱۴۰۱/۰۱/۲۱,بین الملل,عمران خان: مبارزه در برابر «توطئه خارجی» از امروز آغاز می‌شود,دیروز شنبه پارلمان پاکستان به دولت عمران خان رای عدم اعتماد داد، در حالی که رئیس و معاون رئیس مجلس قبل از این استعفای خود را ارائه کردند و پارلمان روز دوشنبه به نخست وزیر جدید رای خواهد داد.,"نخست وزیر برکنار شده پاکستان امروز (یکشنبه) اعلام کرد که کشورش در معرض «توطئه خارجی برای تغییر حکومت» قرار دارد.
به گزارش ایسنا، عمران خان در حساب توییتر خود نوشت: پاکستان در سال 1974 به یک کشور مستقل تبدیل شد، اما امروز مبارزه برای آزادی دوباره در برابر توطئه خارجی برای تغییر حکومت آغاز می‌شود.
وی افزود: همیشه مردم کشور هستند که از حاکمیت و دموکراسی خود دفاع می‌کنند.
دیروز شنبه پارلمان پاکستان به دولت عمران خان رای عدم اعتماد داد، در حالی که رئیس و معاون رئیس مجلس قبل از این استعفای خود را ارائه کردند و پارلمان روز دوشنبه به نخست وزیر جدید رای خواهد داد.
عمران خان از پاکستانی‌ها خواسته بود تا برای لغو آنچه که وی تلاشی برای تضعیف حاکمیت کشور توصیف کرد، اقدام کنند و گفت که تلاش‌ها برای منزوی کردن او نشان دهنده خشم واشنگتن از مخالفت او با سیاست‌هایش در منطقه است.
وی قدرت‌های خارجی را مسئول بحران سیاسی کنونی در کشورش دانسته است.                           ",https://www.asriran.com/003V4W
834424,۱۴۰۱/۰۱/۲۱,اقتصادی,اسامی ابربدهکاران بانک صادرات اعلام شد,حسب قوانین جاری کشور و تاکید وزارت اقتصاد و دارایی مبنی بر اعلام بدهکاران بانکی، این بانک اسامی بدهکاران عمده و بزرگ خود را بدین شرح اعلام کرد.,"بانک صادرات ایران، اسامی بدهکاران بزرگ خود را اعلام کرد.
به گزارش روابط عمومی بانک صادرات ایران،حسب قوانین جاری کشور و تاکید وزارت اقتصاد و دارایی مبنی بر اعلام بدهکاران بانکی، این بانک اسامی بدهکاران عمده و بزرگ خود را بدین شرح اعلام کرد.
برای مشاهده جدول در ابعاد بزرگ بر روی آن کلیک نمایید
                                       ",https://www.asriran.com/003V4S
834427,۱۴۰۱/۰۱/۲۱,ورزشی,مجیدی: شایسته‌ترین برای قهرمانی هستیم/ پرسپولیس سرسخت‌ترین رقیب ماست,بازی فردا برای ما بسیار مهم است و این بازی جام حذفی است و به دنبال پیروزی در این مسابقه هستیم.,"سرمربی استقلال می‌گوید تیمش برای پیروزی مقابل نساجی نباید اشتباه کند.
به گزارش ایسنا، سرمربی استقلال بعد از ظهر یک‌شنبه در نشست خبری قبل از بازی تیمش مقابل نساجی مازندران در مرحله یک چهارم نهایی رقابت‌های جام حذفی درباره درگذشت بیت‌الله خندان اظهار کرد:‌ فکر می‌کنم از سال ۷۶ به استقلال آمدم، آقای خندان را می‌شناختم. یادم است وقتی ناصر حجازی سرمربی استقلال بود، در آبادان گل زدم و بیت‌الله خندان به پشتم زد و گفت «دمت گرم مجیدی». او همیشه صلاح تیم را می‌خواست و می‌خواهم به او بگویم دمت گرم آقای خندان!
او در ادامه درباره تقابل تیمش مقابل تیم نساجی گفت: تیم نساجی، تیمی شهر پدری‌ام است. خوشحالم نساجی نتایج خوبی گرفته است و امیدوارم حمایت‌های لازم صورت بگیرد و این تیم بتواند در ورزشگاه خودش در کنار هوادارانش بازی کند. بازی کردن مقابل تیم‌های الهامی بسیار سخت است. ما در بازی رفت لیگ برتر کار سختی مقابل نساجی داشتیم و ممکن بود بازنده شویم. ما برای این که پیروز شویم باید با حداقل اشتباه بازی کنیم. در جام حذفی جای اشتباه وجود ندارد.
مجیدی افزود:‌ بازی فردا برای ما بسیار مهم است و این بازی جام حذفی است و به دنبال پیروزی در این مسابقه هستیم.
او درباره حضور هواداران و در پاسخ به این سوال که آیا بهتر نیست از ظرفیت کامل تماشاگران استفاده شود؟ گفت: این که چه تعداد تماشاگر به استادیوم بیاید در حیطه کاری من نیست. جام حذفی شرایط خاص خودش را دارد. با شناختی که از تیم نساجی دارم، فکر می‌کنم بازی پرگلی را شاهد خواهیم بود.
وی درباره شرایط زمین تمرین تیمش گفت: ما تا آخر این فصل فکر می‌کنم در انقلاب تمرین کنیم. شرایط زمین بسیار خوب است و فکر می‌کنم تا آخر فصل در این زمین تمرین حضور داشته باشیم.
سرمربی استقلال درباره شرایط تیمش برای قهرمانی در رقابت‌های جام حذفی و لیگ برتر گفت: من در نشست‌های قبلی گفتم. تیم من شایسته‌ترین تیم برای قهرمانی است. تیم ما یکدل است. شما بازیکنان ذخیره من را ببینید، متوجه می‌شوید که همه اتحاد دارند. همدلی مهم‌ترین رمز موفقیت ما بوده است. ما کار بسیار سختی داریم. هنوز از نظر من پرسپولیس سرسخت‌ترین رقیب ما است و هیچ چیزی تمام نشده است و باید با تمام قوا به میدان برویم.
مجیدی درباره رای کمیته انضباطی و محرومیت تعلیقی یک جلسه‌ای‌اش خاطرنشان کرد: به کمیته انضباطی و این رای احترام می‌گذارم و نمی‌دانم این رای برای آن صحنه بوده است یا صحنه دیگر اما به این رای احترام می‌گذارم.
او درباره شرایط محمدحسین مرادمند برای بازگشت به استقلال گفت:‌ درباره این مساله هر نکته‌ای باشد، در رسانه رسمی باشگاه منتشر خواهد شد.                           ",https://www.asriran.com/003V4V
834426,۱۴۰۱/۰۱/۲۱,سیاسی,لغو ویزای ایران از مبدأ قطر همزمان با جام‌جهانی,اعتبار این موافقت‌نامه به مدت دو ماه و محدود به دوران برگزاری جام جهانی قطر است.,"مدیرکل توسعه گردشگری خارجی از موافقت وزارت خارجه با لغو ویزای ایران از مبدأ کشور قطر همزمان با جهام جهانی ۲۰۲۲ خبر داد.
لیلا اژدری به ایسنا گفت: اعتبار این موافقت‌نامه به مدت دو ماه و محدود به دوران برگزاری جام جهانی قطر است. طبق آنچه وزارت امور خارجه نیز پذیرفته و با آن موافقت کرده است ویزای ایران برای اتباع خارجی که از مبدأ قطر متقاضی سفر به ایران هستند در صورت ثبت درخواست، لغو خواهد شد.
او همچنین با اشاره به سفر وزیر راه قطر به جزیره کیش و مذاکرات معاون گردشگری درباره همکاری ایران در جام جهانی ۲۰۲۲، ‌ اظهار کرد: یکی از شروط سفر به قطر، خرید بلیت بازی‌ها، شناسه هواداری و سه روز اقامت در این کشور تعیین شده است. قطر برای اسکان تماشاچیان جام جهانی قرار است شاتل‌هایی را برپا کند که از کشورهای دیگر برای سرمایه‌گذاری در این زمینه دعوت کرده است، این شاتل‌ها پرتابل و قابل جابه‌جایی هستند و کشورهایی که سرمایه‌گذاری کرده‌اند در پایان می‌توانند این شاتل‌ها را به کشور خود انتقال دهند. با این وجود، ایران برای اسکان و پذیرش بخشی از تماشاچیان جام جهانی اعلام آمادگی کرده و معاون گردشگری نیز در مذاکره با مقامات قطر آن را پیگیری خواهد کرد. جزئیات بیشتر درباره نوع همکاری‌ها و مذاکرات بین دو کشور تا روز سه‌شنبه مشخص خواهد شد.
مدیرکل دفتر بازاریابی و توسعه گردشگری خارجی وزارت میراث فرهنگی، گردشگری و صنایع دستی همچنین در یک گفت‌وگوی رادیویی درباره موافقت وزارت خارجه با لغو موقتی روادید ایران از مبدأ قطر توضیح داد: به دنبال جلساتی که از خردادماه ۱۳۹۹ با ذی‌نفعان با موضوع جام جهانی قطر برگزار شد، یکی از پیشنهادها لغو روادید یا تخفیف در صدور روادید بود که می‌تواند مشوق خوبی برای جذب گردشگران خارجی از قطر به ایران باشد، وزارت خارجه به دنبال موافقت با لغو روادید به مدت دوماه، نامه‌ای را به معاون اول رییس‌جمهور فرستاده است که منتظریم از نظر قانونی دستور بودجه‌ای آن ابلاغ شود.
وزارت خارجه درباره ساز و کار اولیه صدور رایگان روادید ایران در دوران جام جهانی قطر نیز توضیح داده است: «اتباع کشورهایی که تیم‌های فوتبال آن‌ها به جام جهانی ۲۰۲۲ قطر صعود کرده‌اند، می‌توانند درخواست روادید رایگان برای یک‌ یا دو بار ورود و بیش از آن با مدت اعتبار دو ماه و اقامت ۲۰ روزه از طریق ثبت درخواست ارائه کنند.
همچنین اتباع تمام کشورها (به‌جز اتباع کشورهای افغانستان، پاکستان، هندوستان، بنگلادش، سومالی، سریلانکا) که تابع شرایط روادید جهانگردی بوده و همچنین اتباع کشورهای آمریکا، انگلستان و کانادا که روند اخذ روادید آن‌ها مانند قبل از طریق درخواست قبلی و انجام بررسی‌های لازم خواهد بود، در صورت ارائه بلیت از مبدأ دوحه می‌توانند از طریق ثبت درخواست و درج تصویر بلیت در سامانه (در محل در نظر گرفته شده) درخواست روادید رایگان یک‌ بار، دو بار ورود یا ورود متعدد با مدت اعتبار دوماهه و اقامت ۲۰ روزه را داشته باشند.
اتباع تمام کشورهایی که (به‌جز کشورهای یادشده) از وزارت ورزش و جوانان متوقف فیه خود نامه‌ای مبنی بر گواهی شرکت فرد را ارائه کنند، می‌توانند به شرط ثبت درخواست روادید و درج تصویر گواهی از وزارت ورزش خود در سامانه (در محل در نظر گرفته شده) نسبت به درخواست روادید فوق اقدام کنند.
در صورت ارائه یادداشت رسمی توسط وزارت خارجه کشور متوقف فیه یا نمایندگی‌های سیاسی و کنسولی خارجی در ایران مبنی بر اعلام شرکت فرد یا افراد متقاضی می‌توانند روادید متعدد رایگان با مدت اعتبار دو ماهه با مدت ۲۰ روز را به شرط ثبت درخواست و درج تصویر یادداشت رسمی به زبان‌های فارسی و زبان مد نظر کشور خود در سامانه (در محل در نظر گرفته شده) ارائه دهند.
اتباع کشورهایی که از طریق ترانزیت تمایل به شرکت در جام جهانی قطر دارند، با ارائه مدارک لازم (در سامانه روادید) می‌توانند درخواست روادید متعدد رایگان با مدت اعتبار دوماهه با مدت ۲۰ روزه را داشته باشند.»                           ",https://www.asriran.com/003V4U
834425,۱۴۰۱/۰۱/۲۱,عمومی,شهادت زن فلسطینی در حمله ارتش اسرائیل (فیلم),"نظامیان صهیونیست با یورش به شهر بیت لحم در کرانه باختری، یک زن فلسطینی را به ضرب گلوله به شهادت رساندند. 
جهاد اسلامی اعلام کرده که مبارزان فلسطینی در برابر این جنایت سکوت نخواهند کرد./ تسنیم",کد ویدیو  دانلود    فیلم اصلی                                     ,https://www.asriran.com/003V4T
834423,۱۴۰۱/۰۱/۲۱,اقتصادی,اسامی ابربدهکاران بانک رفاه کارگران اعلام شد,فهرست بخشی از بدهکاران دارای بدهی مطالبات مشکوک الوصول بالای ۱۰۰۰میلیارد ریال بانک رفاه کارگران در پایان اسفند ماه سال گذشته,"بانک رفاه کارگران اسامی بخشی از بدهکاران دارای بدهی مطالبات مشکوک‌الوصول بالای ۱۰۰۰میلیارد ریال خود را اعلام کرد.
به گزارش روابط عمومی بانک رفاه کارگران، در راستای اجرای قوانین جاری کشور و دستور ریاست محترم جمهوری به وزارت امور اقتصادی و دارایی مبنی بر اعلام اسامی بدهکاران کلان بانکی، بانک رفاه کارگران فهرست بخشی از بدهکاران دارای بدهی مطالبات مشکوک‌الوصول بالای ۱۰۰۰میلیارد ریال این بانک تا پایان اسفند ماه سال ۱۴۰۰ را به شرح زیر اعلام کرد.
اسامی بدهکاران دارای بدهی مطالبات مشکوک‌الوصول بالای ۱۰۰۰میلیارد ریال بانک رفاه کارگران
فهرست بخشی از بدهکاران دارای بدهی مطالبات مشکوک الوصول بالای ۱۰۰۰میلیارد ریال بانک رفاه کارگران در پایان اسفند ماه سال ۱۴۰۰
شرکت رامک خودرو
شرکت بیناس انرژیگروه شمیرانی شامل شرکت‌های:
آداک خزر پارسبهین اخترفارسایلیاپادپارسراد نوین نوتاشدرسا پرشیاافق اکوان نوآجام سبز ایرانیانمروارید رنگین کمانتجارت گستر عقیق پاسارگادهیراد گستر شفق
گروه شاملویی شامل شرکت‌های:
معتمد بازرگان قائماعتماد گستر پرشینطلوع اقتصاد مازندا‌عتماد گستر کیشلیان ‌تجارت ‌پارمیسنوید گستر مازندنواندیشان معتمد                           ",https://www.asriran.com/003V4R
834306,۱۴۰۱/۰۱/۲۱,عمومی,کدام ساعت واقعی و کدام اسباب بازی است؟ (تست دقت),,"یکی از این دو ساعت واقعی است و دیگری، اسباب بازی.به نظرتان کدام اسباب بازی است و چرا؟..
.
.
.
.
.
.
.
.
.
.
.
.
.
 ساعت سمت چپ اسباب بازی است چون، عقربه دقیقه شمارش بیش از حد بلند است و نمی تواند بچرخد (اگر بچرخد، به دیواره داخلی ساعت گیر خواهد کرد.)پاسخ را یافته بودید؟در چند ثانیه؟
* حالا، یک محتوا بخوانید، یک میلیون تومان جایزه ببرید(اینجا) 
                            ",https://www.asriran.com/003V2Y
834422,۱۴۰۱/۰۱/۲۱,بین الملل,موضع غرب و ناتو در کشورهای حوزه بالکان / تحلیل آناتولی,روزنامه‌نگاران و تحلیلگران بوسنیایی متعددی از چند سال قبل تا کنون درباره سیاست‌های روسیه دوستانه چوویچ نوشته‌اند، اما این دیدگاه تا حمله روسیه به اوکراین مورد قبول همه نبود.,"«اکنون بهترین زمان تسریع گسترش حوزه فعالیت ناتو در منطقه بالکان است.»

به گزارش ایسنا به نقل از خبرگزاری آناتولی، یکی از اساتید دانشگاه «سارایوو» در مقاله‌ای به تاثیر حمله روسیه به اوکراین بر کشورهای حوزه بالکان پرداخته است:
«حمله روسیه به اوکراین در ۲۴ فوریه در سراسر کشورهای حوزه بالکان طنین‌انداز شده و برای بوسنیایی‌ها یادآور حمله‌ای مشابه از سوی همسایه شرقی‌شان در حدود ۳۰ سال پیش است. مقامات ارشد بوسنی به‌سرعت این حمله را محکوم کرده و از تمامیت ارضی اوکراین اعلام حمایت کردند. صدای هم‌دردی مردم سارایوو و ورای آن با اوکراین به گوش می‌رسید و هنوز هم می‌رسد.
با این حال، حمایت این کشور از اوکراین سراسری نبود. جنگ اوکراین بازیگران حامی روسیه در بوسنی را عیان کرد. میلوراد دودیک، رهبر صرب‌های بوسنی که در طول سالیان سال، روابط سیاسی چشمگیری با روسیه ایجاد کرده است، از محکوم کردن این حمله سر باز زد. تلاش‌های متعاقب مردد او در اعلام حمایت از دو طرف دعوی نیز موضع او در این مناقشه را به خوبی مشخص کرد.
بازیگران حامی روسیه
گرچه چنین موضعی از دودیک خلاف انتظارات نبود، اما دیدگاه یک سیاستمدار دیگر درباره اوکراین توجهات را به خود جلب کرد. دراگان چوویچ، رهبر کروات‌های بوسنی و رئیس حزب ""اتحادیه دموکراتیک کروات‌ها"" نیز اکنون به عنوان یک بازیگر طرفدار روسی شناخته شده است. روزنامه‌نگاران و تحلیلگران بوسنیایی متعددی از چند سال قبل تا کنون درباره سیاست‌های روسیه دوستانه چوویچ نوشته‌اند، اما این دیدگاه تا حمله روسیه به اوکراین مورد قبول همه نبود. چوویچ با محکوم نکردن این حمله چهره واقعی خودش را نشان داد.
او پس از آنکه مورد انتقاد قرار گرفت، تلاش کرد تا با بیانیه‌های مطبوعاتی متعدد، خودداری اولیه‌اش از محکوم کردن این حمله را ماست‌مالی کند. از این گذشته، حزب چوویچ هم نتوانست در مجلس بوسنی از همراهی با تحریم‌های اتحادیه اروپا علیه مسکو حمایت کند. این عملا بدین معناست که دودیک و چوویچ - که در بوسنی از حق وتو برخوردار هستند - از مواضع روسیه حمایت می‌کنند.
این نشان می‌دهد که تنها مسلمانان بوسنی و احزاب مدنی فدراسیون بوسنی و هرزگوین در حمایت خود از غرب وفادار مانده‌اند. از ۲۴ فوریه تا کنون، اکنون که جنگ روسیه آنطور که انتظار می‌رفت پیش نرفته است، در حالت دفاعی هستند و لفاظی‌هایشان کاهش چشمگیری داشته است.
اول ناتو!
غرب باید درس بگیرد و قدم‌های مشخصی برداشته شود. غرب باید به رهبری آمریکا به سوی متحدسازی کشورهای حوزه بالکان در اتحاد آتلانتیک (ناتو) حرکت کند. دولت جو بایدن (رئیس‌جمهوری آمریکا) اکنون در موقعیت منحصربفردی قرار دارد که می‌تواند بوسنی و کوزوو را به سوی ناتو سوق دهد. حالت تدافعی سیاستمداران ضد ناتو - از جمله دودیک - ترس تشدید تنش‌ها در حوزه بالکان را کاهش داده است. اکنون بهترین زمان گسترش حیطه ناتو به حوزه بالکان است. دولت بایدن می‌تواند با متحد کردن بوسنی و کوزوو، به دستاوردی چشمگیر در تضمین امنیت این بخش از جنوب شرق اروپا دست یابد.
علاوه بر این، آمریکا باید بر اتحادیه اروپا فشار بیاورد تا بوسنی و کوزوو را به سمت عضویت دائم در این اتحادیه نزدیک‌تر کند. بوسنی درخواست عضویت خود را در سال ۲۰۱۶ تحویل اتحادیه اروپا داده و هنوز منتظر دریافت وضعیت ""نامزدی عضویت"" است. کشورهای اروپایی باید به رهبری دولت آلمان خواستار انجام این امر شوند. این امر به بوسنی حق دسترسی به بودجه‌های اتحادیه اروپا را می‌دهد و روند رو به زوال اروپایی‌سازی این کشور پساجنگ را احیا می‌کند.
به طریق مشابه، اتحادیه اروپا باید درهایش را به روی کوزوو نیز باز کند. تعهد این کشور به غرب در موارد متعددی اثبات شده و کوزوو همچنان یک متحد وفادار آمریکا در این منطقه است. کوزوو در سال‌های اخیر پذیرای پناهجویان افغان بوده و صراحتا از اوکراین حمایت کرده است. این کشور همچنان به عضویت در ناتو و اتحادیه اروپا متعهد است.
به عنوان قدم اول، شهروندان کوزوو باید از ارائه ویزا برای سفر به کشورهای منطقه شنگن بی‌نیاز شوند. کمیسیون اروپا در سال ۲۰۱۸ تایید کرد که کوزوو شرایط بهره‌مندی از این امتیاز را دارد. مسائل مربوط به ویزا موجب نارضایتی شهروندان کوزوو بوده و اکنون زمان آن رسیده است که اتحادیه اروپا شرایط ویزا را لغو کند. گرچه عضویت پیشبرد روند عضویت کوزوو در اتحادیه اروپا ضروری است، اما در حال حاضر عضویت این کشور در ناتو از اولویت بالاتری برخوردار است.
میراث بایدن
جو بایدن اکنون وارد دومین سال ریاست‌جمهوری خود شده و در ماه نوامبر انتخابات میان‌دوره‌ای کشورش را در پیش دارد. گرچه دولت وی واکنش مناسبی به حمله به اوکراین نشان داده است، اما بایدن هنوز باید میراث سیاست خارجه خود را استحکام بخشد.
حدود ۳۰ سال پیش، بایدن یک سناتور جنگ‌طلب بود که از واکنش قاطعانه آمریکا به جنگ‌های بوسنی و کوزوو حمایت می‌کرد. او اکنون می‌تواند به عنوان رئیس‌جمهوری آمریکا، روند یکپارچه‌سازی بوسنی و کوزوو به اتحاد ناتو را ادامه دهد. این دو کشور تنها در زیر چتر امنیت ناتو می‌توانند از خطرات در امان باشند. تسریع روند عضویت بوسنی و کوزوو در ناتو همچنین می‌تواند یک موفقیت بزرگ برای سیاست خارجه بایدن باشد که با تعهد او به حوزه بالکان در دهه ۹۰ میلادی هم‌راستا است.»
                           ",https://www.asriran.com/003V4Q
834420,۱۴۰۱/۰۱/۲۱,عمومی,لحظه مصدومیت شرکت کننده «عصرجدید» وسط اجرا (فیلم),یکی از دختران گروه دختران پارکور کار وسط اجرای زنده در «عصر جدید» مصدوم شد.,کد ویدیو  دانلود    فیلم اصلی                                     ,https://www.asriran.com/003V4O
834421,۱۴۰۱/۰۱/۲۱,محیط زیست,"گردوغبار نفس آهوی ""قراویز"" را هم تنگ می‌کند",ریزگردها روی پوشش گیاهی منطقه که خوراک بسیاری از گونه‌های جانوری است می‌نشیند و همین امر باعث بروز مشکلات گوارشی در حیات وحش می‌شود.,"به گفته رئیس اداره محیط زیست شهرستان سرپل‌ذهاب (استان کرمانشاه)، گرد و غبار زندگی حیات وحش این منطقه خصوصا گونه‌های جانوری مهمی نظیر آهو را تحت تاثیر قرار داده است.
کیانوش احسانی پور در گفت و گو با ایسنا، با بیان اینکه سرپل ذهاب بواسطه نزدیک بودن به مناطق مرزی بیشتر در معرض مواجه با ریزگردها است، گفت: از ابتدای امسال در سرپل ذهاب هفت روز هوای غیراستاندارد داشتیم که سه روز هشدار، یک روز اضطرار و سه روز بحران بوده است.
وی با بیان اینکه وضعیت روزهای غبارآلود امسال نسبت به سال گذشته بدتر شده، خاطرنشان کرد: سال گذشته ۲۷ روز هوای غیراستاندارد در سرپل ذهاب داشتیم که ۲۱ روز آن هشدار، دو روز اضطرار و چهار روز بحران بوده است.
رئیس اداره محیط زیست شهرستان سرپل ذهاب از تبعات غبارآلود بودن هوا بر زندگی مردم و محیط زیست منطقه یاد کرد و ادامه داد: نکته مهمی که شاید کمتر مورد توجه قرار گیرد، تبعات ریزگردها بر زندگی حیات وحش منطقه است.
احسانی پور بروز مشکلات تنفسی برای حیات وحش را یکی از مهمترین این تبعات دانست و تاکید کرد: ریزگردها روی پوشش گیاهی منطقه که خوراک بسیاری از گونه‌های جانوری است می‌نشیند و همین امر باعث بروز مشکلات گوارشی در حیات وحش می‌شود.
وی اضافه کرد: اگرچه طی سال‌های اخیر وضعیت ریزگردها کمی بهتر بود و از همین رو مطالعات چندانی در زمینه تاثیر ریزگردها بر جمعیت گونه‌های جانوری منطقه صورت نگرفته، اما تبعات این پدیده بر زندگی جانوران انکارناپذیر است.
رئیس اداره محیط زیست سرپل ذهاب با بیان اینکه در سرپل ذهاب منطقه مهم پناهگاه حیات وحش ""قراویز"" با وسعت بیش از ۳۶۰۰ هکتار را داریم که سال گذشته از منطقه شکار و تیراندازی ممنوع به پناهگاه حیات وحش ارتقا یافت، اظهار کرد: این منطقه زیستگاه غنی از گونه‌های جانوری خصوصا آهو است که جمعیت مناسبی در این منطقه دارند.
احسانی پور از تنوع زیستی بالای منطقه قراویز یاد کرد که گونه‌هایی نظیر گراز، گرگ، روباه و .. نیز در آن زیست می کنند و همه این گونه‌ها در معرض تهدیدات ناشی از ریزگردها قرار دارند.                           ",https://www.asriran.com/003V4P
834404,۱۴۰۱/۰۱/۲۱,حوادث,ترمز بریدن یک کامیون در جاده تهران به شمال (فیلم),یک کامیون در جاده تهران به قائمشهر (مازندران) و در محور سوادکوه دچار مشکل در سیستم ترمز خود شد و تلاش راننده برای نگه داشتن خودرو را مشاهده می‌کنید.,کد ویدیو  دانلود    فیلم اصلی                                     ,https://www.asriran.com/003V48
834418,۱۴۰۱/۰۱/۲۱,فرهنگی/هنری,۳ دلیل برای تاثیر بازدید از موزه هنر در بهبود سلامت روانی,بازدید از موزه‌های هنر، یک تجربه ارزشمند است. این کار، احساسات مثبت را تحریک می‌کند، احساس مشارکت را افزایش می‌دهد و در نتیجه، کیفیت زندگی را بهبود می‌بخشد.,"پژوهشگران ""دانشگاه پنسیلوانیا""، دلایلی را مبنی بر این مطرح کرده‌اند که بازدید از موزه هنر می‌تواند سلامت روانی را بهبود ببخشد.
به گزارش ایسنا و به نقل از فوربس، پژوهش جدیدی که در ""دانشگاه پنسیلوانیا""(UPenn) انجام شده است، نشان می‌دهد که بازدید از هنرهای یک موزه چگونه می‌تواند استرس را کاهش دهد، با تنهایی مقابله کند و معنای بیشتری به زندگی بدهد.
""کاترین کوتر""(Katherine Cotter)، از پژوهشگران این پروژه گفت: من همیشه موزه‌های هنری را محیط‌هایی آرام‌بخش و جذاب می‌دانستم؛ بنابراین با آغاز پژوهش در حوزه روانشناسی قصد داشتم تا تجربیات مردم در مورد هنر و بازدید از موزه‌های هنری را بهتر درک کنم. من شخصا همیشه پس از بازدید از یک موزه هنر، خود را بازیافته‌ام و از آنجا که برنامه‌های ارائه‌ شده توسط موزه‌ها را دیدم که در جهت شکوفایی ظاهر می‌شوند، طبیعی به نظر می‌رسید که به کاوش عمیق‌تر بپردازم و ارتباط بین موزه‌های هنری و شکوفایی را کشف کنم.
پژوهش کوتر، شامل دو مولفه به شرح زیر است.
بهزیستی به تلقین نقاط قوت، معنا و حالات مثبت اشاره دارد. این امر شامل ایجاد روابط مثبت با دیگران در زندگی، تجربه احساسات مثبت یا احساس مشارکت در زندگی و تجربیات است.
بیمار بودن به وجود بیماری‌ها، اختلالات و حالات منفی اشاره دارد.
به گفته کوتر، برای بررسی کیفیت زندگی به روشی جامع، باید هر دو مؤلفه شکوفایی را در نظر بگیریم.
کوتر و گروهش پس از بررسی گسترده و ارزیابی کامل برنامه‌های موزه هنر، سه مزیت عمده را که می‌توانیم در بازدیدهای مکرر از موزه‌های هنری به دست آوریم، شناسایی کردند.
بازدید از موزه‌های هنر، یک تجربه ارزشمند است. این کار، احساسات مثبت را تحریک می‌کند، احساس مشارکت را افزایش می‌دهد و در نتیجه، کیفیت زندگی را بهبود می‌بخشد.
بازدید از موزه‌های هنر، سطح کورتیزول را کاهش می‌دهد. این کار می‌تواند به کاهش استرس کمک کند زیرا بلافاصله تولید کورتیزول را که هورمون مربوط به استرس است، در بدن کاهش می‌دهد.
بازدید از موزه‌های هنری، با انزوا مبارزه می‌کند. هم آثار هنری و هم بازدیدکنندگان موزه‌ها می‌توانند باعث شوند که ما احساس ارتباط بیشتر و انزوای کمتری داشته باشیم. این کار می‌تواند به ایجاد یک جامعه همفکر کمک کند.
اگرچه پژوهشگران هنوز به دنبال توضیح مشخصی برای این پرسش هستند که چرا هنر این تأثیر را بر سلامت روان ما دارد اما کوتر چند فرضیه را که در اینجا فهرست شده‌اند، توضیح داد.
موزه‌های هنری به ما کمک می‌کنند تا احساس غوطه‌ور شدن داشته باشیم.
از آنجا که موزه هنر فضایی است که به طور مکرر از آن بازدید نمی‌شود، طبیعی است که وقتی از آن بازدید می‌کنیم، احساس کنیم که به جهان دیگری منتقل می‌شویم.
کوتر گفت: ممکن است هنگام بازدید، حس گذشت زمان را از دست بدهیم یا در اثر خاصی غرق شویم. ما در زندگی روزمره، احتمالا بیشتر اوقات چنین تجربیاتی را به دست نمی‌آوریم. بنابراین، این ویژگی می‌تواند موزه را به فضایی منحصربه‌فرد تبدیل کند. ما ممکن است به واسطه این نوع از غوطه‌ور شدن، احساسات مثبت خود را تقویت کنیم یا کمی احساس زنده بودن داشته باشیم.
موزه‌های هنری به ما کمک می‌کنند تا در ""تفکر انعکاسی""(Reflective Thought) مشارکت کنیم.
بازدید از موزه می‌تواند به شکل‌گیری تأمل و حالت‌های متفکرانه کمک کند که ما را قادر می‌سازد تا در مورد خود و زندگی به صورت متفاوتی فکر کنیم، ارتباطات جدیدی را ایجاد کنیم و خود را در معرض دیدگاه‌های جدیدتر قرار دهیم.
کوتر گفت: از آنجا که می‌توانیم کمی از جهان بیرون جدا شویم، ذهن ما می‌تواند مسیرهای جدیدی را طی کند و به ما کمک کند تا دیدگاه‌های جدیدی را به دست آوریم.
چگونه از موزه هنر دیدن کنیم؟
اگر احساس می‌کنید که به بازدید از موزه هنر علاقه دارید، پیشنهادهای کوتر به شما کمک خواهند کرد.
در یک تور همراه با راهنما شرکت کنید. تورهای دارای راهنما می‌توانند به ارائه اطلاعات در مورد طیف وسیعی از آثار هنری کمک کنند. همچنین، نکات یا ایده‌هایی را برای نحوه نگاه کردن به هنر ارائه می‌دهند.بیش از اندازه به آن فکر نکنید. کوتر یادآوری کرد که هیچ راه درست یا غلطی برای نگاه کردن به هنر وجود ندارد. فقط یک اثر هنری را مشاهده کنید و این سوالات را از خود بپرسید؛ آیا اثر هنری را دوست دارید؟ چرا؟ آیا چیزی را به شما یادآوری می‌کند یا احساسات خاصی را در شما ایجاد می کند؟کوتر افزود: بخش قابل توجهی از لذت بردن از هنر این است که برای تجربه کردن آگاه باشید و این موضوع را درک کنید که اشکالی ندارد اگر یک اثر هنری را درک نکنید یا آن را گیج‌کننده بدانید. من به موزه می‌روم و این موضوع همیشه برای من اتفاق می‌افتد. رفتن به موزه هنر برای داشتن یک بازدید لذت‌بخش و معنادار، به برخورداری از دانش در مورد هنر یا تاریخ هنر نیازی ندارد.
این پژوهش، در ""Journal of Positive Psychology"" به چاپ رسید.                           ",https://www.asriran.com/003V4M
834417,۱۴۰۱/۰۱/۲۱,اقتصادی,مکلف شدن تمام بانک‌ها به انتشار اسامی بدهکاران (فیلم),مدیر اداره اطلاعات بانکی بانک مرکزی: هفته آینده گزارش اولیه انتشار ابر بدهکاران بانکی را برای تمام بانک‌ها منتشر خواهیم کرد.,کد ویدیو  دانلود    فیلم اصلی                                     ,https://www.asriran.com/003V4L
834416,۱۴۰۱/۰۱/۲۱,بین الملل,فلسطین: اظهارات نخست وزیر اسرائیل، مجوز کشتار فلسطینیان است,وزارت خارجه فلسطین دولت رژیم‌صهیونیستی به ریاست نفتالی بنت تندرو را کاملاً و مستقیماً مسئول این مواضع خصمانه علیه مردم فلسطین و نقض‌ها و جنایت‌های برخاسته از آن که به سطح جنایت‌های جنگی و جنایت علیه بشریت می‌رسد، دانست.,"وزارت خارجه فلسطین اعلام کرد که نخست وزیر رژیم صهیونیستی اظهاراتی را مطرح ساخته که به منزله مجوز رسمی این رژیم برای کشتار فلسطینیان بی‌دفاع است.
به گزارش ایسنا، به نقل از سایت النشره، وزارت خارجه فلسطین در بیانیه‌ای اعلام کرد، در شرایطی که نیروهای اسرائیلی و شهرک‌نشینان مسلح به ارتکاب شنیع‌ترین جنایت‌ها و خشونت‌ها در حق مردم ما ادامه می‌دهند، نفتالی بنت، نخست وزیر اسرائیل اظهار می‌کند که سربازان خود را برای یورش به مناطق فلسطینی اعزام کرده است.
او به اینکه هیچ محدودیتی برای فعالیت‌های ارتش اسرائیل در تجاوزات مداومش علیه مردم ما وجود ندارد افتخار می‌کند، این مسئله به این معناست که هیچ قوانینی وجود ندارد که بتواند رفتار اسرائیلی‌ها را طی آن یورش‌ها کنترل کند، این در حالیست که نفتالی بنت محدودیت‌های بسیاری را برای شهروندان فلسطینی بی‌دفاع تحمیل کرده است.
وزارت خارجه فلسطین اظهار کرد: نفتالی بنت فقط به راه‌اندازی ماشین نظامی کشتار و نیز مواضع و سخنان تحریک آمیزش برای مباح شمردن خون فلسطینی‌های بی دفاع بسنده نکرده، بلکه با هدف گمراه سازی افکار عمومی و کشورها، در مورد انتقال از مرحله دفاع از خود به مرحله هجوم صحبت کرده است که این تلاشی برای ایجاد این توهم در افکار جامعه بین الملل است که اسرائیل در وضعیت دفاع از خود بود و در حال حاضر به مرحله هجوم انتقال پیدا کرده است.
این سخنان این واقعیت را نادیده می‌گیرد که اسرائیل به زور اراضی فلسطین را اشغال و غصب کرده و شنیعترین تجاوزها و سرکوب‌گری‌ها را در حق مردم فلسطین انجام می‌دهد و آنها را از ناچیزترین حقوق سیاسی، مدنی و انسانی خود از آغاز قرن گذشته محروم کرده است.
وزارت خارجه فلسطین دولت رژیم‌صهیونیستی به ریاست نفتالی بنت تندرو را کاملاً و مستقیماً مسئول این مواضع خصمانه علیه مردم فلسطین و نقض‌ها و جنایت‌های برخاسته از آن که به سطح جنایت‌های جنگی و جنایت علیه بشریت می‌رسد، دانست.
وزارت خارجه فلسطین از جامعه بین الملل و سازمان‌های حقوقی و انسانی ذیربط و کشورهایی که مدعی دفاع از حقوق بشر هستند، خواست تا در مقابل این اظهارات بنت که به منزله مجوز رسمی اسرائیل برای کشتار خارج از هر قانونی است و نقض قوانین بین المللی و قوانین انسانی و کنوانسیون‌های ژنو به حساب می‌آید، بایستند.
فلسطین از دولت آمریکا نیز خواست تا به اظهارات تحریک آمیز بنت توجه داشته باشد؛ به ویژه که آمریکا به دفاع خود از دولت اشغالگر و نظام استعماری نژادپرستانه آن ادامه می‌دهد و پوشش حمایتی را از آن فراهم می‌سازد.                           ",https://www.asriran.com/003V4K
834415,۱۴۰۱/۰۱/۲۱,ورزشی,جزییات برخورد رونالدو با کودک اوتیسمی در ورزشگاه,پسرم موبایلش را پایین آورد تا ببیند چه چیزی است، حتی حرفی نزد ولی رونالدو به دست او ضربه زد و گوشی را گرفت. من داشتم گریه می‌کردم.,"کریستیانو رونالدو با هواداری که اوتیسم داشت درگیر شد و مادر این کودک از ستاره پرتغالی انتقاد کرد.
به گزارش ایسنا و به نقل از گاردین، منچستریونایتد در هفته سی و دوم رقابت‌های لیگ برتر انگلیس با یک گل برابر اورتون شکست خورد. رونالدو بعد از این بازی که بسیار عصبی بود با هوادار اورتون برخورد تندی داشت. زمانی که رونالدو و بازیکنان یونایتد قصد ترک زمین را داشتند رونالدو با این فرد برخورد داشت.
مادر هوادار اورتون درباره جزییات این حادثه گفت: وقتی بازی تمام شد، بازیکنان منچستریونایتد شروع به ترک زمین کردند. وقتی آن‌ها از کنار زمین رد شدند، دقیقا در کنار تونل بودیم. پسرم در حال فیلمبرداری از همه آن‌ها بود. رونالدو جوراب‌هایش را پایین انداخته بود و پایش خونریزی می‌کرد. پسرم موبایلش را پایین آورد تا ببیند چه چیزی است، حتی حرفی نزد ولی رونالدو به دست او ضربه زد و گوشی را گرفت. من داشتم گریه می‌کردم. هنوز هم می‌لرزم. جیکوب پسرم در شوک کامل بود. او اوتیسم دارد بنابراین تا زمانی که به خانه برگشت کاملاً این قضیه را هضم نکرد که چه اتفاقی افتاد. او بسیار ناراحت است.
سارا کلی هم‌چنین فاش کرد که ملی پوش پرتغالی ""الگو"" پسرش است.
او در پایان گفت: او یک پسر اوتیسمی است و توسط یک بازیکن فوتبال مورد تعرض قرار گرفته است. من به عنوان یک مادر به این موضوع نگاه می‌کنم.                           ",https://www.asriran.com/003V4J
834380,۱۴۰۱/۰۱/۲۱,فرهنگی/هنری,"""صمدآقا"" در عصر جدید؛ هم خندیدند و هم شناختند!",در عصری زندگی می‌کنیم که سانسور و ممیزی مثل بستن مسیر آب در سرزمین‌های پر باران روزی زمین‌های کشاورزی است. اگر جلوی آب را از زمین بگیرید، آنها از آسمان سیراب می‌شوند و این یعنی کوبیدن آب در هاون.,"عصرایران؛ مصطفی داننده- امین حیایی داور مسابقه «عصر جدید» در تازه ترین قسمت این برنامه به دعوت یکی از شرکت‌کنندگان به روی صحنه رفت و مشغول بستن قفل‌هایی شد که دخترک از او خواسته بود. این بازیگر سیمرغ‌دار سینمای ایران هنگام این کار با لحن «صمد آقا» کارکتر معروف سینمایی قبل از انقلاب گفت: «هیشکی نمی‌تونم مثل ما قفل ببنده» بعد از این جمله همه خندیدن و حضار هم او را تشویق کردند.
این خنده و آن تشویق؛ نشان داد که حاضرین و حتی کسانی که در خانه عصر جدید می‌دیدند، متوجه تقلید امین حیایی از صمد آقا شدند. صمد، از روزهای ابتدایی انقلاب تا امروز سانسور بوده اما مردم و حتی نسلی که قبل از انقلاب را ندیده هم او را می‌شنانسد.
به همین سادگی از یک برنامه تلویزیونی می‌شود به این نتیجه رسید که سانسور جواب نمی‌دهد که اگر می‌داد امروز ما باید به هم نگاه می‌‎کردیم و می‌گفتیم: حیایی ادای چه کسی را درآورد؟
  

    کد ویدیو  دانلود    فیلم اصلی          
 
ربنای شجریان فقید؛ در صداوسیما سانسور شد ولی مردم همچنان از آن حرف می‌زنند وقتی هنگامه اذان مغرب می‌شود از این نغمه زیبا سخن به میان می‌آورند و حتی با موبایل‌شان آن را پخش می‌کنند.
در عصری زندگی می‌کنیم که سانسور و ممیزی مثل بستن مسیر آب در سرزمین‌های پر باران روزی زمین‌های کشاورزی است. اگر جلوی آب را از زمین بگیرید، آنها از آسمان سیراب می‌شوند و این یعنی کوبیدن آب در هاون.
چقدر باید یک تجربه غلط را تکرار کنیم. مگر ویدیو در دهه 60 و 70 ممنوع نبود؟ مردم از کجا فیلم‌های هالیوودی، بالیوودی، فیلم‌های فارسی قبل از انقلاب و حتی مسابقات کشتی کج را می‌دیدند؟ تازه دور زدن سانسور در آن زمان فیزیکی و با قایم کردن دستگاه ویدیو زیر کاپشن یا داخل بقچه نان بود حالا که با امواج می‌شود به راحتی از مانع ممیزی پرید.
دیگر زمان «از دل برود هرآنکه از دیده برفت» گذشته است و به لطف شبکه‌های اجتماعی و گسترش ایترنت همه در معرض دیده شدن هستند مگر آنکه دیگر خود فرد تارک دنیا شود و حاشیه نشینی را به حضور ترجیح دهد. الان بازیگرانی که در صداوسیما ممنوع از کار هستند، در شبکه‌های اجتماعی‌شان به گونه‌ای حضور دارند که خیلی‌ها اصلا نمی‌دانند که او ممنوع از کار است.
امروز نمی‌شود جلوی دیده شدن را گرفت و این یعنی سانسور به پایان خط خود رسیده است. طرح صیانت هم نمی‌تواند به این بدن بی‌جان کمک و آن را احیا کند. همانگونه که امروز مردم در تلگرام و توییتر فیلتر شده حضور دارند و کار خود را می‌کنند.                           ",https://www.asriran.com/003V3k
834412,۱۴۰۱/۰۱/۲۱,بین الملل,ارسال دارو و غذا با پهپاد در پی شیوع مجدد کرونا در چین,"ارسال‌های اخیر عمدتا توسط پهپادهای""SF Fangzhou X۸"" که حداکثر وزن برخاست ۴۲ کیلوگرم را دارند و قادر به حمل ۱۰ کیلوگرم مواد تا مسافت ۲۰ کیلومتری هستند، انجام شده است.","در پی شیوع مجدد ویروس کرونا در چین مقامات این کشور از هواپیمای بدون سرنشین/پهپاد برای ارسال دارو و غذا به برخی مناطق استفاده کرده‌اند.
به گزارش ایسنا و به نقل از چاینادیلی، اخیرا دو پهپاد حامل ۲۰ کیلوگرم برنج و سبزیجات از یک انبار در منطقه جینشان شانگهای چین به پرواز درآمدند. پنج دقیقه بعد، پهپادها در یک فضای باز در روستای بااووی در سه کیلومتری جینشان فرود آمدند. پس از فرود، افراد حاضر در محل، پیش از توزیع مواد بین ساکنان محلی، آنها را ضد عفونی کردند. این دو پهپاد توسط ""پایگاه هواپیماهای بدون سرنشین شرق چین""(East China Unmanned Aerial Vehicle) در منطقه صنعتی جینشان ارسال شده بودند.
""ژو بین""(Xue Bin) مدیر این پایگاه گفت: ما از زمان شیوع این دور جدید همه‌گیری ویروس کرونا، تحویل اقلامی شامل دارو و بسته‌های غذایی توسط پهپادها را آغاز کردیم. اکنون ما از آنها برای حمل و نقل مواد غذایی مانند برنج، سبزیجات و گوشت نیز استفاده می‌کنیم.
ارسال‌های اخیر عمدتا توسط پهپادهای""SF Fangzhou X۸"" که حداکثر وزن برخاست ۴۲ کیلوگرم را دارند و قادر به حمل ۱۰ کیلوگرم مواد تا مسافت ۲۰ کیلومتری هستند، انجام شده است.
ژو در ادامه افزود: پهپادها عمدتا برای توزیع مواد در شهر استفاده می‌شوند، اما می‌توانند اقلام کمک‌های اولیه را نیز تحویل دهند. این روش تا حد زیادی اثربخشی توزیع اضطراری مواد را بهبود می‌بخشد زیرا در این روش تحویل، هیچ ترافیکی وجود ندارد. هفته گذشته، ظرف نیم ساعت پس از دریافت درخواست فوری، داروی کاهش فشار خون از طریق پهپاد به ""جی رو وانگ"" ناظر تولید در یک کارخانه تحویل داده شد.
جی گفت: این یک اورژانس واقعی برای من بود. به لطف تحویل به موقع توسط پهپاد، اکنون داروی کافی برای یک ماه دارم.
در همان روز، حدود ۱۲۰۰ کیت تست آنتی ژن از پایگاه هواپیماهای بدون سرنشین شرق چین به یک ناحیه قرنطینه شده در عرض ۲۰ دقیقه تحویل داده شد.
علاوه بر تحویل مواد غذایی و تجهیزات فوریت‌های پزشکی، از هواپیماهای بدون سرنشین برای اعلام عمومی نیز استفاده شده است. از اوایل شیوع این بیماری، مقامات شهر ژوانچیائو در منطقه مینهنگ شانگهای از هواپیماهای بدون سرنشین برای اطلاع رسانی به ساکنان در مورد انجام آزمایش اسید نوکلئیک رایگان استفاده می‌کردند.
آزمایش اسید نوکلئیک(NAT) روشی است که در آن اسید نوکلئیک خاصی را تشخیص داده می‌شود و معمولا می‌تواند تشخیص دهد که باکتری یا ویروس بیماری‌زا وارد خون، ادرار، بافت‌ها و … شده‌ است یا خیر.
""پایگاه هواپیماهای بدون سرنشین شرق چین"" با مساحت ۲.۷۳ کیلومتر مربع یکی از اولین پایگاه‌های آزمایشی پهپاد غیرنظامی در چین است که در سال ۲۰۱۸ ساخته شد و دارای بیش از ۵۰ مدل پهپاد برای اهداف لجستیکی و ضد عفونی است. بیش از ۳۰ پهپاد و پنج اپراتور با تجربه این پایگاه در آخرین دور پیشگیری از این بیماری همه‌گیر که شامل تحویل دارو، ضد عفونی و گشت زنی بود، شرکت کردند.                           ",https://www.asriran.com/003V4G
834414,۱۴۰۱/۰۱/۲۱,ورزشی,جزییات برخورد رونالدو با کودک اوتیسمی در ورزشگاه,پسرم موبایلش را پایین آورد تا ببیند چه چیزی است، حتی حرفی نزد ولی رونالدو به دست او ضربه زد و گوشی را گرفت.,"کریستیانو رونالدو با هواداری که اوتیسم داشت درگیر شد و مادر این کودک از ستاره پرتغالی انتقاد کرد.
به گزارش ایسنا و به نقل از گاردین، منچستریونایتد در هفته سی و دوم رقابت‌های لیگ برتر انگلیس با یک گل برابر اورتون شکست خورد. رونالدو بعد از این بازی که بسیار عصبی بود با هوادار اورتون برخورد تندی داشت. زمانی که رونالدو و بازیکنان یونایتد قصد ترک زمین را داشتند رونالدو با این فرد برخورد داشت.
مادر هوادار اورتون درباره جزییات این حادثه گفت: وقتی بازی تمام شد، بازیکنان منچستریونایتد شروع به ترک زمین کردند. وقتی آن‌ها از کنار زمین رد شدند، دقیقا در کنار تونل بودیم. پسرم در حال فیلمبرداری از همه آن‌ها بود. رونالدو جوراب‌هایش را پایین انداخته بود و پایش خونریزی می‌کرد.
پسرم موبایلش را پایین آورد تا ببیند چه چیزی است، حتی حرفی نزد ولی رونالدو به دست او ضربه زد و گوشی را گرفت. من داشتم گریه می‌کردم. هنوز هم می‌لرزم. جیکوب پسرم در شوک کامل بود. او اوتیسم دارد بنابراین تا زمانی که به خانه برگشت کاملاً این قضیه را هضم نکرد که چه اتفاقی افتاد. او بسیار ناراحت است.
سارا کلی هم‌چنین فاش کرد که ملی پوش پرتغالی ""الگو"" پسرش است.
او در پایان گفت: او یک پسر اوتیسمی است و توسط یک بازیکن فوتبال مورد تعرض قرار گرفته است. من به عنوان یک مادر به این موضوع نگاه می‌کنم.                           ",https://www.asriran.com/003V4I
834411,۱۴۰۱/۰۱/۲۱,سیاسی,پیشنهاداتی برای استفاده گردشگری ایران از جام جهانی قطر,رویکرد دیگر، جذب تماشاگران دنیا به سمت ایران است. فاصله بین مسابقات موقعیت مناسبی است تا تماشاگران از کشور کوچک قطر به سمت سایر مقاصد گردشگری از جمله ایران سفر کنند.,"مدیرکل دفتر بازاریابی و توسعه گردشگری خارجی وزارت میراث فرهنگی گفت: وزارت خارجه با پیشنهاد حذف روادید ۲ ماهه بین ایران و قطر در جام جهانی موافقت کرده است که این مشوق خوبی برای حضور توریست‌های خارجی از قطر در ایران است.
به گزارش تسنیم، برنامه‌ گفت‌و‌گوی اقتصادی با موضوع ""ظرفیت‌های اقتصادی جام جهانی قطر برای ایران و فرصت‌سوزی‌های احتمالی"" امروز به صورت مشترک با خبرگزاری تسنیم و با حضور محسن احمدی‌فرد کارشناس مجری و دکتر معصومه اسمعیل‌نژاد تهیه‌کننده از رادیو گفت‌و‌گو پخش شد.
""حرمت‌الله رفیعی"" رئیس انجمن صنفی دفاتر خدمات مسافرت هوایی و جهانگردی ایران، ""جمشید حمزه‌زاده"" رئیس جامعه هتلداران ایران، ""رضا خادم‌الرضا"" عضو جامعه تورگردانان ایران، ""محمدصالح جوکار"" عضو هیات رئیسه فراکسیون گردشگری مجلس شورای اسلامی و دکتر ""لیلا اژدری"" مدیرکل دفتر بازاریابی و توسعه گردشگری خارجی وزارت میراث فرهنگی، گردشگری و صنایع دستی میهمانان این برنامه هستند.
آقای رفیعی رئیس انجمن صنفی دفاتر خدمات مسافرت هوایی و جهانگردی ایران در ابتدای این برنامه گفت: ما یک فرصت 6 ماهه تا برگزاری مسابقات جام جهانی داریم اما استاد فرصت‌سوزی رویدادها هستیم. رویداد اکسپوی دوبی رویدادی بود که توسط ما نادیده گرفته شد و بیش از 50 مقام رسمی در آن رویداد حضور پیدا کرده بودند.
وی گفت: چرا فقط به کیش توجه داریم ما با یک ساعت از مرکز ایران به شهرهای مختلف قطر مسافرت می‌کنیم. این جام جهانی امتحان سختی برای متولیان کار خواهد بود به این دلیل که قاطبه مردم نگاه ویژه‌ای به جام جهانی دارند. برد قطعی تیم ملی و برداشت مادی از این رویداد بزرگ باید اهداف اصلی ما باشد. ایران همسایه قطر است و باید بهره‌برداری حداکثری از این رویداد را داشته باشیم.
""رضا خادم‌الرضا"" عضو جامعه تورگردانان ایران در ادامه گفت: مشکلاتی که در صنعت گردشگری داریم مسائل بسیار زیادی را شامل می‌شود. اکسپو فرصت خوبی بود که در همسایگی ایران از دست رفت. بخش خصوصی زمانی قوی و محکم خواهد بود که حمایت‌ها و برنامه‌ریزی‌های کلانی در آن حوزه وجود داشته باشد. در 10 سال گذشته اتفاق خاصی ندیدیم. در 6 ماهه گذشته دکتر ضرغامی جلسات زیادی را گذاشتند و نشست‌های زیادی نیز برگزار شد.
وی ادامه داد: ظرفیت‌ها معرفی شده و بسترها تعریف شد ضمن آنکه چند وزارتخانه باید با یکدیگر هم‌گرایی داشته باشند. وزارت خارجه در جلسات مختلف برای ورود و اینکه تعداد قابل توجهی از تورهای مختلف را بپذیریم باید تسهیلگری کند. به راحتی می‌توانیم برای 50 کشور برنامه‌ریزی کنیم ضمن آنکه 250 دفتر داریم که کار ورود تورها را انجام می‌دهند.
""جمشید حمزه‌زاده"" رئیس جامعه هتلداران ایران در ادامه این برنامه گفت: خوشبختانه ظرفیت بسیار خوبی هم درمناطق آزاد و کیش و قشم و سایر استان‌ها داریم. از لحاظ قیمتی ارزان‌ترین قیمت برای هتل‌ها ایران است که این را خود سازمان جهانی جهانگردی اذعان کرده است. قیمت یک هتل در ایران 25 دلار و در قطر بیش از 300 دلار است و به همین خاطر بسیاری از مسافران را شاهد خواهیم بود.
وی گفت: از لحاظ همکاری‌ها از ناحیه مدیران دولتی هیچ‌گونه اعلام آمادگی و برنامه‌ریزی نبوده است. امروز وزیر راه قطر به کیش آمده و با مدیران ایرانی جلسه داشته است درحالی که از بخش خصوصی هیچ‌گونه دعوتی نشده است. در حال حاضر در جزیره کیش بدون ویزا امکان تردد است و 4 هزار تخت برای هر شب اعلام آمادگی شده است. در کل تا 50 هزار تخت آمادگی را داریم با رعایت کامل پروتکل‌های بهداشتی خدمات‌دهی را انجام دهیم.
دکتر ""لیلا اژدری"" مدیرکل دفتر بازاریابی و توسعه گردشگری خارجی وزارت میراث فرهنگی، گردشگری و صنایع دستی گفت: ما برنامه‌ریزی برای جام جهانی قطر را از خرداد ماه 1399 آغاز کردیم و جلساتی را برگزار کرده و ایده‌های خود را مطرح کردیم. جام جهانی قطر در نزدیکترین مسیر به ایران برگزار می‌شود و بهترین فرصت است تا جاذبه‌های گردشگری خودمان را به دنیا معرفی کنیم.
وی گفت: رویکرد دیگر، جذب تماشاگران دنیا به سمت ایران است. فاصله بین مسابقات موقعیت مناسبی است تا تماشاگران از کشور کوچک قطر به سمت سایر مقاصد گردشگری از جمله ایران سفر کنند. قطر یک کشور کوچک است و امکانات اقامتی آنها به اندازه کافی نیست و به همین دلیل مذاکراتی را با سایر کشور از جمله ایران انجام داده است.
اژدری تصریح کرد:‌ امروز وزیر راه قطر در کیش حضور دارد و یک هیئت نیز از ایران در حال مذاکره است. ما طی جلساتی که با همه ذی‌نفعان داشتیم و تقاضای بخش خصوصی این بوده که لغو روادید یا تخفیف در صدور روادید می‌تواند مشوق خوبی برای حضور توریست‌های خارجی از قطر در ایران باشد و وزارت خارجه با این پیشنهاد موافقت کرده است و نامه‌ای را نیز به معاون اول رئیس‌جمهور ارسال کردند و منتظر هستیم تا از لحاظ قانونی، دستور بودجه‌ای آن ابلاغ شود و مدت زمان لغو روادید 2 ماهه است.
وی گفت: بخش خصوصی همچنین معتقد است که تعداد پروازهای کمی بین ایران و قطر وجود دارد که این مشکل نیز در سفر رئیس‌جمهور به قطر حل شده و 70 پرواز هفتگی با ایرلاین‌های ایرانی در آن مقطع زمانی خواهیم داشت.                           ",https://www.asriran.com/003V4F
834409,۱۴۰۱/۰۱/۲۱,اجتماعی ,منتظر گردو غبار جدید باشد,روزهای چهارشنبه و پنجشنبه علاوه بر ارتفاعات البرز مرکزی در شمال آذربایجان شرقی، آذربایجان غربی و کردستان،‌ دامنه‌های زاگرس مرکزی وافع در غرب و جنوب غرب و مناطقی از اصفهان،‌فارس و بوشهر بارش پیش بینی می‌شود.,"سازمان هواشناسی با اشاره به ورود توده جدید گردوخاک از عراق به داخل کشور از بارش باران در برخی استان‌ها طی امروز تا جمعه خبر داد.
به گزارش خبرآنلاین، بر اساس تحلیل نقشه‌های همدیدی و آینده‌نگری سازمان هواشناسی امروز در دامنه‌های جنوبی البرز واقع در استان‌های سمنان و تهران،‌استان‌های مازندران، گلستان،‌خراسان شمالی و برخی مناطق خراسان رضوی ابرناکی،‌رگبار پراکنده باران،‌رعدوبرق و وزش باد شدید موقتی پیش‌بینی شده است. در برخی مناطق شرق و جنوب شرق کشور نیز وزش باد شدید گاهی گردوخاک روی می‌دهد.
در جنوب غرب و غرب کشور آسمان همچنان غبارآلود خواهد بود. فردا دوشنبه در اکثر مناطق کشور جو آرامی حاکم است و در ارتفاعات غرب و جنوب غرب وزش باد،‌ابرناکی و در نوار جنوبی کشور وزش باد شدید روی می‌دهد که باعث مواج شدن خلیج‌فارس و دریای عمان می‌شود.
بر اساس اعلام سازمان هواشناسی از روز سه‌شنبه تا جمعه گذر امواج تراز میانی جو از نوار غربی کشور پیش‌بینی می‌شود که باعث ابرناکی ورگبار در ارتفاعات واقع در شمال غرب و غرب کشور و ارتفاعات البرز مرکزی می‌شود.
روزهای چهارشنبه و پنجشنبه علاوه بر ارتفاعات البرز مرکزی در شمال آذربایجان شرقی، آذربایجان غربی و کردستان،‌ دامنه‌های زاگرس مرکزی وافع در غرب و جنوب غرب و مناطقی از اصفهان،‌فارس و بوشهر بارش پیش بینی می‌شود.
طی این دو روز وزش باد روی کشور عراق باعث خیزش گردوخاک و انتقال آن به غرب کشور می‌شود که کاهش کیفیت هوا و دید افقی در این مناطق را به‌دنبال دارد                           ",https://www.asriran.com/003V4D
834406,۱۴۰۱/۰۱/۲۱,اجتماعی ,پتروشیمی میانکاله؛ صدای این پیرمرد چوپان باشید (فیلم),او به زبان محلی توضیح می‌دهد که افتتاح پتروشیمی در میانکاله چه ضرر و زیانی به آن‌ها و زندگی شان می‌زند.,"‌            

    کد ویدیو  دانلود    فیلم اصلی          
پیرمرد می‌گوید یه ساختمان کوچک بسازی، جنگل‌بانی پدرت رو در میاره حالا چطور شده مرتع به این بزرگی رو می‌خوان پتروشیمی کنن و صدا از کسی در نمیاد...‌او ادامه می دهد دست ما به جایی بند نیست، یک نفر درد ما را به گوش مسئولان برساند شاید فرجی شود‌./فرهیختگان                           ",https://www.asriran.com/003V4A
834408,۱۴۰۱/۰۱/۲۱,حوادث,گرد و خاک پرواز آبادان - تهران را لغو کرد,بنابر اعلام اداره حفاظت محیط زیست آبادان میزان آلودگی هوا هم اکنون در آبادان هزار و ۲۰۰ میکروگرم بر متر مکعب معادل ۸ برابر حد استاندارد هوای پاک است.,"ایرنا: پدیده گرد و خاک و کاهش دید، پروازهای رفت و برگشت مسیر آبادان - تهران را لغو کرد.
به گزارش روابط عمومی فرودگاه بین المللی آیت الله جمی آبادان، پرواز صبح یکشنبه آبادان به تهران هواپیمایی کیش ایر به دلیل انتشار بیش از حدمجاز ریزگردها لغو شد.
گرد و غبار و کاهش دید افقی در فرودگاه آیت الله جمی آبادان پرواز شماره ۷۱۰۴ که قراز بود ساعت ۱۰ و ۲۵ دقیقه از آبادان به مقصد تهران انجام شود را لغو کرد.
بنابر اعلام اداره حفاظت محیط زیست آبادان میزان آلودگی هوا هم اکنون در آبادان هزار و ۲۰۰ میکروگرم بر متر مکعب معادل ۸ برابر حد استاندارد هوای پاک است.
گرد و غبار ادارات و مدارس استان خوزستان را امروز تعطیل کرد.                           ",https://www.asriran.com/003V4C
834343,۱۴۰۱/۰۱/۲۱,عمومی,هزینه های قابل قبول شرکت های خدماتی,,"از مهم‌ترین مسائلی که کارفرمایان تمایل دارند اطلاع کاملی از آن داشته باشند، هزینه های قابل قبول شرکت های خدماتی است. البته قبل از ارائه توضیحات لازم در خصوص هزینه های اجتناب‌ناپذیر یا نحوه ایجاد هزینه، باید به موضوع مهم نحوه ارائه هزینه ها اشاره کنیم. شما در ابتدا باید چرخه فعالیت خود را جزء به جزء ارائه کنید. از این نظر که اگر به واسطه‌ی صرفه‌جویی در هزینه ها بخشی از کار را خودتان انجام می‌دهید یا با شرکت خدماتی خود عقد کنید یا برای واگذاری کار به دلیل نشان دادن کار، از ظرفیت های موجود قانونی استفاده می‌کنید و اگر برای قسمتی از کار اسناد و مدارک قابل اتکایی نداشتید، باید به خوبی چرخه فعالیت را برای مسئول رسیدگی‌کننده یا شریک تجاری شرکت خود ترسیم کنید. 
حتماً در اینجا این سوال برای شما مطرح می‌شود که من شریکی ندارم یا شاید برای برخی از شما این مصداق که ممیز مالیاتی نماینده‌ی شریک شماست، دور از ذهن باشد. اما بر اساس قرارداد قانونی یا به حکم قانون، شما موظفید 25% از سود خالص شرکت را به عنوان مالیات بپردازید که بر این اساس، دولت شرکت شما و ممیز مالیاتی نماینده دولت است که همچون سایر شرکای شرکت شما که در سرمایه با شما شریک‌اند، می‌خواهد بیشترین سود را از فعالیت شرکت کسب کند. علی‌رغم تمام مشکلات، این نگاه حاکم است که سرمایه شرکت های خدماتی نیروی انسانی و مابقی آن سود خالص است. برای دادن پاسخ و بررسی این مسئله سعی داشتیم تا با آقای علی مولایی، مدیر موسسه مالیاتی دادیس، در ارتباط باشیم تا بتوانیم به خوبی پاسخگوی برخی از سوالات شما باشیم. در این خصوص پیشنهاد می‌کنم به توضیح سرفصل‌هایی همچون مالیات اجاره شرکت های خدماتی توجه بفرمایید.

نحوه ارائه اسناد هزینه های شرکت های خدماتی
در ابتدا توجه داشته باشید نحوه ارائه اسناد و مدارک به مسئول رسیدگی‌کننده مشابه تمام موضوعات تخصصی یا فنی در بازاریابی یا ارائه خدمات با بهترین کیفیت به منظور جذب مشتری، از اهمیت بسیار بالایی برخوردار است. به عبارت دیگر، شما باید به نحوی اسناد هزینه های شرکت را ارائه کنید که مسئول رسیدگی‌کننده بدون چانه‌زنی، خریدار نحوه‌ی ارائه یا اسناد و مدارک شما باشد. اما قبل از کیفیت ارائه، باید به اسناد و مدارک توجه کنیم که طبق قانون، اسناد قابل اتکا شامل صورت‌حساب نوع اول، دوم یا سوم می‌باشند. صورت‌حساب نوع اول با داشتن شماره سریال چاپی، اطلاعات هویتی و اقتصادی فروشنده و خریدار و مشخصات کالا یا خدمات ارائه شده با ذکر مبلغ جزء و مقدار است. صورت‌حساب نوع دوم منوط به استفاده از صندوق فروش می‌باشد که با توجه به مشکلاتی اجرایی نشده است. صورت‌حساب نوع سوم با این تفاوت با صورت‌حساب نوع اول است که شماره سریال آن چاپی و دارای کد رهگیری از طرف سازمان امور مالیاتی می‌باشد.
و در صورتی که فروشنده یا ارائه‌کننده خدمات از ارائه صورت‌حساب قابل قبول سازمان امور مالیاتی امتناع کرد، حتی‌المقدور باید صورت‌حسابی با مهر و دارای شماره تلفن و آدرس از ایشان دریافت کنیم. اما ارائه حداقل‌ها به مسئول رسیدگی‌کننده نسبت به گزارشی شفاهی از اتکای بیشتری برخوردار است.
هزینه های غیر قابل قبول شرکت های خدماتی
برای تشریح هزینه های غیر قابل قبول شرکت های خدماتی باید در ابتدا بررسی کنیم که چه هزینه هایی از جانب سازمان امور مالیاتی جزء هزینه های قابل قبول می‌باشند. برای ارائه هزینه به ممیز مالیاتی در مراودات مالی خود باید به شکل و ماهیت ارائه هزینه ها توجه کنیم. در بررسی ماهیت هزینه شرکت های خدماتی نیز باید به تعلق هزینه به دوره مالی و واحد مورد رسیدگی توجه کنیم و به منظور رعایت شکلی هزینه ها به عنوان یک زبان مشترک گزارشگری باید به سرفصل هزینه های قابل قبول توجه داشته باشیم. به طور مثال، سرفصل هزینه های متفرقه یا سایر هزینه ها در دفتر کل یا دفتر روزنامه جزء هزینه های غیر قابل قبول شرکت های خدماتی است؛ به این واسطه که این هزینه در قانون تعریف نشده است و به این ترتیب سرفصل هزینه هایی که برای سازمان امور مالیاتی تعریف نشده باشد، در رسیدگی‌های مالیاتی رد یا برگشت داده می‌شوند. در این زمینه، باید به برگشت یا هزینه هایی با مبالغ بالای 5 میلیون تومان که از حساب‌های غیر رسمی شرکت پرداخت شده‌اند، توجه داشته باشیم. به این شکل که باید منبع پرداخت‌کننده در حساب‌ها مشخص باشد؛ زیرا سازمان امور مالیاتی نیز در متن صریح قانون اذعان داشته است که هزینه های بالای 5 میلیون تومان باید از حسابی پرداخت شود که گردش آن در دفاتر مؤدی ثبت و ضبط شده باشد. در راستای استفاده از تمام ظرفیت‌های قانونی و برای اطلاع از آخرین قوانین معافیت های مالیاتی با مشاور مالیاتی یا کارشناسان حوزه مالیات در ارتباط باشید. ما به شما تماس با تلفن مشاور مالیاتی موسسه خدمات مالی dadis.ir را پیشنهاد می‌کنیم.

هزینه اجاره شرکت های خدماتی
از مهم‌ترین هزینه های کسب و کار شما هزینه اجاره شرکت خدماتی یا محل فعالیت شماست. اگر شما مالک هستید، توصیه می‌کنیم سندی مبنی بر اجاره تنظیم، و اجاره‌نامه را به خدمت مسئول رسیدگی‌کننده تقدیم کنید. این دقیقاً مصداق موضوعی است که در ابتدای این نوشتار به آن اشاره کردیم؛ چرا که هزینه اجاره یک هزینه پنهان در کسب و کار شماست که به واسطه‌ی مالکیت شما باعث می‌شود تا سود شما بیشتر از واقع نشان داده شود. البته در قانون این امکان فراهم شده است که هزینه اجاره‌ای که شرکت ابراز می‌کند، بدون بررسی نسبت به صحت و سقم آن از جانب سازمان امور مالیاتی قابل پذیرش است. البته توصیه می‌کنم برای اینکه سایر اسناد و مدارک شما یا صداقت گزارشگری شما زیر سوال نرود، هزینه اجاره خود را به صورت منطقی یا معقول ابراز بفرمایید. توجه داشته باشید که اگر اجاره‌دهنده به شرکت خودتان باشید یا مستأجر باشید، طبق قانون، شرکت های خدماتی موظف‌‌اند بر اساس 75% اجاره پرداختی، مالیات موجر را محاسبه کنند. شرکت های خدماتی تا پایان ماه بعد از موعد پرداخت اجاره موظف‌اند طی فیشی به نمایندگی و به نام موجر مالیات اجاره را پرداخت کنند. بر اساس توضیحات ذکر شده، مالک موظف به تسلیم اظهارنامه اجاره املاک است و در صورت عدم تسلیم اظهارنامه، مشمول جریمه عدم تسلیم اظهارنامه می‌شود.

نحوه ارائه اسناد و مدارک به سازمان امور مالیاتی
نحوه ارائه اسناد و مدارک به سازمان امور مالیاتی موضوعی است که با توجه به فعالیت شرکت های خدماتی و موضوع رسیدگی به تراکنش های بانکی مورد توجه فعالان اقتصادی قرار گرفته است. با مطالعه متن قانون در تمام بخشنامه‌های رسیدگی به تراکنش های بانکی متوجه امکان استناد به اظهارات مؤدیان می‌شویم که این موضوع اگر به نحوی صحیح گزارش بشود، برای قانون‌گذار حائز اهمیت می‌باشد. اما متأسفانه مؤدیان به واسطه عدم آشنایی با نحوه ارائه نسبت به اجرای قانون معترض‌اند. در همین خصوص شما می‌توانید در صورت عدم وجود اسناد و مدارک قابل اتکا، چرخه فعالیت یا چرخه عملیات را برای ممیز مالیاتی تشریح کنید که با توجه به وضعیت رقابتی بین موسسات خدماتی برای به دست آوردن سهم بیشتری از بازار، متحمل چه هزینه هایی می‌شوید. اما هیچ‌گاه یک ارائه شفاف و منظقی از وضعیت کسب و کار خود را با درد و دل و شکایت از وضعیت اقتصادی اشتباه نگیرید؛ چرا که ادله منطقی شما قابل استناد است. اما اگر از شکل صحیح ارائه عدول کنید، باعث گمراهی و قضاوت غیرمنصفانه مسئول رسیدگی می‌شوید. پیشنهاد ما به شما این است که برای جمع‌آوری صحیح اسناد و مدارک و ارائه صحیح گزارش در زمان رسیدگی و در صورت نیاز تشریح لایحه دفاعیه در جلسه رسیدگی یا برای حضور در هیات‌های حل اختلاف مالیاتی و کسب اطلاع از جوانب قانون با مدیریت موسسه مالیاتی دادیس، به شماره همراه 09121966291 تماس حاصل فرمایید.                           ",https://www.asriran.com/003V39
834407,۱۴۰۱/۰۱/۲۱,اجتماعی ,عباس عبدی: طرحي نو در اندازیم؛ همه ما به مردم و ميهن خود بدهكاريم,در اين فرهنگ سياسي، شعار اصلي «مرگ بر…» است. اين سه نقطه را هر نيروي سياسي بسته به موقعيت خود پر مي‌كند. تفاوت فقط در كلمه‌اي است كه به جاي اين سه نقطه مي‌نشيند و نه در اصل شعار.,"عباس عبدی در روزنامه اعتماد نوشت: در آغاز قرن ۱۵ بايد طرحي نو در انداخت و كوشيد كه ايران را از اين پيچ تاريخي آن به سلامت عبور داد. همه ما به مردم و ميهن خود بدهكاريم. شايد فراموش كردن ستيز و‌ مبارزه‌جويي تنها راه ما براي عبور از اين پيچ تاريخي باشد. هر كس در اين راه پيشگام شود شجاع‌تر و اخلاقي‌تر رفتار كرده است.
اين يادداشت طولاني‌تر از حد معمول است، ايرادي هم ندارد، چراكه آخرين يادداشت سال است و قصد طرح پرسش و ايده‌اي را درباره موقعيت ما در آستانه قرن جديد دارد.
امسال پايان قرن ۱۴ هجري خورشيدي است. كافي است كه نگاهي به سال ۱۳۰۰ و ۱۲۰۰ و ۱۱۰۰ يعني ابتداي سه قرن گذشته بيندازيم. سال ۱۱۰۰، زماني است كه صفويه ضعيف شده و سال بعد از آن محمود افغان خاك ايران را به توبره كشيد. ابتداي قرن ۱۳ خورشيدي ايران درگير جنگ با روسيه در قفقاز بود. حول و حوش ابتداي قرن ۱۴، درگير آثار جنگ جهاني اول، قحطي، بي‌ثباتي و اختلافات داخلي و خطر تجزيه‌طلبي بود.
اكنون كشور در ابتداي قرن ۱۵ نيز درگير تنش‌هاي كوچك و بزرگي است كه فعلا مهم‌ترين آن بحث برجام و تركش‌هاي جنگ اوكراين و تنش‌هاي منطقه‌اي است. هر چند جزييات وضعيت ايران در اين چهار مقطع يكسان نيست، ولي بي‌ثباتي و جنگ و فقر عمومي و گسيختگي اجتماعي وجه مشترك هر چهار مقطع زماني است.
البته در اين فاصله‌ها حركت‌هاي رو به رشد نيز بوده، ولي آنچه توصيف شد، وجه مشترك طليعه ۴ قرن‌ اخير ايران است. اميدواريم كه اين‌بار برخلاف گذشته گام‌هاي رو به پيش سريع‌تر برداشته شود.
تا پيش از قرن اخير، ساختار سياسي حاكم در كشور مثل ساير كشورهاي منطقه مبتني بر زور و غلبه يك خانواده، ايل و قبيله بود و كشور نيز بسيار بزرگ بود و هرگاه فرصتي پيش مي‌آمد، حكومت‌هاي محلي سر به شورش برمي‌داشتند و پرچم جدايي را برمي‌افراشتند.
جنگ‌هاي روس يا هجوم محمود افغان و هرج و مرج بعد از سقوط صفويه مصداق اين وضع است تا اينكه پس از يك دوره طولاني هرج و مرج، حكومت قاجار بر سر كار آمد و سپس دوره جديدي از ثبات نسبي آغاز شد هر چند به دليل تداوم حضور قدرتمند ايلات و خوانين همچنان كشور را ناپايداري و ظلم تهديد مي‌كرد لذا در پايان آن شاهد شكل‌گيري مطالبات گسترده براي تغيير مناسبات جامعه و قدرت هستيم و در پي آن مردم خواهان مشروط و مقيد و پاسخگو شدن قدرت شدند كه انقلاب مشروطيت شكل گرفت كه افتخار جامعه ايراني است.
شعار محوري آن «قانون» و عدليه بود. علي‌رغم اينكه بلوغ سياسي جامعه ايران در اين فرآيند مشهود است، ولي با آن انقلاب نتوانست مشكلات خود را حل كند، زيرا بي‌ثباتي و استبداد در پوشش ديگري خود را بازتوليد كرد و جامعه نيز نتوانست يا نخواست مانع آن شود، حتي عده‌اي راه نجات ايران را همين روش دانستند.
آنچه كه در اين چند قرن در عرصه سياسي شاهد آن بوديم و به عنوان يك قاعده كلي همواره جاري و ساري بوده است، كنش سياسي «دوگانه سركوبگري- سرنگوني‌طلبي» مبتني بر حذف است. خصوصيتي كه به هنجار سياسي و به تعبير دقيق‌تر فرهنگ سياسي غالب بر ذهن و عمل انسان ايراني تبديل شد.
انقلاب مشروطيت كه براي حل اين مساله ايران رخ داده بود نيز نتوانست اين مشكل را حل كند، هر چند چهره آن را تغيير داد. از قتل آشكار در ميدان نظامي بدون قانون آن را به عرصه ترور و كميته مجازات و سپس كودتا و خونريزي و پس از آن سركوب حكومتي و نيز قدرتمندي پزشك احمدي و… و از همه بدتر سركوب در ذيل قانون بود كه نمونه‌هاي آن را در قوانين رضاخاني مي‌بينيم.
تحولات دوره رضاشاه بسيار چشمگير و گسترده بود ولي چون با استبداد راي همراه شد، مثل گاو نه من شيرده عمل كرد. روزي كه در ۴ شهريور ۱۳۲۰ دو فروند طياره، بالاي تهران به پرواز درآمدند و اعلاميه‌هاي دولت‌هاي متفقين را بر فراز تهران منتشر كردند، پادگان‌هاي ارتش رضاشاه كه در سركوب و اختناق كارآمد بودند، فوري خالي شد و پرسنل آن لباس‌هاي خود را در آوردند و اسلحه را زمين گذاشتند و آن ارتش بيش از صد هزار نفري و نسبتا مجهز در چشم به هم زدني تسليم شد، به‌طوري كه رضاشاه براي رفتن از كاخ مرمر به كاخ سعدآباد نيز فاقد نيروي محافظ بود و شد آنچه كه همه مي‌دانيم و در ميان شادي مردم، با خفت از ايران تبعيد شد. چرا؟ به اين علت كه علي‌رغم تغييراتي كه ايجاد كرده بود، مردم و نخبگان را طي ۱۰ سال تحقير و از صحنه بيرون كرد و با اقدامات مستبدانه خود بذر كينه و نفرت را كاشت.
پس از شهريور ۱۳۲۰ نيز شكل‌گيري مبارزه در مفهوم لنينيستي، سكه رايج بود و هيچ‌گاه گامي در جهت حل اين ماجرا برداشته نشد، حتي مصدق نيز به نوعي به سياست ستيزه‌جويانه روي آورد كه در جريان انحلال مجلس و توقف انتخابات و حتي انتصاب سيدحسين فاطمي به وزارت ‌خارجه، اين فرهنگ سياسي ستيزه‌جويانه مشهود است و نتيجه آن نيز آرامش نبود كه كودتا و بازداشت‌ها و اعدام و سركوب محصول آن شد.
پس از او نيز شاه بر طبل حذف و انحصار كوبيد، اتفاقات ۳۹ تا ۴۲ نيز او را از اين راه پشيمان نكرد و تا انقلاب ادامه يافت. اين شيوه عمل حكومت شاه زمينه را براي رشد و گسترش فرهنگ سياسي «دوگانه سركوبگري- سرنگوني‌طلبي» در بين مخالفان شاه مساعد ساخت كه در جنبش چريكي آشكار‌ترين شكل تجلي آن را مي‌بينيم.
با تاسف بسيار بايد گفت اين فرهنگ سياسي هم‌چنان دوام داشته و بر ذهنيت نيروهاي سياسي و مردم عادي چيره شده است. مبارزه‌جويي و ستيز به عنوان يك ارزش همچنان محور اصلي سياست در ايران است. منظور من از فرهنگ سياسي ستيزه‌جويانه اين است كه يك نيروي سياسي بقا و رشد خود را در گرو حذف و نابودي نيروهاي سياسي مخالف مي‌داند و همه همت خود را براي حذف و نابودي ديگري صرف مي‌كند.
در اين فرهنگ سياسي، شعار اصلي «مرگ بر…» است. اين سه نقطه را هر نيروي سياسي بسته به موقعيت خود پر مي‌كند. تفاوت فقط در كلمه‌اي است كه به جاي اين سه نقطه مي‌نشيند و نه در اصل شعار. بر اين اساس، مبارزه‌جويي به سياستِ هويت و مرزبندي ميان ما و ديگران منجر مي‌شود. مبارزه فارغ از محتواي آن يك ارزش ذاتي تلقي مي‌شود. همه مبارزان كمابيش خود را در يك مقوله جاسازي مي‌كنند.
در اين فرهنگ سياسي، زندان رفتن، هزينه دادن، شعار دادن، چريك بودن و… به ارزش‌هاي متعالي سياسي و حتي معياري براي تشخيص حق از باطل تبديل مي‌شود و از آن طرف حذف و پرونده‌سازي و زندان كردن، تحقير كردن، راه‌هاي زندگي متعارف را بر مخالفان و منتقدان محدود كردن به عنوان روش مقابله به كار گرفته مي‌شود.
هر دو طرف در به كارگيري ادبيات تحقير و توهين و دروغ و جدل اشتراك دارند. دو طرف يكديگر را به نحو ناخواسته و خطرناكي توجيه و بازتوليد مي‌كنند. در نهايت هم دو طرف مثل هم مي‌شوند و از نظر رفتاري و گفتاري به يكديگر مي‌رسند و در پايان نيز يكي از اين دو قدرت را در دست مي‌گيرد و اين چرخه باطل همچنان ادامه دارد.
اگر ايران در سه قرن گذشته توانست از اين مراحل عبور كند، به دليل آن بود كه جهان تا اين حد كوچك و به هم پيوسته نبود. فراموش نكنيم كه حتي اين عبور نيز كم‌هزينه نبود. جدا شدن قفقاز، هرات و اشغال ايران و… هزينه‌هاي سنگين و زخم‌هاي ماندگار اين وضعيت بود، كه در كنار هزينه‌هاي فراوان انساني و مادي ديگر، كم هزينه‌هايي محسوب نمي‌شود.
اكنون در يك پيچ تاريخي جدي و پرخطر قرار داريم. اگر در اين پيچ تاريخي مرتكب اشتباه شويم، هزينه‌هاي اين نابخردي از هر دو طرف (حكومت يا مردم و نخبگان) بسيار بيشتر از گذشته خواهد بود، چراكه اكنون برخلاف گذشته چيزهاي بيشتري براي از دست دادن داريم. جهان كوچك و كوچك‌تر شده و متغيرهاي خارج از اراده ما به‌شدت اثرگذار هستند. طليعه اين اشتباه آشكار شده است.
آنچه كه در خرداد ماه آخرين سال قرن ۱۴، يعني همين سال ۱۴۰۰ رخ داد، نشانه‌اي از يك تحول كيفي خطرناك بود و همچنان نيز هست.
انتخابات خرداد ماه نقطه عطفي در مفهوم و كاركرد انتخابات در حفظ ثبات و قدرتمندي جامعه بود. بدون احياي اين قدرت در كنار ساير مولفه‌هاي قدرت نمي‌توان انتظار داشت كه ايران بتواند به سلامت از اين پيچ تاريخي عبور كند. پيچ تاريخي ايران، مبتني بر جبهه‌بندي حق و باطل نيست. نه اينكه هيچ نيرويي واجد عناصري از حق يا باطل نيست. در درجه اول حق و باطل چنان در هم تنيده شده است كه تمييز دادن آنها و تطبيق مصداق به دولت‌ها ممتنع است. نكته مهم‌تر اين است كه مساله ما در سطح بين‌المللي بيش از آنكه مرتبط با مساله حق يا باطل باشد، متاثر از قدرت است.
وظيفه حكومت‌ها حداقل در عرصه بين‌المللي تامين و تقويت مولفه‌هاي قدرت ملي است. همان‌طور كه آقاي رييس‌جمهور به درستي گفته‌اند: «دستيابي به فناوري پيشرفته حضور در فضا از جمله جلوه‌هاي اقتدار ملي است.» ولي اين جمله فقط بخش كوچكي از حقيقت وجوه گوناگون قدرت ملي است.
آنان كه با تاريخ آشنا هستند مي‌دانند كه ۶۰ سال پيش هنگامي كه اتحاد جماهير شوروي يوري گاگارين را به عنوان اولين فضانورد به دور كره زمين فرستاد چه وضعيتي در روابط دو بلوك ايجاد شد و چه غروري براي كمونيست‌ها و طرفداران آنها و چه سرشكستگي براي امريكا و غرب ايجاد شد؟ ولي كيست كه نداند اين مسابقه تازه در ابتداي راه بود.
قدرت فقط فناوري يك بعدي و نظامي نيست، ‌گرچه اين هم هست. اكنون و در درجه اول قدرت نرم‌افزاري و به ويژه در عرصه حكمراني خردمندانه مهم‌تر از هر چيز ديگري است. مولفه ديگر قدرت كه اهميت بسيار دارد، اعتماد اجتماعي و فقدان شكاف ميان دولت و ملت است كه از خلال نهاد دموكراسي تحقق مي‌يابد. اين قدرت در آزادي رسانه‌ها و قدرت رسانه بازتاب پيدا مي‌كند.
جامعه‌اي كه نمي‌تواند با اتكا به رسانه خود، مردم را درباره يك‌ خبر ساده قانع كند و منتظر است كه رسانه‌هاي فرامرزي آن را اطلاع‌رساني نمايند، اين جامعه، قدرتمند نيست. مولفه بعدي، قدرت مردم و متشكل بودن در نهادهاي مستقل از دولت و حكومت است. وقتي اين نهادها ضعيف باشند، دولت ناچار است همه اين وظايف را ايفا كند و اين فشار مضاعفي بر دولت وارد مي‌كند و آن را ناتوان‌تر از پيش مي‌سازد.
مولفه بعدي، دستگاه قضايي مستقل و حاكميت قانون به تمام معنا است. مولفه بعدي، قدرتمندي نظام آموزشي و استقلال دانشگاه‌هاي كشور است. جامعه‌اي كه نتواند به دانشگاهش استقلال دهد، قطعا نمي‌تواند از دانش و علم و فناوري به صورت پايدار و ماندگار بهره‌مند شود. قدرت در وجود عدالت و نبود تبعيض و فساد و فقر است. جامعه‌اي كه چهره كريه فقر در آن آشكار است نمي‌تواند قدرتمند تلقي شود.
در عرصه سخت‌افزاري، قدرت نظامي، قدرت اقتصادي، قدرت فناوري، در همه ابعاد و نه فقط يك‌بعدي، مولفه‌هاي اصلي قدرت ملي هر كشور هستند. از آن جشن‌هاي اتحاد جماهير شوروي براي سفر گاگارين به فضا چيز چنداني نمانده است، آنچه كه مانده جدايي جمهوري‌هاي آن امپراتوري و جنگ‌هاي داخلي و ميان-كشوري و آخرين آنها جنگ اوكراين است.
يادداشت طولاني شد. ايرادي ندارد. آخرين يادداشت سال است. در يك كلام در پيچ تاريخي مهمي قرار داريم. در قرون پيش، حكومت و نيروهاي سياسي درك درست و دقيقي از جهان جديد و تحولاتي كه در پي آن مي‌آيد، نداشتند. فاقد چشم‌انداز بودند و در ميانه ميدان سرگردان اسير تندباد حوادث شدند. امروز نيز كم و بيش همين است، چنين دركي در حكومت و نيروهاي سياسي غايب است.
اميد همه اين بود كه برجام به نتيجه برسد، هنوز هم نااميد نيستيم، ‌گرچه اميدمان كمتر شده است. سياست خارجي ايران در ۴۳ سال گذشته هيچ‌گاه تا اين حد تحت‌تاثير متغيرهاي بيروني و خارج از كنترل نبوده است. طولاني شدن تحريم‌ها رمق اقتصاد را كشيده است. توقف رشد اقتصادي، فقر و نابرابري را بيشتر كرده است.‌ گرچه در سال ۱۴۰۰ از شدت افول اقتصادي كاسته شد، زيرا با آمدن بايدن در امريكا از فشار تحريم‌ها نيز كاسته گرديد، ولي بايد به يك حقيقت اشاره كرد كه در چنين شرايطي جامعه ايران ظرفيت تحمل اين حد از تنش‌هاي منطقه‌اي و اقتصادي را ندارد و ممكن است به دليل تنش‌هاي مكرر به نقطه خستگي برسد.
از يمن تا فلسطين، تا سوريه و عراق، جنوب خليج‌فارس و افغانستان و اكنون در سطح بين‌المللي و تحت تاثير جنگ اوكراين قرار گرفتن و تحريم طولاني مدت، تناسبي با توانايي‌هاي ما ندارد. ولي راه‌حل عبور از اين وضعيت در نهايت نيز ستيز و مبارزه‌جويي و خشونت‌هاي كلامي و گفتاري و تحليلي ميان نيروهاي سياسي نيست. اگر بنا بود اين فرهنگ سياسي موثر باشد، امروز در اين موقعيت نبوديم. در آغاز قرن ۱۵ بايد طرحي نو در انداخت و كوشيد كه ايران را از اين پيچ تاريخي آن به سلامت عبور داد. همه ما به مردم و ميهن خود بدهكاريم. شايد فراموش كردن ستيز و‌ مبارزه‌جويي تنها راه ما براي عبور از اين پيچ تاريخي باشد. هر كس در اين راه پيشگام شود شجاع‌تر و اخلاقي‌تر رفتار كرده است.                           ",https://www.asriran.com/003V4B
834405,۱۴۰۱/۰۱/۲۱,اقتصادی,بیت‌کوین رکورد زد/ پیش‌بینی عجیب از قیمت بیت‌کوین,به دلیل جریان‌های ورودی به بازار ارزهای دیجیتال، اولین ارز دیجیتال می‌تواند در کمتر از یک ماه بیش از ۲۰ درصد ارزش خود را به دست آورد.,"ایسنا نوشت: ۶۳ درصد از کل عرضه بیت‌کوین در سال گذشته غیر نقدی باقی مانده است که ۰.۳ درصد کمتر از بالاترین رکورد جدید تاریخ است. علاوه بر افزایش عرضه درازمدت، نشانه‌ای از «دست‌های ضعیف» وجود دارد که در مقایسه با سرمایه‌گذارانی که مدت‌ها پیش بیت‌کوین را خریداری کرده‌اند، فعال‌تر سهام خود را می‌فروشند.
به گزارش بیت‌کوین نیوز، همان‌طور که داده‌های ارائه شده توسط ویل کلمنته، تحلیلگر بیت‌کوین نشان می‌دهد، عرضه‌ای که در بیش از یک سال تغییر نکرده در حال افزایش است و بیان می‌کند که سرمایه‌گذاران بیشتری ترجیح می‌دهند سفته‌بازی و معاملات فعال را حفظ کنند.
چرا نگهداری بلندمدت عامل خوبی برای بازار است؟
در حالی که ممکن است افزایش عرضه غیر نقدی را از نظر اقتصاد سنتی منفی در نظر بگیریم، طبق قانون ساده عرضه و تقاضا، افزایش قیمت سکه‌های مصرف‌نشده منجر به افزایش تدریجی قیمت یک دارایی می‌شود. حداقل در یک سال گذشته ۶۳.۱۵ درصد از عرضه بیت‌کوین جابه‌جا نشده است و این تنها ۰.۳ درصد کمتر از بالاترین رکورد تاریخ است.
از آنجایی که عرضه کمتری برای تجارت، نگهداری و استفاده در دسترس وجود دارد در حالی که تقاضا ثابت باقی مانده است، قیمت دارایی به احتمال زیاد در طول زمان افزایش خواهد یافت اما بازار و دارندگان بیت‌کوین در معرض عوامل دیگری مانند شرایط ناخوشایند سرمایه‌گذاری، مقررات و سایر محدودیت‌ها هستند.
بیت‌کوین شتاب می‌گیرد
پس از اصلاح چهار ماهه در بازار، بیت‌کوین سرانجام از محدوده بلندمدتی که در آن تقریبا ۵۵ روز به‌طور مداوم از ۴۵هزار دلار به ۳۷هزار دلار در حال حرکت بود، خارج شد.
به دلیل جریان‌های ورودی به بازار ارزهای دیجیتال، اولین ارز دیجیتال می‌تواند در کمتر از یک ماه بیش از ۲۰ درصد ارزش خود را به دست آورد.
مجموع ارزش بازار جهانی ارزهای دیجیتالی در حال حاضر ۱.۹۹ تریلیون دلار برآورد می‌شود که این رقم نسبت به روز قبل ۱.۲۷ درصد بیشتر شده است.
در حال حاضر ۴۰.۹۵ درصد کل بازار ارزهای دیجیتالی در اختیار بیت‌کوین است. بیت کوین ۱۲ سال پیش توسط گروه گمنامی از معامله‌گران بر بستر بلاک‌چین ایجاد شد و از سال ۲۰۰۹ معاملات اولیه آن شکل گرفت.
حجم کل بازار ارزهای دیجیتال در ۲۴ ساعت گذشته ۵۵.۸۹ میلیارد دلار است که ۳۷.۳۸ درصد افزایش داشته است. حجم کل در امور مالی غیر متمرکز در حال حاضر ۸۰.۰۷ میلیارد دلار است که ۱۴.۴۴ درصد از کل حجم ۲۴ ساعته بازار ارزهای دیجیتال است. حجم تمام سکه‌های پایدار اکنون ۴۵.۱۵ میلیارد دلار است که ۸۰.۷۸ درصد از کل حجم ۲۴ ساعته بازار ارزهای دیجیتال است.
به روز رسانی قیمت ارزهای دیجیتالی (تا ساعت ۷:۳۰ صبح به وقت شرقی)
این رده حاوی تغییرات قیمتی ۱۰ ارز دیجیتالی بزرگ از نظر ارزش بازار است.
۱- بیت‌کوین
قیمت: ۴۲ هزار و ۸۵۴.۲۶ دلار
تغییرات قیمتی ۲۴ ساعت گذشته: ۱.۴۵ درصد افزایش
تغییرات قیمتی یک هفته اخیر: ۶.۴۵ درصد کاهش
۲- اتریوم
قیمت: ۳ هزار و ۲۵۹.۷۷ دلار
تغییرات قیمتی ۲۴ ساعت گذشته: ۲.۱۲ درصد افزایش
تغییرات قیمتی یک هفته اخیر: ۵.۰۶ درصد کاهش
۳- بایننس کوین
قیمت: ۴۲۷.۳۲ دلار
تغییرات قیمتی ۲۴ ساعت گذشته: ۱.۶۳ درصد افزایش
تغییرات قیمتی یک هفته اخیر: ۱.۶۹ درصد کاهش
۴- تتر
قیمت: ۱.۰۰ دلار
تغییرات قیمتی ۲۴ ساعت گذشته: ۰.۰۰ درصد افزایش
تغییرات قیمتی یک هفته اخیر: ۰.۰۰ درصد افزایش
۵- سولانا
قیمت: ۱۱۳.۱۵ دلار
تغییرات قیمتی ۲۴ ساعت گذشته: ۳.۹۴ درصد افزایش
تغییرات قیمتی یک هفته اخیر: ۱۵.۵۰ درصد کاهش
۶- کاردانو
قیمت: ۱.۰۵ دلار
تغییرات قیمتی ۲۴ ساعت گذشته:۲.۶۱ درصد افزایش
تغییرات قیمتی یک هفته اخیر: ۸.۵۲ درصد کاهش
۷- ریپل
قیمت: ۰.۷۶۶۱ دلار
تغییرات قیمتی ۲۴ ساعت گذشته: ۱.۱۸ درصد افزایش
تغییرات قیمتی یک هفته اخیر: ۶.۷۸ درصد کاهش
۸- پولکا دوت
قیمت: ۱۹.۸۶ دلار
تغییرات قیمتی ۲۴ ساعت گذشته: ۲.۶۷ درصد افزایش
تغییرات قیمتی یک هفته اخیر:۱۲.۲۶ درصد کاهش
۹ - یو اس دی کوین
قیمت: ۰.۹۹۹۸ دلار
تغییرات قیمتی ۲۴ ساعت گذشته: ۰.۰۶ درصد افزایش
تغییرات قیمتی یک هفته اخیر: ۰.۰۰ درصد کاهش
۱۰- دوج کوین
قیمت: ۰.۱۵ دلار
تغییرات قیمتی ۲۴ ساعت گذشته: ۵.۹۶ درصد افزایش
تغییرات قیمتی یک هفته اخیر: ۸.۷۰ درصد افزایش                           ",https://www.asriran.com/003V49
834403,۱۴۰۱/۰۱/۲۱,فرهنگی/هنری,درخشش نقاشی‌های کودکان ایرانی در ژاپن,کانون پرورش فکری کودکان و نوجوانان با ارسال ۳۴ اثر در دوازدهمین مسابقه بین‌المللی نقاشی محیط زیست «کائو» کشور ژاپن شرکت کرد.,"سه عضو هنرمند مراکز کانون پرورش فکری کودکان و نوجوانان در دوازدهمین مسابقه بین‌المللی نقاشی محیط زیست «کائو» کشور ژاپن موفق به کسب جایزه شدند.
به گزارش ایسنا به نقل از اداره‌ کل روابط عمومی و امور بین‌الملل کانون، این مسابقه با موضوع «بیایید با هم محیط زیست خود را پایدار کنیم!» در سال ۲۰۲۱ برگزار و از میان ۷هزار و ۹ اثر رسیده به جشنواره سه کودک ایرانی موفق به دریافت جایزه شدند.
فاطمه عبیری» ۱۰ ساله از مرکز شماره ۳۰ کانون تهران برنده جایزه کائو کشور ژاپن
بر اساس این خبر، «سلن آرامی» ۷ ساله از اهواز استان خوزستان موفق به دریافت جایزه بزرگ سیاره زمین شد. همچنین «فاطمه عبیری» ۱۰ ساله از مرکز شماره ۳۰ کانون تهران توانست جایزه کائو این دوره از مسابقه را دریافت کند.
«کیان جمشیدپور» ۱۰ ساله از مرکز شماره ۴ کانون کرمانشاه نیز موفق به دریافت جایزه دوستی اکو از دوازدهمین مسابقه نقاشی محیط زیست «کائو» شد.
کیان جمشیدپور ۱۰ ساله از مرکز شماره ۴ کانون کرمانشاه برنده جایزه دوستی اکو
کانون پرورش فکری کودکان و نوجوانان با ارسال ۳۴ اثر در دوازدهمین مسابقه بین‌المللی نقاشی محیط زیست «کائو» کشور ژاپن شرکت کرد.                           ",https://www.asriran.com/003V47
834402,۱۴۰۱/۰۱/۲۱,سیاسی,علت توقف مذاکرات از زبان امیرعبداللهیان (فیلم),حسین امیرعبداللهیان، وزیر امور خارجه گفت: جمهوری اسلامی بر خطوط قرمز خود ایستاده است. زیاده‌خواهی آمریکا، علت توقف در مذاکرات است.,کد ویدیو  دانلود    فیلم اصلی                                     ,https://www.asriran.com/003V46
833833,۱۴۰۱/۰۱/۲۱,بین الملل,موج پنجم کرونا در هنگ کنگ: فعالیت 24 ساعته کوره های جسد سوزی/ استفاده از تابوت‌های مقوایی (فیلم),حجم گسترده ارائه مدارک، خانواده های داغدار هنگ کنگی را وادار به تحمل انتظارهای طولانی برای دریافت خدمات کرده است.,"کد ویدیو  دانلود    فیلم اصلی          
 
عصر ایران؛ تعداد موارد ابتلا به ویروس کرونا در هنگ کنگ از یک میلیون نفر  در هفته گذشته فراتر رفته و اجساد در بیمارستان و مراکز ویژه خاکسپاری روی هم تلنبار می‌شوند، کوره‌های سوزاندن اجساد به‌ شدت شلوغ‌اند و تابوت و کاغذ مخصوص تشیع جنازه سنتی چینی در این منطقه کم آمده است.
این در حالیست که هنگ کنگ به خاطر مدیریت خوب کرونا در مراحل اولیه، مورد تحسین جهانیان قرار داشت.
به گزارش عصرایران، افزایش شمار مبتلایان کرونا در مناطق مرزی هنگ کنگ و شنزن چین، در روند ارسال وسایل خاکسپاری به هنگ کنگ اختلال ایجاد کرده است.
رویترز در گزارش خود شیوع سویه امیکرون در قلمرو تحت‌ کنترل چین و غافلگیری نظام سلامت و مراکز تدفین را نشان می‌دهد.
به گفته کارشناسان سالمندانی که از زدن واکسن خودداری کرده بودند قربانیان اصلی شیوع موج امیکرون کرونا در هنگ کنگ هستند.                           ",https://www.asriran.com/003Uuv
834401,۱۴۰۱/۰۱/۲۱,اجتماعی ,آلودگی هوای لرستان هم به ۱۰ برابر حد مجاز رسید,هوای شهرستان های خرم آباد، دلفان، سلسله، ازنا، الیگودرز و بروجرد نیز در شرایط ناسالم قرار دارد.,"ایرنا نوشت: مدیرکل حفاظت محیط زیست لرستان گفت: وضعیت آلودگی هوا در این استان امروز(یکشنبه) بین پنج تا ۱۰ برابر حدمجاز است.
علی سالاروند با اعلام این مطلب به رسانه ها ضمن اشاره به اینکه امروز چهارمین روز متوالی آلودگی هوا در لرستان است اظهار داشت: بر این اساس وضعیت کیفی هوای شهرستان های پلدختر، دورود، کوهدشت و رومشکان در شرایط خطرناک است.
وی ادامه داد: هوای شهرستان های خرم آباد، دلفان، سلسله، ازنا، الیگودرز و بروجرد نیز در شرایط ناسالم قرار دارد.
وی اظهار داشت: توصیه می‌شود در هنگام آلودگی هوا همه افراد جامعه و به طور ویژه سالمندان، کودکان و افراد دارای بیماری های قلبی عروقی و تنفسی از تردد غیر ضروری در فضای باز خودداری نمایند.
سالاروند ادامه داد: تا امروز هفتمین روز آلوده سال ۱۴۰۱ در استان لرستان به ثبت رسیده است.                           ",https://www.asriran.com/003V45
834398,۱۴۰۱/۰۱/۲۱,اجتماعی ,شفاف سازی احسان علیخانی؛ ماجرای دختری که بعد از ۲۱ سال بینایی‌اش را به دست آورد!,ماجرا از این قرار است که دختری به نام «تارا صبی» به «عصر جدید» آمد و داستانی را تعریف کرد که معماهای بسیاری را برای افکار عمومی ایجاد کرد. (دختری که بعد از ۲۱ سال بینایی‌اش را به دست آورد!),"احسان علیخانی در گفت‌وگو با پزشک معالج تارا صبّی میهمانِ کم‌بینایی که ادعاهایِ او و مادرش حواشی بسیاری برای برنامه و بیمارستان شیراز ایجاد کرد، درباره این ماجرا شفاف‌سازی کرد.
به گزارش تسنیم، سومین فصل «عصر جدید» بعد از گمانه‌های زیاد با تغییر داوران، نیمه شعبان به آنتن رسید، البته مسابقه را از اول نوروز شروع کرد و در دو سه شب باقی‌مانده سال، تنور تحویل سال تلویزیون را با حضور اقوام و قومیت‌ها گرم کرد.
با اعلام نظرسنجی صدا و سیما «عصر جدید» به‌عنوان پرمخاطب‌ترین برنامه عیدانه تلویزیون در نوروز ۱۴۰۱ لقب گرفت. در این فصل ژاله صامتی، کارن همایونفر و مجید اسماعیلی هم به جمع داوران برنامه اضافه شدند و خود این تغییر در ترکیب داوران عامل کنجکاوی دیگری بود تا مخاطب بخواهد فصل جدید را با داوران جدید پیگیری کند.
در کنار حواشی و اتفاقات مختلف این برنامه تلویزیونی، ماجرای یکی از میهمانان برنامه، دوباره برای احسان علیخانی گرفتاری به وجود آورد. شاید او را یادِ دردسرهای میهمان برنامه (یاسی اشکی) می‌اندازد. زمانی که او هم ادعاهایی عجیب را در آنتن زنده مطرح کرد و بسیار جنجال‌آفرین شد.
دقیقاً واکنش‌ها به ادعاهای تارا صبّی در «عصرجدید» خاطره آن ادعاهای اثبات نشده «یاسی اشکی» در ارتباط با ابتلایش به یک بیماری نادر و واکنش‌های جامعه پزشکی را یادآوری می‌کند که چند هفته‌ای حواشی و واکنش‌های متعدد پزشکان و رسانه‌ها را به همراه داشت.

ماجرا از این قرار است که دختری به نام «تارا صبی» به «عصر جدید» آمد و داستانی را تعریف کرد که معماهای بسیاری را برای افکار عمومی ایجاد کرد. (دختری که بعد از ۲۱ سال بینایی‌اش را به دست آورد!)
او گفت که به بیمارستان خدادوست شیراز رفته و جراحی داشته، چشم چپِ او بینایی ۱۰۰ درصدی پیدا می‌کند و چشم راست او به‌خاطر افت بعد از جراحی، ۴۰ درصد بینایی دارد و دوباره قرار است در اولین فرصت عمل کند تا این بینایی هم به ۱۰۰ درصد برسد.
در این لحظه مجری برنامه اعلام کرد: «این خانم بعد از ۲۱ سال بینایی خودشان را به‌دست آوردند و الان می‌توانند دنیا را ببینند، خیلی اتفاق فوق‌العاده‌ای است برای کسی‌که ۲۱ سال از تماشای دنیا محروم بوده است.»
این اظهارات خیلی زود مورد انتقاد گروه‌هایی قرار گرفت، حتی برخی پیگیری کردند که این عمل انجام شده اما به‌خاطر انحراف چشم (!)، پیگیری‌ها نشان می‌دهد این میهمان از سوی بهزیستی معرفی شده و نامه‌ها و اسنادی هم مبنی بر درستی اظهاراتی که این میهمان در برنامه مطرح کرده است، وجود دارد.
  

    کد ویدیو  دانلود    فیلم اصلی          
البته همواره نسبت به حضور میهمانان و کارشناسان تلویزیونی، شائبه‌هایی وجود داشته که در بسیاری از اوقات با حواشی و چالش‌هایی همراه بوده است.
برخی از پزشکان و حتی روانشناسان درباره این ادعاها به این نکته اشاره کردند؛ ""در روزهایی که همه برای امیدوار بودن دنبال بهانه‌اند امید واهی شرایط را بدتر می‌کند، امیدی که چندان رنگ‌وبوی واقعیت نداشته باشد چیزی جز دلسردی به‌همراه نخواهد داشت.
پخش شدن چند باره این ویدئو در فضای مجازی موجی از امیدواری را میان افراد نابینا به‌ویژه آن گروه از نابیناهایی که از بدو تولد با این معلولیت همراه هستند به‌وجود آورده است.
آن‌طور که این معلولان از تصاویر پخش شده برداشت کرده‌اند یک روش درمانی با استفاده از سلول‌های بنیادی وجود دارد که می‌تواند بینایی را به آن‌ها برگرداند. طوری‌که برخی از آن‌ها با مراجعه به سازمان‌های حمایت از معلولین پیگیر این روش درمانی شده‌اند.
اما بعد از چند هفته، عصرجدید در برنامه دیگر خودش که ماه رمضان هر شب ساعت ۲۱ روی آنتن است به این حاشیه پرداخت. احسان علیخانی در «هشتگ عصرجدید» با دکتر کلانتری فوق تخصص و و جراح چشم که تارا صبی را جراحی کرده روی خط آمد و با او گفت‌وگو کرد.
احسان علیخانی با این سؤال گفت‌وگو را با این پزشک متخصص آغاز کرد. «خانم تارا صبّی به زندگی قبل و بعد از جراحی اشاره کرد؛ در جریانِ آن گزاره‌ها و جملاتی نقل شد که با متر و معیار علمی و پزشکی تطابق ندارد. مخصوصاً بحث جراحی با روش سلول‌های بنیادی که تکذیب شد و دوستان متخصص و جامعه نابینای کشور درباره‌اش صحبت کردند. شما دید و نابینایی‌شان را چگونه ارزیابی کردید؛ گواهی دارید که تأیید کردید بینایی‌شان یک و ونیم به ۱۰ و دو و نیم به ۱۰ بوده و یک چشم هم که بینایی نداشته است.»
کلانتری صحبت‌هایش را این‌گونه آغاز کرد: تارا یک بار عملِ جراحی انحراف چشم را در ۶ سالگی انجام داده و سالِ گذشته با مادرشان پیش من آمدند. اصلاً بهبودی پیدا نکردند و رضایت هم نداشتند. بسیاری زیر بار عمل مجدد نرفته بودند که برای او انجام دهند.
تارا به من گفت با یک فرد بینا نامزد هستم و این انحراف چشم خیلی مرا اذیت می‌کند. من موقعی که معاینه‌اش کردم به این نتیجه رسیدم اصلاً طرز نگاه کردنِ او درست نبود. زیرا سرِ خودش را کج می‌کرد تا نگاه و دیدش را تنظیم کند.
او را برای دیدِ چشم معاینه کردم؛ چیزی که به من جواب داد دیدِ چشم راست دو دهم و دیدِ چشم چپِ او حدود ۵ متر بود. حتی چارتِ بینایی‌اش عدد بزرگ را ندید و با انگشت به او نشان دادم.
اما بعد از عملِ اول انحراف که به صورتِ افقی انجام شد (مردادماه ۱۴۰۰ بود)؛ بعد از عمل که چشمانِ او را باز کردم به «تارا» گفتم یک ماه دیگر مراجعه کند که چشمِ او را ببینم. تا قرمزی و التهابِ چشم او فرو بنشیند. موقعی که دیدِ چشم چپ او را معاینه کردم، دیدم تا یک دهم جواب می‌دهد.
خودم متعجب شدم و به تارا گفتم دیدِت خیلی خوب شده! جالب است که با مادرش آمده بود یک سبدِ گل بزرگ آوردند و به من گفتند خانم دکتر! معجزه کردی. مادرش می‌گفت تارا خیلی به زندگی امیدوار شده است. رنگ‌ها را خیلی بهتر تشخیص می‌دهد.
من معاینه‌اش کردم هم به این نتیجه رسیدم که دیدش بهتر شده و برایشان توضیح دادم احتمال زیاد به خاطر انحراف چشم که موردِ جراحی‌ام بود، این اتفاق افتاده است.
احتمالاً دیدِ قبلی‌اش یک چشم بوده و الان دیدِ دو چشمی را پیدا کرده است. به این خاطر، حالت دیدِ سه بعدی‌اش بهتر شده و می‌تواند ابعاد و رنگ‌ها را بهتر تشخیص می‌دهد؛ به واقع دیدِ دو چشمی‌اش بهتر شده است.
این پزشک متخصص در ادامه به بحثِ جراحی انحراف عمودی چشمان تارا صبی اشاره کرد و گفت: یک انحراف عمودی هم داشت که به آن‌ها گفتم می‌توانید این انحراف را عمل نکنید. گفتند چون از این فرآیند رضایت داریم می‌خواهیم این جراحی اتفاق بیفتد. در شهریورماه ۱۴۰۰ هم انحراف عمودی را هم جراحی کردیم و بعد از این جراحی هم ابرازِ رضایت کردند. من به آن‌ها گفتم انحراف عمودی این چشم را جراحی کردید احتمالاً آن چشم دیگر هم به این جراحی نیاز خواهد داشت.
نوبت برای جراحی انحراف عمودی آن چشم را هم نوشتم که دیگر مراجعه نکرد.
در ادامه احسان علیخانی این سؤال را مطرح کرد که این مُدل جراحی برای انحراف چشم واقعاً می‌تواند آن‌قدر در بینایی چشمِ کسی که کم‌بینایی شدید دارد مؤثر باشد؟ این پزشک متخصص این‌گونه پاسخ داد: انحراف چشم که جراحی می‌شود یکسری لرزش‌هایی داخل چشم وجود دارد که به این واسطه از بین می‌رود. همچنین باعث می‌شود تصویر روی شبکه چشم را هم ثابت کند و در واقع دیدِ بیمار بهبود پیدا می‌کند. به احتمال زیاد همین دلیل را داشته؛ از ۵ متر به یک دهم رسیدنِ بینایی کسی که کم‌بینا بوده، قابل توجه است.
مجری «عصرجدید» سپس این سؤال را مطرح کرد که خانم دکتر! تأیید می‌کنید که دید و بینایی «تارا صبی» بعد از جراحی تقویت و بهبود پیدا کرده است؟ این پزشک متخصص واکنش نشان داد: بله. اما نه آن‌طور زیادی که انتظار داریم.
احسان علیخانی ادامه داد که بخشی از جامعه نابینایی کشور که به کم بینایی شدید دچارند بعضی از این دوستان الان این تصور برایشان به وجود آمده حتی جراحی انحراف چشم می‌تواند بینایی‌شان را تقویت کند؛ دکتر کلانتری در این باره توضیح داد: اگر نابینایی ناشی از شبکه‌ای و عصبِ بینایی باشد انحراف ثانویه برای نابینایی اتفاق می‌افتد. بنابراین ما انحراف که عمل کنیم کسانی که مشکل شبکه‌ای دارند یا مشکل عصبِ بینایی دارند هیچ کمکی به بینایی‌شان نمی‌کند.
تهیه‌کننده و مجری «عصرجدید» به صحبت‌های مادر سارا صبی و طرحِ مدل و روشِ این جراحی که به وسیله سلول‌های بنیادی اتفاق افتاده هم اشاره کرد. دکتر کلانتری این‌گونه پاسخ داد: اصلاً به هیچ عنوان سلول بنیادی در کار نبوده و عمل انحراف چشم بوده است.
کلانتری همچنین این نکته را لازم به یادآوری دانست که هیچ عملی در دنیا وجود ندارد که یک نابینای مطلق را به بینایی برساند؛ البته جراحی‌هایی وجود دارد به تقویت بینایی کمک کند و آن هم بستگی به بیمار و نوعِ بیماری‌اش دارد. خیلی از بیمارانِ کم‌بینا لرزش‌هایی در چشمان‌شان وجود دارد که در عملِ انحراف چشم و از بین رفتنِ آن لرزش‌ها، رویِ دیدشان تأثیر می‌گذارد، همان‌طور که برای تارا صبی این اتفاق افتاد.
این پزشک متخصص در پایان خاطرنشان کرد: این مُدل جراحی در سراسر کشور وجود دارد و اتفاقِ خارق‌العاده‌ای نیفتاده که تنها از پسِ بیمارستان خدادوست شیراز برآید.                           ",https://www.asriran.com/003V42
834399,۱۴۰۱/۰۱/۲۱,عمومی,قدرت نمایی پهپاد ایرانی فروخته شده به ارتش سوریه (فیلم),مستند «نقطه زن» که از شبکه سوم سیما پخش شد، تصاویری از عملیات پهپاد ایرانی شاهد ۱۲۹ فروخته شده به ارتش سوریه در این کشور را به نمایش گذاشت.,کد ویدیو  دانلود    فیلم اصلی                                     ,https://www.asriran.com/003V43
834400,۱۴۰۱/۰۱/۲۱,اقتصادی,استرداد متهم ۲ میلیارد تومانی به ایران,این متهم با سو استفاده از اعتماد شاکیان مبلغ ۷۰ هزار دلار (معادل ۲ میلیارد تومان) از آن‌ها دریافت و به یکی از کشورهای منطقه متواری می‌شود.,"رییس پلیس بین‌الملل فرماندهی انتظامی جمهوری اسلامی ایران از استرداد متهم ۲۰ میلیارد ریالی خبر داد.


به گزارش سایت پلیس، سردار هادی شیرزاد در تشریح جزئیات این خبر اظهار کرد: در پی اعلام مقامات قضائی مبنی بر شکایت تعدادی از شهروندان از فردی به اتهام کلاهبرداری و اینکه هم اکنون در خارج از کشور اقامت دارد، موضوع دستگیری وی در دستور کار مأموران پلیس بین‌الملل فرماندهی انتظامی جمهوری اسلامی ایران قرار گرفت و متعاقباً اعلان قرمز وی در سطح بین‌الملل صادر شد.
وی اظهار داشت: این متهم با سو استفاده از اعتماد شاکیان مبلغ ۷۰ هزار دلار (معادل ۲ میلیارد تومان) از آن‌ها دریافت و به یکی از کشورهای منطقه متواری می‌شود.
رییس پلیس بین‌الملل فرماندهی انتظامی جمهوری اسلامی ایران افزود: با توجه به تردد متهم در برخی کشورهای همسایه از اینترپل این کشورها درخواست شناسایی و بازداشت متهم صورت گرفت.
وی ادامه داد: با پیگیری‌های مداوم مأموران پلیس بین‌الملل، نسخه‌ای از اعلان قرمز صادره علیه نامبرده به کشورهای عضو سازمان اینترپل ارسال، تا ضمن ثبت اطلاعات متهم در بانک اطلاعات افراد تحت تعقیب، زمینه ردیابی و شناسایی وی فراهم شود.
سردار شیرزاد ضمن اشاره به تلاش مأموران اینترپل تهران در ردیابی این متهم و همچنین همکاری پلیس مهاجرت و گذرنامه، خاطر نشان کرد: متهم بازداشت و در حال رسیدگی و سیر مراحل قانونی پرونده است.

                           ",https://www.asriran.com/003V44
834395,۱۴۰۱/۰۱/۲۱,ورزشی,پیش‌بینی ساکرنت از نتایج ایران در جام جهانی,پیش‌بینی بازی‌های ایران در جام جهانی ۲۰۲۲ از نظر سایت ساکرنت.,"ساکرنت اقدام به پیش بینی نتایج تیم‌ها در جام جهانی قطر کرده است.
به گزارش سایت طلا ، در حالی که ما هنوز همه شرکت‌کنندگان در جام جهانی ۲۰۲۲ را نمی‌شناسیم ولی برنامه بازی‌ها قطعی و تکمیل شده است. بازی‌های جام جهانی از ۲۱ نوامبر تا ۱۸ دسامبر در قطر برگزار خواهد شد.
مطمئناً، ما هفت ماه تا نهایی شدن فهرست تیم ها برای این رقابت ها فاصله داریم. بازیکنان می توانند آسیب ببینند، بازیکنان می‌توانند ضعیف شوند یا بهتر شوند، مربی ها ممکن است مشاغل خود را ترک کنند و اتفاق های زیادی می تواند رخ دهد. با این حال ما اقدام به پیش بینی بازی‌های جام جهانی قطر کردیم.
از بین تیم هایی که هنوز پلی آف برای رقابت دارند و صعودشان به جام جهانی قطعی نیست، بهترین تیم براساس رتبه بندی فیفا انتخاب شدند و به همین خاطر تیم های (پرو، ولز و کاستاریکا) تیم هایی هستند که از دید ما جواز حضور در جام جهانی را به دست آوردند.
پیش‌بینی بازی‌های ایران در جام جهانی ۲۰۲۲
گروه B: انگلیس مقابل ایران (۲۱ نوامبر):
در حالی که سنگال سریع‌ترین تیم است، انگلیس کندترین تیم است و توپ را با سرعت ۰.۹ متر در ثانیه به دروازه حریف حرکت می دهد. در طرف مقابل، ایران نمی تواند گلزنی کند اما گل زدن به آنها همیشه سخت بوده است. ممکن است انگلیس حتی در نیمه اول نیز نتواند به ایران گل بزند ولی در نهایت می تواند برنده بازی شود.
نتیجه: انگلیس ۲ - صفر ایران
گروه B: ولز - ایران (۲۵ نوامبر):
شاید این بازی در جام جهانی اتفاق نیفتد اما این مسابقه می تواند ۹۰ دقیقه کسل کننده باشد در حالی که توپ در وسط دایره مرکزی رد و بدل شود و دو تیم جرات حمله کردن نداشته باشند. برای به دست گرفتن ابتکار عمل نیاز است که دو تیم شروع به حملات با برنامه و جسورانه داشته باشد و بعید است این اتفاق در دیدار دو تیم رخ دهد.
نتیجه: ولز صفر - صفر ایران
گروه B: ایران مقابل آمریکا (۲۹ آبان):
ایالات متحده ممکن است در جام جهانی بازی به بازی بهتر شود و فضای بیشتر در یک سوم حمله خود داشته باشد. این دیدار برای صعود هر دو تیم می تواند مهم باشد. با این حال، پس از نیمه اول پرتنش، ایالات متحده به گل می رسد و ایران باید برای زنده ماندن به جلو حرکت کند.
نتیجه: ایران صفر - ۲ آمریکا
از نظر ساکرنت از بین تیم های آسیایی تنها کره‌جنوبی موفق به صعود از گروهش می‌شود اما در مرحله بعد با قبول شکست برابر برزیل از جام جهانی کنار می‌رود.
این سایت همچنین پیش بینی کرد که تیم‌های فرانسه، آلمان، انگلیس و برزیل به نیمه نهایی جام جهانی راه یابند و در نهایت دو تیم ملی فوتبال برزیل و انگلیس برگزار کننده دیدار نهایی باشند. ساکرنت در پایان برنده دیدار نهایی را هم پیش‌بینی کرد که آن تیم برزیل بود که با برد یک بر صفر برابر انگلیس قهرمان جام جهانی می شود.                           ",https://www.asriran.com/003V3z
834397,۱۴۰۱/۰۱/۲۱,سیاسی,نماینده مجلس: راز انفجار قیمت‌ها چیست؟,حدود ۸ ماه از رفتن حسن روحانی و دولتش می گذرد، اما درد گرانی هنوز درمان نشده است، مردم شب عید سختی را سپری کردند، اکنون نیز در ماه مبارک رمضان با گرانی غیرقابل تحمل مواد غذایی به شدت تحت فشار هستند.,"یک عضو کمیسیون اقتصادی مجلس شورای اسلامی با طرح این پرسش که راز انفجار قیمت ها چیست؟ گفت: مردم شب عید سختی را سپری کردند و اکنون نیز در ماه مبارک رمضان با گرانی غیرقابل تحمل مواد غذایی به شدت تحت فشار هستند.
به گزارش ایسنا، حجت الاسلام سید ناصر موسوی لارگانی در جلسه علنی امروز (یکشنبه)مجلس در تذکری شفاهی گفت: راه اندازی پروژه بن- بروجن تصمیمی غیرعقلانی، غیرشرعی و غیرقانونی است، براساس کدام عقلی آب را از حوزه فقیر زاینده رود به حوزه غنی کارون منتقل می کنید؟ این تصمیمات مدیران باید در گینس ثبت شود.
وی ادامه داد: پروژه بن- بروجن پروژه ای است به نام آب آشامیدنی مردم محروم چهارمحال و بختیاری ولی به کام فولاد چهارمحال، فولاد سفیددشت، سیمان شهرکرد و شهرک صنعتی؛ در مسیر خط لوله نیز خلاف مصوبه شورای عالی آب و با رانت و فشار عده ای معدود با جار و جنجال، ۵۰ میلیون مترمکعب از زاینده روند اصفهان قرار است به یغما برده شود. لازم است که هر چه سریعتر این پروژه فسخ شود تا اسیر خشم مردم اصفهان نشوید.
این عضو کیمسیون اقتصادی مجلس در تذکر دیگری گفت: حدود ۸ ماه از رفتن حسن روحانی و دولتش می گذرد، اما درد گرانی هنوز درمان نشده است، مردم شب عید سختی را سپری کردند، اکنون نیز در ماه مبارک رمضان با گرانی غیرقابل تحمل مواد غذایی به شدت تحت فشار هستند.
موسوی لارگانی در پایان گفت: وزیر جهاد کشاورزی به همراه سازمان حمایت وزارت صمت نیز نقش تماشاچی بازار را به خوبی ایفا می کنند، مقادیر تولید گوشت، تخم مرغ و شیر نسبت به سال گذشته رشد کرده و اتفاق جدیدی هم در رشد جمعیت صورت نگرفته است، همچنین مصرف نیز به دلیل گرانی ها کاهش یافته، اقتصاددانان دولت به این سوال پاسخ دهند که راز انفجار قیمت ها چیست؟                           ",https://www.asriran.com/003V41
834396,۱۴۰۱/۰۱/۲۱,اجتماعی ,برنده روز اول سایت سواد زندگی مشخص شد,,"برنده قرعه کشی روز اول طرح ""دانایی و دارایی"" سایت سواد زندگی مشخص شد و آقای سیدعلی مستجاب الدعواتی با تحصیلات دکتری و با خواندن مقاله ""چگونه از سازگاری مغز به نفع خودمان بهره ببریم؟"" 1000000 تومان بردند که بعد از تماس با ایشان و گرفتن شماره حساب، واریز خواهد شد. تبریک می گوییم.                           ",https://www.asriran.com/003V40
834391,۱۴۰۱/۰۱/۲۱,اجتماعی ,تازه‌ترین سریال‌های نمایش خانگی,سریال بی گناه درامی اجتماعی است درباره مردی به نام «بهمن مردانی» که برای کشف راز آنچه ۲۵ سال قبل باعث فرار او به خارج از کشور شده بودبه ایران بازمی گردد.,"شش سریال جدید در حال حاضر مراحل آماده سازی خود را پشت سرمی گذارند تا به زودی از طریق پلتفرم های نمایش خانگی توزیع و پخش شوند.
به گزارش فیلم نیوز، مروری بر سریال های جدیدی که به زودی راهی شبکه نمایش خانگی می شوند.
بی‌گناه
موفقیت سریال «همگناه»، موجب شد تا برادران کیایی به فکر تولید سریال دیگری بیفتند. پروژه جدیدآن‌ها «بی‌گناه» نام داشت.
مصطفی کیایی به عنوان تهیه‌کننده سریال را با کارگردانی مهران احمدی وارد مرحله تولیدکرد.

احمدی با تجربه ساخت دو فیلم «مصادره» و «سگ بند» پا به عرصه سریال سازی گذاشت. پای دیگر این سریال محسن کیایی است. او علاوه بر بازی سرپرستی‌نویسندگان پروژه را هم برعهده دارد.
شبنم مقدمی، ویشکاآسایش، مسعود رایگان، آتیلا پسیانی و… دیگر نقش‌های اصلی «بی‌گناه» را برعهده دارند.
این سریال درامی اجتماعی است درباره مردی به نام «بهمن مردانی» که برای کشف راز آنچه ۲۵ سال قبل باعث فرار او به خارج از کشور شده بودبه ایران بازمی گردد.
یاغیمحمدکارت که با ساخت شنای پروانه نظرها را به سمت خود جلب کرده بود مسیرش را برای ادامه کار به سمت سریال سازی کج کرد.

ماحصل این تصمیم راه افتادن پروژه‌ای به نام «یاغی» بود. او فیلمنامه این سریال را با نگاهی به رمان «سالتو» نوشته مهدی افروزمنش به نگارش درآورد.
«یاغی» در سکوت کامل خبری جلوی دوربین رفت و تا اسفند سال گذشته هیچ عکسی از این فیلم منتشر نشد. نخستین عکسی که از این سریال رسانه ای شد، مربوط به کاراکتر پارساپیروزفر بود.
چهره متفاوت پیروزفر باردیگر نگاه ها را به سمت «یاغی» جلب کرد.
علی شادمان، طنازطباطبایی و… دیگر بازیگران اصلی سریال هستند. تصویربرداری «یاغی» آخراسفند سال گذشته در گرجستان به پایان رسید.
نوبت لیلی
روح اله حجازی که آخرین کارش در سینما فیلم «روشن» است، در دوران کرونا و تعطیلی سینماها، وارد شبکه نمایش خانگی شد تا سریال «نوبت لیلی» را برای شبکه نمایش حانگی بسازد.

این سریال اثری راز آلود معروفی شده و در معرفی داستان آن این خلاصه ارائه شده اشت : «لیلی از طریق کتابی درمی‌یابد که او و خانواده‌اش تاکنون در زمان و مکان های بسیاری زیسته‌اند و اکنون «نوبت لیلی» استتا با رمزگشایی از کتاب و یافتن تابلویی ارزشمندنیاکانش دست به انتخابی بزندکه ….».
در این سریال حمید فرخ نژاد، مریلا زارعی، پردیس احمدیه، مهران غفوریان و…. بازی دارند.
محمد امین شعرباف که در با سریال «قورباغه» معرفی شد، در یان سریال عهده دار یکی از نقش های اصلی است. «نوبت لیلی» قرار است دوشنبه ها جایگزین سریال «خاتون» شود.
مترجم
بهرام توکلی سرانجام عزمش را برای کارگردانی سریال جزم کرد و با ساخت «مترجم» اولین قدم را در این عرصه برداشت.

او پیش‌تر فیلمنامه سریال «بیمار استاندارد» را برای نوروز ۱۳۹۵ شبکه یک و فیلمنامه سریال «نهنگ آبی» را برای شبکه خانگی نوشته بود.
«مترجم» براساس فیلمنامه خود بهرام توکلی و به تهیه‌کنندگی سعید ملکان تولید شده و صابر ابر، مجتبی پیرزاده، مهتاب ثروتی از جمله بازیگران آن هستند.
داستان فیلم درباره یک مترجم جوان است که در شغلش مسیرهای تازه‌ای را کشف می‌کند و به رازی خانوادگی پی می‌برد که روی زندگی‌اش سایه می‌اندازد.
شبکه مخفی زنان
افشین هاشمی بعد از کارگردانی مشترک فیلم «خسته نباشید» به همراه محسن قرایی و ساخت چند فیلم سینمایی، تصمیم گرفت.

توانایی‌اش را در ساخت سریال هم محک بزند. «شبکه مخفی زنان» به عنوان اولین تجربه افشین هاشمی، سریالی کمدی تاریخی است که فیلمنامه آن را محسن قرایی براساس طرحی از محمد رحمانیان نوشته است.
داستان سریال در ابتدای قرن چهاردهم شمسی روایت می‌شود. وقتی شاه متوجه جنبش‌های نوظهور مربوط به حقوق زنان در کشور می‌شود، ماموریت ویژه‌ای به یکی از اهالی دربار خود می‌دهد و … .
مهدی هاشمی، لیلا حاتمی، شبنم مقدمی، شقایق دهقان، سیامک انصاری و حمید فرخ‌نژاد بازیگران این سریال هستند.
پدرگورادیولا
یکی از سریال های پربازیگری که این روزها مراحل تصویربرداری خود را پشت سر می گذارد، پدرگورادیولا به کارگردانی سعید نعمت اله است.

این سریال اواخر پاییز سال گذشته در یکی از محله های جنوب شهر جلوی دوربین رفت. پدرگورادیولا دومین تجریه سریال سازی نعمت اله است او پیش از این سریال «زمین گرم» را برای شبکه سه نوشته ساخته بود.
از نکات قابل توجه سریال جدید نعمت اله حضور با تیپ مهران مدیری و هیبتی متفاوت است. در کنار او حمیدفرخ نژاد حضور دارد که ایفاگر نقش نقش گورادیولا در این سریال است.
آرش عدل پرور معروف به «آرش ای پی» یکی دیگر از بازیگران اصلی سریال است. هنگامه قاضیانی، پانته‌آ بهرام، امیرمهدی ژوله دیگر نقش های اصلی کار را برعهده دارند.                           ",https://www.asriran.com/003V3v
834392,۱۴۰۱/۰۱/۲۱,اجتماعی ,عدد متفاوت را پیدا کن (تست هماهنگی مغز و چشم),,"در بین این همه عدد 9، یک عدد دیگر وجود دارد که در نگاه اول دیده نمی شود. هماهنگی عملکردی بین مغز و جشم، می تواند به در یافتن این عدد کمک کند.نکته مهم:  باید بدون آن که ""موس"" را روی عددها حرکت دهید یا بدون استفاده از دست و صرفاً با چرخاندن نگاه، این عدد را بیابید. سرعت بالا در یافتن عدد، می تواند یکی از نشانه های تناسب عملکردی بین چشم و مغز باشد. ببینید در چند ثانیه پیدایش می کنید؟....
.
.
.
.
.
.
.
.
.
.
.
.
.
.
.
.
.
.راهنمایی: عدد 8 است
.
.
.
.
.
.
.
.
.
.
.
.
.
.پیدایش کردید؟ در چند ثانیه؟
* حالا یک محتوا بخوانید، یک میلیون تومان جایزه ببرید(اینجا) 
                            ",https://www.asriran.com/003V3w
834394,۱۴۰۱/۰۱/۲۱,اقتصادی,تورم روسیه به بالای ۱۶ درصد رسید,تحلیلگران بانک سرمایه‌گذاری Renaissance Capital پیش‌بینی می‌کنند که تورم در تابستان امسال به ۲۴ درصد خواهد رسید.,"آژانس آمار دولتی روسیه اعلام کرد که نرخ تورم روسیه در ماه مارس به ۱۶.۷ درصد نسبت به مدت مشابه سال قبل رسیده، سطحی که از سال ۲۰۱۵ تاکنون مشاهده نشده و قیمت مواد غذایی به شدت افزایش یافته است.

به گزارش ایسنا و به نقل از اکونومیک نیوز، به گفته آژانس آمار روسیه، قیمت‌ها در ماه مارس (اولین ماه کامل از زمان آغاز عملیات نظامی مسکو در اوکراین در اواخر فوریه) ۷.۵ درصد نسبت به ماه قبل افزایش یافت. بانک مرکزی روسیه تورم چهار درصدی را هدف‌گذاری کرده اما از آنجایی که اقتصاد تحت تاثیر تحریم‌های بی‌سابقه غرب قرار گرفته است، آخرین رقم سالانه بیش از چهار برابر بیشتر شده است.
تحلیلگران بانک سرمایه‌گذاری Renaissance Capital پیش‌بینی می‌کنند که تورم در تابستان امسال به ۲۴ درصد خواهد رسید.
بر اساس این گزارش، تورم قیمت مواد غذایی که نگرانی بزرگی برای روس‌ها با درآمد کم است، نسبت به سال قبل به ۱۹.۵ درصد رسیده است.
ماکارونی ۲۵ درصد، کره ۲۲ درصد، شکر ۷۰ درصد و میوه و سبزیجات ۳۵ درصد افزایش یافته است.
سایر اقلامی که افزایش قیمت داشته‌اند، مصالح ساختمانی (۳۲ درصد افزایش) و لوازم الکترونیکی خانگی (۴۰ درصد افزایش) هستند.
ماه‌ها تورم به دلیل عواملی از جمله بهبود پس از همه‌گیری و قیمت‌های بالای مواد خام سرعت گرفته است و تصمیم رئیس‌جمهور روسیه، ولادیمیر پوتین برای اعزام نیرو به اوکراین، تحریم‌ها و مشکلات لجستیکی ناشی از آن عواملی اضافه بر مشکلات پیشین شده است.
                           ",https://www.asriran.com/003V3y
834393,۱۴۰۱/۰۱/۲۱,اقتصادی,ایران برنده دعوای حقوقی با شرکت فرانسوی شد/ معادل «دکل گم‌شده» خسارت می‌گیریم,شرکت فرانسوی سفره‌گاز در دیوان بین‌المللی داوری ۲۶ میلیون یورو علیه ایران ادعا کرد و در حالی که ما بیشتر با باخت در داوری‌های بین‌المللی آشنا هستیم و رسانه‌ها و مطبوعات هم مفصل به آنها می‌پردازند، اما این بار ما از آنها مدعی شدیم و ادعای تقابل را مطرح کردیم.,"دیوان بین‌المللی داوری رأی ۳۹ میلیون یورویی به نفع ایران را صادر کرد و ایران برنده دعوای حقوقی با شرکت فرانسوی سفره‌گاز شده است.

به گزارش ایسنا، رضا نوشادی -مدیرعامل شرکت مهندسی و توسعه گاز ایران - با بیان اینکه همه در این سال‌ها از دکل گم‌شده‌ای صحبت کردند که ۴۰ میلیون یورو قیمت داشت که برای وزارت نفت هم نبود و به شرکتی خصولتی تعلق داشت، اما به نام نفتی‌ها نوشتند، ادامه داد: پس از بازگشت تحریم‌ها، شرکت فرانسوی سفره‌گاز قرارداد خود با ایران را اجرایی نکرد. آن قرارداد با شرکت ذخیره‌سازی گاز امضا و پس از انحلال این شرکت، به شرکت مهندسی و توسعه گاز ایران منتقل شده بود.
وی تصریح کرد: شرکت فرانسوی سفره‌گاز در دیوان بین‌المللی داوری ۲۶ میلیون یورو علیه ایران ادعا کرد و در حالی که ما بیشتر با باخت در داوری‌های بین‌المللی آشنا هستیم و رسانه‌ها و مطبوعات هم مفصل به آنها می‌پردازند، اما این بار ما از آنها مدعی شدیم و ادعای تقابل را مطرح کردیم.
طبق اعلام وزارت نفت، مدیرعامل شرکت مهندسی و توسعه گاز ایران تأکید کرد: نتیجه پیگیری در رأی اولیه دیوان بین‌المللی داوری که بهمن‌ماه پارسال ابلاغ شد نه‌تنها آن ۲۶ میلیون یورو تأیید نشد، بلکه ۱۳ میلیون یورو هم باید به ما پرداخت کند، یعنی رقمی نزدیک به دکل گم‌شده.
وی با بیان اینکه کل این پرونده را هم یک وکیل ایرانی پیش برد، گفت: آنها فقط ۱.۵ میلیون یورو صورت وضعیت نزد ما داشتند که آن را بلوکه کرده بودیم تا وضع دعوای حقوقی مشخص شود و همان داده شد که خودمان هم قبول داشتیم. از سویی طرف فرانسوی تقاضای فرجام‌خواهی هم کرد که رد شد.
                           ",https://www.asriran.com/003V3x
834390,۱۴۰۱/۰۱/۲۱,سیاسی,بیانیه ۲۵۰ نماینده مجلس درباره مذاکرات هسته‌ای: به دقت مذاکرات را زیر نظر داریم,نمایندگان شورای اسلامی ضمن حمایت از دولت انقلابی به دقت مذاکرات را زیر نظر دارند و بدون شک دولت و مجلس در حفظ منافع ملی توافق نظر دارند و ضمن رعایت خطوط قرمز از قانون مجلس صیانت خواهند کرد.,"هیات رییسه مجلس بیانیه‌ای با امضای بیش از ۲۵۰ نفر از نمایندگان پیرامون مذاکرات هسته‌ای خطاب به رییس جمهور را قرائت کرد.
به گزارش ایرنا، در پایان جلسه علنی روز یکشنبه ۲۱ فروردین مجلس شورای اسلامی بیانیه‌ای با امضای بیش از ۲۵۰ نفر از نمایندگان پیرامون مذاکرات هسته‌ای خطاب به رییس جمهور قرائت شد. متن کامل بیانیه به شرح زیر است.
حضرت حجت‌الاسلام والمسلمین جناب دکتر رییسی
ریاست جمهوری اسلامی ایران
احتراما، ضمن تبریک حلول سال جدید و آرزوی قبولی طاعات در ماه رمضان ضمن تشکر از تلاش‌های جنابعالی و هیات مذاکره‌کننده برای رفع مشکلات مربوط به توافق هسته‌ای که از جانب برخی کشورها به‌ویژه آمریکا اعمال شده است به عنوان نمایندگان مردم و براساس تکالیف و وظایف قانونی و نظارتی و در چارچوب اصل عزت، حکمت و مصلحت و نظر به تجارب سال‌های گذشته موارد زیر را یادآور می‌شویم.
۱ـ تجربه مذاکرات قبلی نشان می‌دهد که عدم تمایل آمریکا و طرف‌های مذاکره کننده برای ارائه تضمین‌های لازم عملا نه تنها منافع ملی کشور را تامین نکرد بلکه به دلیل خروج آمریکا از برجام موجب آسیب به منافع ملی و شکست توافق گردید.
لذا در مذاکرات جدید لازم است آمریکا تضمین قانونی دهد که از برجام خارج نمی‌شود و به شکل کاملا قانونی موضوع در نهادهای تصمیم‌ساز و تصمیم‌گیر آن کشور مانند کنگره نیز مصوب گردد که در آینده مانعی برای اجرای آن ایجاد نکند.
۲ـ یکی از شرایط اصلی مذاکره فقدان تهدید بعد از توافق است و وجود مکانیزم ماشه عملا به معنای حفظ تهدید و شکست مذاکره است. لذا لازم است تضمین‌های لازم به شکلی اخذ شود که در صورت ورد آمریکا به برجام، مکانیزم ماشه به بهانه‌های مختلف اعمال نشود.
۳ـ متاسفانه در حین مذاکرات آمریکا تحریم‌های جدید را علیه اشخاص، نهادها و دستگاه‌ها تصویب کرد که بیانگر نیت تخریبی در مسیر مذاکرات است. لذا ضروری است مشخصا در مذاکرات تصویب و اعمال تحریم‌های جدید ممنوع گردد و همچنین قید شود که تحریم‌های برداشته شده مجددا وضع نخواهد شد.
۴ـ جمهوری اسلامی ایران حق دارد در چارچوب سهمیه تعیین شده توسط اوپیک قبل از اعمال تحریم‌ها و با توجه به وضعیت و جایگاه جمهوری اسلامی ایران به هر کشور و به هر میزان که مورد توافق طرفین قرار می‌گیرد نفت صادر کند و از طریق سیستم بانکی مبالغ مربوطه را دریافت کند.
۵ـ انتقال منابع و منافع مالی جمهوری اسلامی ایران از جمله منابع حاصل از فروش نفت و منابع بلوکه شده و مسدود شده از همه کشورها حق جمهوری اسلامی است و کشورهای طرف مذاکره باید موانع موجود در این مسیر را رفع نماید و در این راستا هرگونه ایجاد مانع در تبدیل ارز و ممانعت در جذب سرمایه‌گذاری در جمهوری اسلامی ممنوع است و مورد پذیرش ملت ایران نیست و حق راستی‌آزمایی در اختیار دولت ایران است.
همچنین در مواد ۶ و ۷ قانون اقدام راهبردی برای لغو تحریم‌ها و صیانت از منافع ملت ایران شرط اجرای تعهدات برجامی از سوی ایران برقراری کامل روابط بانکی، رفع کامل موانع صادرات، فروش کامل نفت و فرآورده‌های نفتی ایران، برگشت کامل و سریع ارز و منابع حاصل از فروش و ارائه گزارش این اقدامات به مجلس و تایید نمایندگان می‌باشد.
براین اساس بدون شک وعده‌های شفاهی از جمله سخنان رییس جمهور آمریکا نمی‌تواند تضمین شمرده شود.
نمایندگان شورای اسلامی ضمن حمایت از دولت انقلابی به دقت مذاکرات را زیر نظر دارند و بدون شک دولت و مجلس در حفظ منافع ملی توافق نظر دارند و ضمن رعایت خطوط قرمز از قانون مجلس صیانت خواهند کرد.
مجلس شورای اسلامی از هرگونه توافقی که با رعایت قانون مجلس و خطوط قرمز ترسیم شده نظام، منافع ملت ایران را تضمین کند حمایت خواهد کرد.
توفیق جنابعالی و کارگزاران نظام در خدمت به مردم را از خداوند منان مسالت می‌نماییم.                           ",https://www.asriran.com/003V3u
834346,۱۴۰۱/۰۱/۲۱,عمومی,تاثیر استفاده از هدیه تبلیغاتی در صنعت ساختمان,,"در هر صنعتی که باشید، تبلیغات جزء جداشدنی کسب‌وکار شماست. برای مثال، اگر در صنعت پررقابتی نظیر صنعت ساختمان فعالیت می‌کنید، نباید از تبلیغات غافل شوید. بسته به نوع تجارتتان ممکن است تاکنون از کانال‌های مختلف تبلیغاتی استفاده کرده باشید. تبلیغات ممکن است گاه محدود به توزیع بروشور یا ارسال پیامک تبلیغاتی باشد، گاه حتی وسعت بیشتری به آن دهید و از تبلیغات رسانه‌ای استفاده کنید. یکی از روش‌های تبلیغاتی که این‌روزها موردتوجه قرار گرفته است، استفاده از هدایای تبلیغاتی است. دلیلی وجود دارد که کارآفرینان تصمیم می‌گیرند همکاران، کارمندان و مشتریان خود را با هدایای تجاری غافلگیر کنند. با ما همراه باشید تا در ادامه کمی بیشتر درباره تاثیر استفاده از هدیه تبلیغاتی در صنعت ساختمان صحبت کنیم.

اهمیت استفاده از هدایای تبلیغاتی، چرا هدایای تجاری مهم است؟
هدیه دادن به دوستان و عزیزان روحیه ما را تقویت می‌کند و باعث می‌شود که از انجام کاری خوب و متفکرانه برای دیگری احساس خوبی داشته باشیم. هدیه دادن در فضای کاری، می‌تواند مزایای بیشتری داشته باشد که از بسیاری جهات به کسب‌وکار شما کمک می‌کند. هدایای تبلیغاتی نه‌تنها آگاهی از برند را افزایش می‌دهند، بلکه با پرداختن به همه زمینه‌های بازاریابی، شرکت شما را به یک برند نام آشنا تبدیل می‌کنند. خواه به تامین‌کنندگان خود هدیه بدهید، خواه مصرف‌کنندگان و نیروی کار خود را با هدایا غافلگیر کنید. در ادامه به مزایایی که هدایای شرکتی می‌تواند برای برند شما داشته باشد، بیشتر می‌پردازیم.
 
برای تقویت روابط تجاری خود از هدایای تبلیغاتی غافل نشوید
به همان اندازه که ساختار داخلی و روابط یک شرکت مهم است، حفظ روابط خارج از آن نیز ضروری است. اگر چیزی کاربردی و مفید، مثلا یک پاوربانک تبلیغاتی، به شرکای تجاری فعلی‌تان هدیه دهید، آنها از همکاری در پروژه‌های آینده‌ خوشحال‌تر خواهند بود. چه بسا خودشان به شما توصیه می‌کنند که هرزمان که نیاز داشته باشید آماده همکاری با شما هستند. از سوی دیگر، دادن یک هدیه تجاری به یک شریک بالقوه راهی عالی برای نشان دادن سخاوت خود به آنها است.
هدیه تبلیغاتی راهی موثر برای ایجاد انگیزه در کارکنان است
کسب‌وکارهای پویا تمایل دارند تیم‌هایی متشکل از کارکنان باانگیزه داشته باشند. با این حال، افراد خودانگیخته ممکن است بیشتر احساس استرس کنند. این استرس لزوما به دلیل این نیست که شرکت آنها را برای عملکردشان تحت فشار قرار می‌دهد. بلکه به این دلیل است که افراد خودانگیخته، خود را وقف ارائه بیش از آنچه از آنها انتظار می‌رود، می‌کنند. هدایای شرکتی برای کل تیم سودمند است، چراکه به کارکنان نشان می‌دهد که مافوقشان کارشان را موردتوجه قرار داده و از آنها قدردانی می‌کنند.
با هدیه دادن یک ماگ تبلیغاتی که لوگوی شما روی آن حک شده، به آنها نشان دهید که کسب‌وکارتان به چیزی بیش از نتیجه نهایی اهمیت می‌دهد. رضایت تیم شما از استخدام، عاملی حیاتی برای حفظ یک محیط کاری مثبت است و هدایای شرکتی یکی از راه‌های آن است.

با هدایای تبلیغاتی در صنعت خود مشتریان بیشتری ایجاد کنید و فروشتان را افزایش دهید
ممکن است تصمیم بگیرید از برخی از مشتریان همیشگی خود تشکر کنید که هرزمان به محصول یا خدماتی در حوزه کاری شما نیاز داشتند به شرکت شما بازگشته‌اند. این یک راه عالی برای شتاب بیشتر کسب‌وکار شماست، زیرا مشتریان ممکن است به خواست خود از شرکت شما دفاع کنند. علاوه‌بر این، احتمال اینکه این مشتریان در آینده بارها و بارها برگردند، با در نظر گرفتن اینکه چقدر برای مجموعه شما ارزش دارند، بیشتر خواهد شد.
انواع هدایای تبلیغاتی در صنعت ساختمان، هدایای کاربردی و خاص
تلاش در برندسازی یا چاپ لوگو روی یک هدیه یکی از جنبه‌های تبلیغاتی منحصربه‌فرد است و در عین حال حسن نیت شما را نشان می‌دهد. برای یک تجارت جدید و برای تبریک‌های فصلی، هدیه دادن یک ایده بسیار مفید است. برخی از هدایا منحصربه‌فرد و خاص هستند و به‌صورت شخصی تقدیم می‌شوند. اما برای هدایای عمده می‌توان از ایده‌های ساده‌تری استفاده کرد.
بهترین هدایای تبلیغاتی برای کارمندان صنعت ساختمان
توجه داشته باشید که برای افزایش تاثیر استفاده از هدیه تبلیغاتی در صنعت ساختمان، بهتر است هدایای تبلیغاتی شما ساده اما بسیار بادوام باشند. سعی کنید از اقلام کاربردی ساده که با نام و لوگوی شرکت شما علامت‌گذاری شده است، استفاده کنید. در ادامه تعدادی از پیشنهادات ما برای هدایای تبلیغاتی صنعت ساختمان را خواهید دید:
·         ماگ تبلیغاتی
به‌طورکلی بهتر است هدایای شرکتی شما از میان لوازمی نظیر ماگ‌ها و تقویم‌ها انتخاب شوند که استفاده مستمر دارند. به این ترتیب لوگوی شما مدام در مقابل چشمان افراد خواهد بود و تاثیر مثبتی در ماندگاری برند شما در ذهن مخاطب خواهد داشت. تهیه ماگ برای کارکنان و همکاران شما هزینه زیادی نخواهد داشت اما تاثیر مثبتی که از آن می‌گیرید بسیار ارزشمند است.
·         پاوربانک تبلیغاتی
اگر کمی بیشتر هزینه کنید و یک پاوربانک با لوگوی حک شده خود روی آن تهیه کنید، ارزش بیشتری آفریده‌اید. فراموش نکنید، کارمندان و شرکای شما کاملا متوجه حسن نیتی که پشت هدیه شماست هستند. پاوربانک، وسیله‌ای بسیار کاربردی است و معمولا افراد همیشه آن را همراه خود دارند. پاوربانک تبلیغاتی شما با مخاطب شما به همه‌جا سفر خواهد کرد و بدون اینکه شما آنجا باشید برای شما تبلیغ می‌کند.
·         هدایای تبلیغاتی خلاقانه در صنعت ساختمان
کمی خلاقانه‌تر عمل کنید و از لوازم معمول و روزمره یک هدیه خاص تهیه کنید. ابزارهای نوشتاری، تی‌شرت با لوگوی شما، رنگ‌های مینیاتوری نقاشی خانه، مجموعه‌ای از کیت‌ها به عنوان برس یا دستمال پاک‌کن. از طرفی ست‌های موجود در کیت‌های DIY(کیت‌ ابزارآلات تعمیر) برای کارگران نیز مفید است. مواردی مانند چراغ‌های LED دستی و مشعل‌ها همیشه مفید هستند. جاکلیدی، کیف، کلاه و پیش‌بند مقاوم در برابر آب از هدایای کاربردی عالی برای کارمندان صنعت ساختمان هستند.

هدایای تبلیغاتی مناسب برای مجریان و پیمانکاران ساختمانی
کار در اینجا مطمئنا پرزحمت‌تر است. از این رو سبک‌های مختلفی از هدایای خاص و خلاقانه وجود دارد. قمقمه آب، فلاسک یا حتی قهوه‌ساز کوچک ایده خوبی خواهد بود. کیف‌های جادار با چندین محفظه کیت ابزار نیز یک هدیه عالی خواهند بود. یک رادیو با مجموعه باتری قابل شارژ نیز هدیه‌ای خاص و قابل تحسین است. کیف‌های مسافرتی، ابزارهای پخش موسیقی نظیر فلش که داخل کیسه‌های حمل با طراحی مدرن و خاص به همراه لوگوی شرکت شما قرار گرفته‌اند.
هدایای تبلیغاتی یک راه عالی برای بازاریابی است، هدایای باکیفیت و کارآمد بخرید
شما نیز ممکن است قصد داشته باشید دادن هدایای تجاری را در استراتژی بازاریابی خود پیاده‌سازی کنید. ما هم در این مطلب به تاثیر استفاده از هدیه تبلیغاتی در صنعت ساختمان اشاره کردیم. این هدایا به آگاهی از برند شما کمک می‌کند، محیط کار را مثبت و سازنده نگه می‌دارد. همچنین به شما فرصتی می‌دهد تا فروش را افزایش دهید و قدردانی شما را به شرکای تجاری‌تان نشان می‌دهد.
اگر هدایایی را انتخاب کنید که نام یا لوگوی برندتان را دارند، به شما امکان می‌دهد بیشتر در معرض دید قرار بگیرید. شما برای ارائه خدمات بهتر و ماندگار شدن در ذهن مشتریان خود نیاز به یک فروشگاه معتبر دارید. وبسایت هدایای تبلیغاتی توکاگیفت بستری مناسب و قابل اعتماد برای خرید بهترین هدایای تبلیغاتی در صنعت ساختمان و صنایع دیگر است. شما می‌توانید انواع هدایای تجاری را در این فروشگاه پیدا کنید. کافیست سری به سایت توکاگیفت به آدرس tokagift.com بزنید یا با مشاوران توکاگیفت  به شماره تلفن 02188395093 تماس بگیرید تا شما را راهنمایی کنند.                           ",https://www.asriran.com/003V3C
834389,۱۴۰۱/۰۱/۲۱,اخبار سلامت,مزایای افطار کردن با خرما/ روزی چند خرما بخوریم؟,در یک مطالعه، ۲۱ نفر که روزانه ۷ خرما به مدت ۲۱ روز خوردند، بهبود دفعات مدفوع را تجربه کردند و در مقایسه با زمانی که خرما نخوردند، افزایش قابل توجهی در حرکات روده داشتند.,"خرما حاوی فیبر غذایی است که حرکات روده را تحریک و به جلوگیری از یبوست کمک می‌کند، مشکلی که ممکن است برخی در ماه رمضان با آن مواجه شوند.
به گزارش همشهری آنلاین، افطار با خرما گرسنگی روزه‌داران را رفع و به او کمک می‌کند که در وعده سحری زیاد غذا نخورد. در این گزارش به سراغ فوایدی می‌رویم که بدن با خوردن روزانه خرما دریافت می‌کند:
۱- کاهش خطر بیماری قلبیخرما فیبر محلول دارد که می‌تواند کلسترول بد (لیپوپروتئین با چگالی کم) را کاهش دهد. فیبر محلول به کلسترول LDL متصل می‌شود، که به نوبه خود به جلوگیری از رسوب کلسترول چرب در دیواره شریان‌ها (معروف به آترواسکلروز) کمک می‌کند و باعث کاهش خطر بیماری قلبی می‌شود.
۲- آنتی اکسیدان دریافت می‌کنیدخرما آنتی اکسیدان‌های زیادی دارد که فواید زیادی برای سلامتی دارد، از جمله کاهش خطر ابتلا به بسیاری از بیماری‌ها مانند آلزایمر، دژنراسیون ماکولا و برخی انواع سرطان. خرما حاوی آنتی اکسیدان‌های قوی از جمله: کاروتنوئیدها، پلی فنول‌ها و آنتوسیانین‌ها است. رژیم غذایی سرشار از آنتی اکسیدان خطر ابتلا به بیماری‌های مزمن را کاهش می‌دهد.
۳- تامین مواد مغذی مهمخوردن ۴ عدد خرما (حدود ۱۰۰ گرم) ۲۷درصد فیبر و ۲۰ درصد پتاسیم مورد نیاز بدن را تامین می‌کند.
۴- پیشگیری از یبوستخرما حاوی فیبر غذایی است که با جلوگیری از یبوست به سلامت دستگاه گوارش کمک می‌کند و با کمک به تشکیل مدفوع، حرکات منظم روده را تقویت می‌کند.
در یک مطالعه، ۲۱ نفر که روزانه ۷ خرما به مدت ۲۱ روز خوردند، بهبود دفعات مدفوع را تجربه کردند و در مقایسه با زمانی که خرما نخوردند، افزایش قابل توجهی در حرکات روده داشتند.                           ",https://www.asriran.com/003V3t
834388,۱۴۰۱/۰۱/۲۱,اجتماعی ,بیانیه‌ نمایندگان مجلس: افزایش ۱۰ برابری حقوق سربازان اقدامی انقلابی بود,تاکید رهبری معظم انقلاب اسلامی بر ازدواج زودهنگام و تشکیل خانواده توسط جوانان علت دیگر اقدام مجلس جهت افزایش حقوق سربازان بوده است چرا که با حقوق فعلی سربازی به عنوان مانع ازدواج تلقی شده و عدم رغبت جوانان به سربازی را به همراه دارد.,"نمایندگان مجلس شورای اسلامی در بیانیه ای رشد ۱۰ برابری حقوق سربازان طی ۲ سال گذشته را اقدامی انقلابی خواندند.
به گزارش ایرنا، در پایان جلسه علنی روز یکشنبه (۲۱ فروردین) مجلس شورای اسلامی، بیانیه جمعی از نمایندگان در حمایت از سربازان جان بر کف جمهوری اسلامی و کمک به نیروهای مسلح جهت تقویب بنیه نظامی کشور را قرائت شد.
متن بیانیه به شرح زیر است:
مسئله امنیت و اقتدار نظامی کشورمان به دلیل موقعیت ژئوپلیتیک ایران و تضاد تمدنی با هژمونی غرب، همواره مد نظر نمایندگان مردم در مجلس شورای اسلامی بوده و با هدف ارتقای کارایی نیروهای مسلح، همت خود را جهت حمایت و برطرف کردن مشکلات قانونی این عزیزان معطوف داشته ایم. مردم و نمایندگان مردم همواره قدردان زحمات نیروهای نظامی و انتظامی بوده و آرامش و آسایش خانواده ها را مدیون جانفشانی های این عزیزان می دانند.
از سوی دیگر، با توجه به نقش بسزای سربازان جان بر کف در دفع ناامنی از کشور و ایجاد امنیت پایدار، رفع نیازهای اولیه سربازان و تامین شرایط مناسب جهت ایفای نقش مقدس سربازی باید در اولویت دولت ها قرار گیرد که یکی از مهم ترین دغدغه ها و نارضایتی سربازان، عدم پرداخت حقوق کافی و ناتوانی آنان است. طبق ماده ۴۹ و ۵۰ قانون خدمت وظیفه عمومی، حقوق سربازان باید بین ۶۰ تا ۹۰ درصد حقوق کادر و حداقل دریافتی کارکنان پایور نیروهای مسلح باشد.
نپرداختن حقوق قانونی و کافی به سربازان در قبال خدمت موجب دلسردی و کم اقبالی جوانان به سربازی شده است. بنابراین جهت کمک به نیروهای مسلح و ایجاد مشوق برای جوانان مشمول خدمت سربازی مجلس شورای اسلامی در قانون بودجه سال ۱۴۰۱ اقدام به پیش بینی منابع لازم جهت افزایش حقوق سربازان مطابق قوانین بالادستی کرده است.
تاکید رهبری معظم انقلاب اسلامی بر ازدواج زودهنگام و تشکیل خانواده توسط جوانان علت دیگر اقدام مجلس جهت افزایش حقوق سربازان بوده است چرا که با حقوق فعلی سربازی به عنوان مانع ازدواج تلقی شده و عدم رغبت جوانان به سربازی را به همراه دارد.
متاسفانه دولتها تاکنون تلاش چندانی جهت بهبود شرایط سربازان و حل مشکل جوانان نداشته اند اما مجلس یازدهم در قانون بودجه ۱۴۰۰ به موضوع حقوق سرباز پرداخت و حقوق سربازان را افزایش داد. متوسط حقوق سربازان در سال ۱۳۹۹ به طور میانگین برابر با ۳۵۰ هزار تومان بود که مجلس یازدهم در اقدامی بسیار مهم و تاثیرگذار در قانون بودجه ۱۴۰۰ حقوق سربازان را از میانگین ۳۵۰ هزار تومان به یک میلیون و ۴۵۰ هزار تومان افزایش داد.
در زمان بررسی لایحه بودجه سال ۱۴۰۱ مجلس شورای اسلامی نیز با تصویب جزء الحاقی ۳ تبصره ۱۲ گام مهمی برای افزایش حقوق سربازان وظیفه برای تامین معیشت جوانان و به ویژه جوانان متاهل برداشت. بدین صورت طبق این مصوبه حداقل حقوق سرباز مجرد به سه میلیون و سیصد و شصت هزار تومان و حداقل حقوق سرباز متاهل به پنج میلیون تومان افزایش یافت. این اقدام مجلس شورای اسلامی در کنار تامین اعتبارات لازم، افتخار مهمی برای مجلس انقلابی را رقم زد زیرا طی دو سال در مجلس شورای اسلامی حقوق سربازان تقریبا ۱۰ برابر رشد پیدا کرده است.
مجلس شورای اسلامی که نقش اصلی را در این افزایش حقوق ها ایفا کرده، از ابتدای سال ۱۴۰۱ بر حسن اجرای جزء الحاقی ۳ تبصره ۱۲ قانون بودجه نظارت می کند. امید است دولت سیزدهم و ریاست محترم دولت که همیشه حمایت از جوانان و امیدبخشی به جامعه شاه بیت برنامه آنان است، با اجرای کامل قانون ضمن انجام وظیفه به افزایش امید و نشاط جوانان یاری رسانند. قطعا یکی از معیارهای ارزیابی جامعه درباره صداقت دولت و میزان پایبندی به وعده هایش، مساله توجه به حقوق سربازان و پرداخت به موقع و کامل مبالغ فوق الذکر خواهد بود.
امید است با همراهی و همکاری دولت اقدام مجلس جهت حمایت از نیروهای مسلح و افزایش حقوق سربازان به ثمر نشسته و نیروهای مسلح نیز در این راه کمک حال مجلس و دولت باشند.                           ",https://www.asriran.com/003V3s
834387,۱۴۰۱/۰۱/۲۱,سیاسی,دوئل سلطانی - قالیباف/مهدی نصیری,مردم ایران باید قدردان روزنامه نگاران شجاع عرصه عدالتخواهی و فساد ستیزی مانند یاشار سلطانی، وحید اشتری، صبا آذر پیک و میلاد گودرزی باشند که بسیاری از مخاطرات را به جان خود می خرند.,"مهدی نصیری نوشت: رییس شعبه ۱۰۵۷ کیفری ۲ در اقدامی شجاعانه آقای محمد باقر قالیباف رییس مجلس را برای پی گیری شکایت خود از یاشار سلطانی، به جلسه دادگاه در تاریخ ۲۴ فروردین دعوت کرده است.
سلطانی در کانال خود خبر داده:""چند وقت پیش قالیباف بابت توییتی از من شکایت کرد که در شعبه ۴ دادسرای فرهنگ و رسانه، بازپرس به نفع من «قرارمنع‌تعقیب» صادر کرد. پس از اعتراض قالیباف به قرار منع‌ تعقیب من، قاضی شعبه ۱۰۵۷ کیفری۲؛ دستور مواجهه حضوری بین من و ‌ قالیباف⁩ را داده است. روز چهارشنبه ۲۴ فروردین ساعت ۹ صبح منتظر آقای قالیباف در دادسرا هستم.""
چه خوب است آقای قالیباف به تأسی از مولا امیرالمومنین ع که در زمان حکومتش در پی شکایت یک یهودی به دادگاه رفت و اتفاقا قاضی منصوب خود حضرت به نفع یهودی رای داد و علی ع در برابر این حکم تمکین کرد، در جلسه دادگاه حاضر شود تا مردم شاهد لااقل اندکی مشابهت بین جمهوری اسلامی با حکومت علوی که رهبران در شعارهای پیش از انقلاب وعده آن را دادند و بعد فراموش کردند، باشند.
در هر صورت این جلسه را باید دوئل روزنامه نگار شجاع و فساد ستیز یاشار سلطانی با آقای قالیباف دانست که به نظر می رسد، پیروز این میدان سلطانی خواهد بود که چند سال پیش با افشای املاک نجومی واگذار شده به اشخاص خاص از طرف شهرداری تهران، آقای قالیباف و اصولگرایان مدعی فساد ستیزی را سخت به چالش گرفت.
مردم ایران باید قدردان روزنامه نگاران شجاع عرصه عدالتخواهی و فساد ستیزی مانند یاشار سلطانی، وحید اشتری، صبا آذر پیک و میلاد گودرزی باشند که بسیاری از مخاطرات را به جان خود می خرند. کنشهای مسئولانه این افراد، به حفظ اموال عمومی و دست اندازی کمتر مسئولان قانون شکن و مفسدان اقتصادی به بیت المال کمک شایانی خواهد کرد و غیبت چنین افرادی در عرصه رسانه، ایعاد فساد و چپاول اموال مردم را گسترده تر از وضع موجود خواهد کرد.
ضمنا اخیرا در تماسم با آقای سلطانی، وی از اصلاح رویه رسیدگی به شکایات علیه روزنامه نگاران در دوران ریاست آقای محسنی اژه ای بر قوه قضاییه اشاره کرد که جا دارد بابت این حرکت اصلاحی از آقای اژه ای تشکر و به این نکته اشاره کنم که امثال بنده با نگارش این مطالب نظری جز اصلاح امور و نحوه حکمرانی به نفع مردم نداریم و امروز هیچ خردمندی به دعوت مردم به شورش و انقلاب علیه نظام مستقر نمی اندیشد.و البته باید یادآور شد اگر اصلاحات اساسی و سریع توسط مسئولان بالای نظام در ابعاد گوناگون حکمرانی بویژه مساله فساد اقتصادی و فقر کمر شکن صورت نگیرد، شاید هیچ کس نتواند مانع شورش احتمالی توده های گرسنه و خشمگین که تر و خشک را خواهد سوزاند، شود.                           ",https://www.asriran.com/003V3r
834386,۱۴۰۱/۰۱/۲۱,اجتماعی ,وزیر بهداشت: امسال کمبود دارو نخواهیم داشت/ همه ایرانیان بیمه می‌شوند,خط قرمز ما تعارض منافع است. ما سلامت مردم را به هیچ قیمتی قربانی نخواهیم کرد و از سلامت مردم دفاع خواهیم کرد. در سال جدید هم ان‌شاءالله با افزایش تولید دارو، صادرات را داشته باشیم.,"وزیر بهداشت با اشاره به ارز اختصاص داده شده از سوی مجلس به وزارت بهداشت و با تاکید بر اینکه امسال قطعا کمبود دارو نخواهیم داشت، در عین حال به افراد فاقد پوشش بیمه درمانی در کشور اشاره کرد و گفت: امسال قطعا همه مردم را تحت پوشش بیمه همگانی قرار می‌دهیم؛ اعتبارش دیده شده تا مردم دغدغه نداشته باشند.
به گزارش ایسنا، دکتر بهرام عین‌اللهی در مراسم آیین تکریم و تقدیر از خادمان نوروزی سلامت، گفت: در ماه رمضان هستیم و در این ماه همه دنبال عبادت و خودسازی هستند. کادر بهداشت، درمان و اورژانس هم از این قاعده مستثنی نیستند و حتی یک عبادت مضاعف دارید که آن هم خدمت به مردم است. امسال مفتخر بودیم به بیان مقام معظم رهبری که رضایت خودشان را از زحمات کادر بهداشت و درمان اعلام کردند. کرونا یکی از مسائلی بود که مملکت را فلج کرده بود. امسال بعد از دو سال شاهد شادی مردم بودیم که سفرها و دید و بازدیدها انجام شد و همه به دلیل زحمات کادر بهداشت و درمان بود که از تعطیلات خودشان گذشتند و در کشور مستقر شدند.
وی افزود: ما تاریخ پر افتخاری در کشور داریم که یکی از نقاط پرافتخار ما خدمات اورژانس است که یادمان نرفته در دفاع مقدس چقدر در انتقال مجروحان زحمت می‌کشیدند. در این انقلاب نیز اورژانس در صحنه های خطر می‌رفتند و مجروحان را خارج می‌کردند که همچنان هم خدمات‌شان برای مردم ادامه دارد.
عین‌اللهی ادامه داد: امروز هم وظیفه داریم که بتوانیم خدمات‌مان را گسترش داده و به‌روز کنیم که امیدواریم این کار انجام شود. یکی از نکات مهم این است که در نوع خدمات‌مان باید کرامت مردم را حفظ کرده و با حفظ کرامت مردم به آنها خدمت ارائه دهیم. در بازدیدهایی که داشتیم این چشمگیر بود، اما باید بیشتر شود و ارائه خدمت با لبخند و حفظ احترام مردم باشد. ما توانستیم با فعالیت مستمری که انجام شد و با واکسیناسیون خوبی که انجام شد که امروز میزان واکسیناسیون به ۱۴۸ میلیون دز تزریق رسیده‌ایم که این قدرت بسیار زیادی را ایجاد کرده است. سازمان‌های جهانی همه متعجبند که طی این چند ماه چه اتفاقی در ایران رخ داد و واکسیناسیون انجام شد که با زحمات کادر سلامت اتفاق افتاد.
وزیر بهداشت با تاکید بر اینکه حفظ سلامت مردم برای ما اهمیت بالایی دارد، گفت: باید در هر شرایطی این موضوع را در نظر بگیریم. رئیس جمهور در اورژانس کشور حضور یافتند و قدردانی کردند. ما احتیاج داریم که اورژانس‌مان به‌روز باشد. وسایل پیشرفته‌تر داشته باشد. امروز در انفجار آی تی هستیم و می‌توانیم از طریق تله مدیسین و از راه دور بسیاری از درمان‌ها را انجام دهیم که حتما تکمیل می‌شود. امسال قبل از آغاز سال با همه روسای دانشگاه‌های علوم پزشکی کشور جلسه داشتیم و همه آنها اماده‌باش بودند. من هم توفیق داشتم که از نزدیک فعالیت‌ها را ببینم. حدود ۳ میلیون ویزیت در این ایام داشتیم که نشان‌دهنده حجم کاری بوده که در اورژانس انجام شده و حدود ۱۳۱ هزار جراحی هم انجام شده است.
عین‌اللهی گفت: امسال در بحث انتقال خون دیدیم که مردم چه اشتیاقی برای اهدای خون داشتند و ۲۳ درصد افزایش داشتیم و اعلام شده که امسال هیچ مشکلی بابت تامین‌خون نخواهیم داشت. رئیس جمهور هم برای بهداشت و درمان بسیار اهمیت قائل شدند و شخصا با رئیس جمهور چین صحبت کردند که مقدار زیادی از واکسن‌ها را خودشان تامین کردند.
وی با بیان اینکه امروز این نوید را به مردم می‌دهم که مدیران متعهد و دانشمند داریم، گفت: ان‌شاءالله بتوانیم‌آنچه که شایسته مردم است را فراهم کنیم. از مجلس هم تشکر می‌کنیم که در بحث بودجه همکاری خوبی کردند که امیدواریم با منابعی که در اختیار داریم، بتوانیم با تمام‌قدرت عمل کنیم.
وی تاکید کرد: خط قرمز ما تعارض منافع است. ما سلامت مردم را به هیچ قیمتی قربانی نخواهیم کرد و از سلامت مردم دفاع خواهیم کرد. در سال جدید هم ان‌شاءالله با افزایش تولید دارو، صادرات را داشته باشیم.
وی گفت: مجلس حدود سه میلیارد دلار ارز به وزارت بهداشت داده که یک میلیارد از سال قبل بیشتر است. بنابراین امسال قطعا کمبود دارو نخواهیم داشت و مساله اصلی ما تامین داروهای ضروری مردم است. به ویژه در زمینه بیماری‌های خاص بودجه خوبی تخصیص داده شده که امیدواریم عزیزان مبتلا به این بیماری‌ها را به نحو احسن حمایت کنیم.
وی گفت: اکنون بعد از ۴۳ سال از انقلاب اسلامی هنوز همه مردم بیمه نیستند اما امسال قطعا همه مردم را تحت پوشش بیمه همگانی قرار می‌دهیم که اعتبارش دیده شده تا مردم دغدغه نداشته باشند.                           ",https://www.asriran.com/003V3q
834385,۱۴۰۱/۰۱/۲۱,ورزشی,پخش زنده ۷ فوتبال داخلی و خارجی از تلویزیون,فوتبال ویار بوخوم ـ بایرلورکوزن از سری رقابت‌های بوندسلیگا امروز ۲۱ فروردین ساعت ۱۸ از شبکه ورزش سیما روی آنتن می رود.,"امروز ـ یکشنبه ـ ۲۱ فروردین ماه هفت فوتبال داخلی و خارجی از شبکه‌های سه و پنج، ورزش و همچنین رادیو روی آنتن می روند.
به گزارش ایسنا، دیدار پرسپولیس ـ آلومینیوم اراک امروز (۲۱ فروردین ماه) ساعت ۲۰ و ۳۰ دقیقه در قالب برنامه «فوتبال برتر» از شبکه سه سیما روی آنتن خواهد رفت.
همچنین دیدار سپاهان ـ الدحیل امروز ساعت ۲۱ و ۴۵ دقیقه از شبکه ورزش سیما پخش خواهد شد. دیدار تیم های شباب الاهلی امارات ـ فولاد خوزستان هم امشب یکشنبه (۲۱ فروردین) ساعت ۲۱ و ۴۵ دقیقه به صورت زنده از شبکه پنج پخش خواهد شد.
بر این اساس، دیدارهای الاهلی امارات ـ فولاد خوزستان و سپاهان ـ الدحیل از شبکه رادیویی ورزش در قالب برنامه «گزارش ورزشی» پخش خواهد شد.
این دیدارها به صورت زنده و همزمان امروز (یکشنبه) از ساعت ۲۱ و ۴۵ دقیقه از برنامه «گزارش ورزشی» رادیو ورزش موج اف ام ردیف ۹۲ مگاهرتز پخش خواهد شد.
دیدار جنووا ـ لاتزیو از سری آ ایتالیا امروز (۲۱ فروردین) ساعت ۱۵ از شبکه ورزش سیما پخش خواهد شد.
فوتبال ویار بوخوم ـ بایرلورکوزن از سری رقابت‌های بوندسلیگا امروز ۲۱ فروردین ساعت ۱۸ از شبکه ورزش سیما روی آنتن می رود.
همچنین فوتبال منچستر سیتی ـ لیورپول از لیگ برتر انگلیس امشب ساعت ۲۰ از شبکه ورزش سیما زنده پخش خواهد شد.
دیدار لوانته ـ بارسلونا از لیگ برتر انگلیس نیز ساعت ۲۳ و ۳۰ دقیقه امشب روی آنتن شبکه ورزش سیما خواهد رفت.                           ",https://www.asriran.com/003V3p
834384,۱۴۰۱/۰۱/۲۱,اخبار سلامت,۳۹ جان باخته و شناسایی ۲۸۹۴ بیمار جدید کرونا,در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.,"مرکز روابط عمومی و اطلاع رسانی وزارت بهداشت از شناسایی ۲۸۹۴ بیمار جدید کووید۱۹ در کشور خبر داد.
به گزارش ایلنا مرکز روابط عمومی و اطلاع رسانی وزارت بهداشت اعلام کرد: تا کنون ۶۴ میلیون و ۷۷ هزار و ۵۲۲ نفر دُز اول، ۵۷ میلیون و ۱۵۶ هزار و ۲۰۱ نفر دُز دوم و ۲۶ میلیون و ۵۳۳ هزار و ۵۷۴ نفر، دُز سوم واکسن کرونا را تزریق کرده اند و مجموع واکسن های تزریق شده در کشور به ۱۴۷ میلیون و ۷۶۷ هزار و ۲۹۷ دُز رسید.
در شبانه روز گذشته ۹۴ هزار و ۲۰۵ دُز واکسن کرونا در کشور تزریق شده است.
از دیروز تا امروز ۲۱ فروردین ماه ۱۴۰۱ و بر اساس معیارهای قطعی تشخیصی، دو هزار و ۸۹۴ بیمار جدید مبتلا به کووید۱۹ در کشور شناسایی شد که ۳۸۴ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۹۱ هزار و ۶۴۳ نفر رسید.
متاسفانه در طول ۲۴ ساعت گذشته، ۳۹ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۶۱۶ نفر رسید.
خوشبختانه تا کنون ۶ میلیون ۹۱۸ هزار و ۸۶۰ نفر از بیماران، بهبود یافته و یا از بیمارستانها ترخیص شده اند.
یک هزار و ۵۵۸ نفر از بیماران مبتلا به کووید۱۹ در بخش های مراقبت های ویژه بیمارستان ها تحت مراقبت قرار دارند.
تا کنون ۵۰ میلیون و ۲۰ هزار و ۶۱۹ آزمایش تشخیص کووید۱۹ در کشور انجام شده است.
در حال حاضر ۳۴ شهرستان در وضعیت قرمز، ۶۹ شهرستان در وضعیت نارنجی، ۲۹۱ شهرستان در وضعیت زرد و ۵۴ شهرستان در وضعیت آبی قرار دارند.                           ",https://www.asriran.com/003V3o
834383,۱۴۰۱/۰۱/۲۱,سیاسی,ابلاغ سیاست‌های کلی تأمین اجتماعی از سوی رهبر انقلاب,سیاست‌های کلی تأمین اجتماعی به منظور جامعیت دادن و انسجام‌بخشی به تلاش‌های نظام و ایجاد جهش در این زمینه ابلاغ شده و با توجه به اهمیت و جامعیت آن به‌عنوان یک سند بالادستی، تحقق آن مستلزم تغییرات اساسی در قوانین و مقررات جاری و تلاش‌های جدی در این عرصه است.,"آیت‌الله خامنه‌ای در اجرای بند یک اصل ۱۱۰ قانون اساسی و پس از مشورت با مجمع تشخیص مصلحت نظام، سیاست‌های کلی و مصوّب تأمین اجتماعی را برای اقدام به رؤسای قوای سه‌گانه و رئیس مجمع تشخیص مصلحت نظام ابلاغ کردند.
به گزارش ایلنا، بر اساس دستور رهبر انقلاب اسلامی و در اجرای بند «ج – ۱» الزامات تحقق سیاست‌های کلی نظام، قوه مجریه موظف است با کمک مجلس شورای اسلامی و قوه قضائیه و با بسیج دستگاههای مسئول، برنامه جامع تحقق این سیاستها را شامل تقدیم لوایح، تصویب مقررات و اقدامات اجرایی لازم، در مدت شش ماه ارائه کند.
لازم به ذکر است سیاست‌های کلی تأمین اجتماعی به منظور جامعیت دادن و انسجام‌بخشی به تلاش‌های نظام و ایجاد جهش در این زمینه ابلاغ شده و با توجه به اهمیت و جامعیت آن به‌عنوان یک سند بالادستی، تحقق آن مستلزم تغییرات اساسی در قوانین و مقررات جاری و تلاش‌های جدی در این عرصه است.
متن سیاست‌های کلی تأمین اجتماعی به این شرح است:
بسم الله الرّحمن الرّحیم
سیاست‌های کلی تأمین اجتماعی
ایجاد رفاه عمومی، بر طرف ساختن فقر و محرومیت، حمایت از اقشار و گروههای هدف خدمات اجتماعی از جمله بی‌سرپرستان، از کارافتادگان، معلولان و سالمندان و آنچه از اهداف رفاه و تأمین اجتماعی که در اصول ۳، ۲۱، ۲۸، ۲۹، ۳۱ و ۴۳ قانون اساسی آمده است، اقتضاء می‌کند نظامی کارآمد، توانمندساز، عدالت‌بنیان، کرامت‌بخش و جامع برای تأمین اجتماعی همگان که برگرفته از الگوهای اسلامی- ایرانی و مبتنی بر نظام اداری کارآمد، حذف تشکیلات غیر ضرور و رفع تبعیض‌های ناروا و بهره‌گیری از مشارکت‌های مردمی باشد، طراحی و اجرا شود و ترتیبات زیر در آن رعایت گردد:
۱- استقرار نظام تأمین اجتماعی به صورت جامع، یکپارچه، شفاف، کارآمد، فراگیر و چندلایه.
۲- ایجاد یک ساز و کار تخصصی و فرابخشی به منظور حفظ انتظام و انسجام امور مربوط، لایه‌بندی و سطح‌بندی خدمات، ایجاد وحدت رویه، اِعمال نظارت راهبردی در تکوین و فعالیت سازمانها و صندوق‌ها و نهادهای فعال در قلمروهای امدادی، حمایتی و بیمه‌ای و شکل‌دهی پایگاه اطلاعات، با رعایت ملاحظات امنیتی مربوط به نیروهای مسلح و دستگاههای امنیتی کشور.
٣- پایبندی به حقوق و رعایت تعهدات بین نسلی و عدم تحمیل طرح‌های فاقد تضمین مالی بین نسلی، تأمین منابع پایدار، رعایت محاسبات بیمه‌ای و تعادل بین منابع و مصارف و حفظ و ارتقاء ارزش ذخایر سازمانها و صندوق‌های بیمه‌گر اجتماعی به عنوان اموال متعلّق حق مردم با تأکید بر امانت‌داری، امنیت، سودآوری و شفافیت با ایجاد ساز و کار لازم.
۴- اصلاح قوانین، ساختارها و تشکیلات سازمانها و صندوق‌های بیمه‌گر اجتماعی در جهت تأمین عدالت و یکسان‌سازی قواعد و مقررات بیمه‌ای و جلوگیری از ایجاد و انباشت بدهی‌های دولت و رعایت قواعد بیمه‌ای و تأمین بار مالی تضمین شده و بین نسلی.
۵- لایه‌بندی امور امدادی، حمایتی و بیمه‌ای و سطح‌بندی خدمات با رویکرد فعال دولت بر اساس وسع و استحقاق، به ترتیب ذیل:
- امور امدادی از محل پوشش بیمه‌ای، مشارکت‌های مردمی و مساعدت دولت.
- امور حمایتی با هدف رفع فقر و آسیب اجتماعی و تضمین سطح پایه خدمات از محل منابع دولتی، عمومی و مردمی.
- امور بیمه پایه برای آحاد جامعه متناسب با وضع آنان از محل حق بیمه سهم بیمه‌شدگان، کارفرمایان و دولت.
- امور بیمه‌های مازاد و تکمیلی از محل مشارکت بیمه‌شدگان و کارفرمایان با مشوق‌های مالیاتی و پشتیبانی حقوقی دولت در فضای رقابتی.
- حفظ قدرت خرید اقشار ضعیف جامعه از طریق متناسب‌سازی مزد شاغلین، مستمری بازنشستگان و مقرری بیکاران.
- اعمال رویکرد مناسب برای زدودن جلوه‌های آشکار فقر و آسیب اجتماعی از محلات کم‌برخوردار شهری و مناطق روستایی و عشایری.
۶- بسط و تأمین عدالت اجتماعی، کاهش فاصله طبقاتی با هدفمندسازی یارانه‌ها، دسترسی آحاد جامعه به خدمات تأمین اجتماعی، توانمندسازی، کارآفرینی و رفع تبعیض‌های ناروا در بهره‌مندی از منابع عمومی.
۷- استقرار نظام ملی احسان و نیکوکاری و ایجاد پیوند میان ظرفیت‌های مردمی و دستگاههای موظف.
۸- ارائه خدمات لازم به منظور تحکیم نهاد خانواده و فرزندآوری.
۹- الزام به تهیه پیوست تأمین اجتماعی برای طرح‌ها و برنامه‌های کلان کشور                           ",https://www.asriran.com/003V3n
834382,۱۴۰۱/۰۱/۲۱,بین الملل,کشف یک گور دسته‌جمعی دیگر در نزدیکی کی‌یف,این آخرین گور دسته‌جمعی است که از زمان عقب‌نشینی نیروهای روسیه از مناطق شمالی پایتخت اوکراین، کشف شده است.,"مقام‌های اوکراین از کشف یک گور دسته‌جمعی دیگر در نزدیکی پایتخت این کشور خبر دادند.
به گزارش ایلنا به نقل از رویترز، مقام‌های اوکراین از پیدا شدن اجساد ده‌ها غیرنظامی در قبری در روستای «بوزوا» در نزدیکی کی‌یف خبر دادند.
این آخرین گور دسته‌جمعی است که از زمان عقب‌نشینی نیروهای روسیه از مناطق شمالی پایتخت اوکراین، کشف شده است.
تعداد دقیق اجساد کشف شده، اعلام نشده است.
افزایش تعداد کشته شدگان غیرنظامی در اوکراین، محکومیت بین‌المللی گسترده و تحریم‌های جدیدی را برای روسیه به همراه داشته است. مسکو نیز در مقابل،‌ ادعاهای مطرح شده توسط اوکرین و سایر کشورهای غربی مبنی بر «ارتکاب جرایم جنگی» را تکذیب کرده است.                           ",https://www.asriran.com/003V3m
834381,۱۴۰۱/۰۱/۲۱,بین الملل,نرخ بیکاری در کانادا به پایین‌ترین حد خود رسید,این کاهش زمانی رخ داد که اقتصاد در ماه گذشته ۷۳ هزار شغل ایجاد کرد که افزایش ۰.۴ درصدی ناشی از افزایش در میان زنان بالای ۵۵ سال و مردان ۲۵ تا ۵۴ ساله بود.,"اداره آمار کانادا اعلام کرد که نرخ بیکاری در کانادا در ماه مارس به پایین‌ترین حد خود در طول تاریخ سقوط کرد زیرا افزایش شغل در سراسر اقتصاد ادامه داشت.
به گزارش ایسنا و به نقل از نیوز، در این گزارش آمده است که نرخ بیکاری به ۵.۳ درصد کاهش یافته است که دو دهم کمتر از ماه قبل و پایین‌ترین نرخ ثبت شده از زمان در دسترس بودن داده‌های مشابه در سال ۱۹۷۶ است.
این آژانس گفت: «به استثنای افزایش در ژانویه ۲۰۲۲، نرخ بیکاری به‌طور مداوم در ماه‌های اخیر کاهش یافته است».
بر اساس این گزارش، این کاهش زمانی رخ داد که اقتصاد در ماه گذشته ۷۳ هزار شغل ایجاد کرد که افزایش ۰.۴ درصدی ناشی از افزایش در میان زنان بالای ۵۵ سال و مردان ۲۵ تا ۵۴ ساله بود.
رویس مندز مدیر بخش استراتژی‌های کلان در دژاردین گروپ (Desjardins Group) گفت: کاهش نرخ بیکاری بیشتر از حد انتظار بود.
در حالی که افزایش مشاغل از ۳۳۷هزار فرصت ایجاد شده در فوریه کاهش یافته، افزایش اشتغال در بحبوحه کاهش مداوم محدودیت‌های کووید-۱۹ رخ داده است که امکان بازگشت به کار حضوری را فراهم می‌کند.
میانگین دستمزد ساعتی نسبت به مارس ۲۰۲۱ به میزان ۳.۴ درصد افزایش یافته است.
اشتغال در هر دو بخش خدمات و کالا به ویژه در بخش کشاورزی که اولین افزایش خود را از پایان سال ۲۰۲۰ مشاهده کرد، افزایش یافت.                           ",https://www.asriran.com/003V3l
834736,۱۴۰۱/۰۱/۲۱,اقتصادی,بررسی فرصت‌های اشتغال‌زایی شستا در آذربایجان غربی,,"ابراهیم بازیان سرپرست شرکت سرمایه‌گذاری تامین اجتماعی(شستا) با محمدصادق معتمدیان استاندار آذربایجان غربی دیدار و در خصوص ظرفیت‌های اقتصادی و سرمایه‌گذاری این استان گفتگو کرد.
به گزارش شستا رسانه در این دیدار ایراهیم بازیان سرپرست شستا با اشاره به ظرفیت‌های اقتصادی و سرمایه‌گذاری در این استان گفت: بسیاری از ظرفیت‌های سرمایه‌گذاری این استان ناشناخته بوده و نیاز است با بهره‌برداری از این ظرفیت‌ها زمینه ایجاد اشتغال پایدار و توسعه اقتصادی فراهم شود.سرپرست شستا توسعه و ایجاد اشغال پایدار برایجوانان در کشور براساس ظرفیت‌های بومی هر منطقه را از اولویت‌های شستا دانست و اظهار داشت: در روزهاى آتی هیاتی از متخصصان شستا در حوزه‌هاى مختلف صنعتی جهت بررسی ظرفیت‌ها به این استان اعزام می شوند.
وی افزود : امیدواریم حضور و سرمایه‌گذاری شستا در این استان راه را برای بنگاه‌های بزرگ اقتصادی باز ‌کند تا با سرمایه‌گذاری لازم از ظرفیت‌های منطقه در جهت توسعه و پیشرفت اقتصادی استان استفاده کنند.
محمدصادق معتمدیان استاندار آذربایجان غربی نیز در این دیدار با اشاره به ظرفیت‌های بسیار این استان در حوزه‌های مختلف صنعتی گفت: شستا و شرکت‌های تابعه آن با حضور و سرمایه‌گذاری در این استان می‌توانند ضمن ایجاد رشد اقتصادی و اشتغال پایدار، زیرساخت‌های صنعتی و اقتصادی را در این استان توسعه دهند
استاندار آذربایجان غربی با تاکید بر معضل خام فروشی و ارزش‌گذاری پایین محصولات تولیدی در استان افزود: شستا می‌تواند با ایجاد زیرساخت‌های لازم و تکمیل زنجیره ارزش و تولید استان، نقش مهم و موثری در ایحاد خودکفایی، افزایش سودآوری، رونق تولید و کاهش خام فروشی در استان ایفا کند.                           ",https://www.asriran.com/003V9U
834361,۱۴۰۱/۰۱/۲۱,اقتصادی,تنوع در دسترسی مشتریان به خدمات، سیاست اصلی افق کوروش در سال 1401,,"مدیرعامل شرکت فروشگاه‌های زنجیره‌ای افق کوروش تنوع در دسترسی مشتریان به خدمات را یکی از مهم ترین سیاست‌های این شرکت در سال جاری دانست.
به گزارش روابط عمومی شرکت فروشگاه‌های زنجیره‌ای افق کوروش، حسین صبوری با اشاره به لزوم توجه به تقویت و بهینه سازی زیرساخت‌های فروش اینترنتی گفت: اگرچه افق کوروش به دلیل گستردگی شعبات خود در تمامی شهرهای کشور در دسترس و نزدیکی مشتریان خود قرار دارد؛ اما با توجه به گسترش فناوری و به تبع آن گرایش مشتریان به خرید اینترنتی، این شرکت بر آن است تا با هدف احترام به سلیقه و ذائقه مردم و مشتریان و جلوگیری از انحصار، در کنار اپلیکیشن ""اکالا"" به عنوان اپلیکیشن اختصاصی فروش اینترنتی افق‌کوروش و ""تارا"" به عنوان درگاه پرداخت اینترنتی گروه صنعتی گلرنگ، امکان بهره‌مندی مردم و مشتریان را از خدمات شرکت فروشگاه‌های زنجیره‌ای افق کوروش از طریق دیگر اپلیکیشن‌های موجود در کشور فراهم نماید.
مدیرعامل بزرگترین فروشگاه‌ زنجیره‌ای کشور با اشاره به تنوع مطلوب کالایی و برخورداری شعب فروشگاهی این شرکت از بیش از 3500 نوع کالای مختلف و نیز صدور روزانه بیش از 750 هزار فاکتور فروش در سراسر کشور افزود: با توجه به این حجم از فروش در شعب فروشگاهی افق‌کوروش، فروش اینترنتی از طریق اپلیکیشن‌های متعدد و تنوع و سهولت در خرید و پرداخت برای مشتریان، می تواند ضمن بهبود دسترسی برای مشتریان، خریدی لذت بخش را برای آنها رقم بزند.                           ",https://www.asriran.com/003V3R
834378,۱۴۰۱/۰۱/۲۱,عمومی,آغاز ثبت نام آزمون ارشد علوم پزشکی,افرادی که قبلاً کد پیگیری پرداخت موفقیت آمیز را دریافت کرده اند طی نوبت اول موفق به ثبت نام نشده بودند در زمان تمدید، مطابق بند ۳-۲ صفحه ۲۸ دفترچه راهنمای ثبت نام با وارد کردن کد ملی بقیه مراحل را انجام دهند.,"ثبت نام برای شرکت در آزمون ورودی دوره کارشناسی ارشد ناپیوسته رشته‌های گروه پزشکی سال تحصیلی ۱۴۰۲-۱۴۰۱ آغاز شد.
به گزارش ایسنا، مهلت مجدد ثبت نام و امکان ویرایش برای داوطلبان شرکت در آزمون کارشناسی ارشد رشته های گروه پزشکی سال ۱۴۰۱ فراهم شده است و متقاضیان از امروز یکشنبه ۲۱ فروردین، تا روز سه شنبه ۲۳ فروردین می توانند نسبت به ثبت نام و یا تصحیح اطلاعات اقدام کنند.
رشته محل هایی که ظرفیت پذیرش آنها ۳ نفر و بیشتر هستند، مشمول ۱۰ درصد سهمیه اضافه بر ظرفیت پذیرش استعداد درخشان با آزمون و بدون آزمون هستند.
افرادی که قبلاً کد پیگیری پرداخت موفقیت آمیز را دریافت کرده اند طی نوبت اول موفق به ثبت نام نشده بودند در زمان تمدید، مطابق بند ۳-۲ صفحه ۲۸ دفترچه راهنمای ثبت نام با وارد کردن کد ملی بقیه مراحل را انجام دهند.
در طول مدت زمان ثبت نام، تصحیح و ویرایش اطلاعات ثبت شده (به‌جز کد ملی) امکانپذیر است و پرداخت هزینه آزمون هیچ ربطی به انتخاب نوبت امتحانی (یا همان گروه امتحانی) مندرج در جدول شماره ۲ دفترچه راهنمای ثبت نام ندارد. پس از پرداخت هزینه، در طول مدت زمان ثبت نام، ویرایش و تصحیح نوبت امتحانی و یا رشته امتحانی امکانپذیر است.
پس از اتمام ثبت نام نهایی و قبل از اتمام مهلت ثبت نام و ویرایش، از فرم ثبت نام پرینت گرفته شده و کلیه اطلاعات بررسی شود تا در صورت لزوم تصحیح و کامل شود. لازم است این فرم پس از اتمام ثبت نهایی، جهت ارائه در مواقع لزوم توسط داوطلب نگهداری شود.                           ",https://www.asriran.com/003V3i
834363,۱۴۰۱/۰۱/۲۱,فناوری و IT,ائتلاف توسعه اقتصاد دیجیتال ایران، پاسخگوی خبرنگاران,,"نشست خبری ائتلاف «تاد»، توسعه اقتصاد دیجیتال ایران، برگزار می‌شود.
نشست خبری ائتلاف «تاد»، با هدف تشریح برنامه‌های حضور این ائتلاف در انتخابات هیئت‌مدیره اتحادیه کسب‌وکارهای مجازی، روز دوشنبه ۲۲فروردین برگزار خواهد شد. در این نشست، برخی از اعضای ائتلاف تاد به بیان برنامه‌های خود برای حضور در این انتخابات می‌پردازند.
نشست خبری ائتلاف «تاد» روز دوشنبه ساعت ۱۱، در محل سالن اجتماعات مرکز آفرینش‌های کانون پرورش فکری کودکان و نوجوانان (سالن کنفرانس ۱)، واقع در خیابان حجاب برگزار می‌شود.
ائتلاف تاد از میثم اسلامیان مدیرعامل «امرتون»، رضا الفت‌نسب رییس هیات مدیره «آساپردازش»، محمد خلج مدیرعامل «اسنپ»، محمدامین روانبخش مدیرعامل «چهارباغ»، محمدرضا زاهدی مدیرعامل «پیشگامان»، سعید گودرزیان مدیرعامل «شهرسرویس»، صادق محمدی مدیرعامل «مدیانا»، اشکان میر آرمندهی مدیرعامل «دیوار» و مهدی نجفی مدیرعامل «سفرمارکت» تشکیل شده است. گفتنی است انتخابات اتحادیه کسب‌وکارهای مجازی روز سه‌شنبه، ۲۳فروردین برگزار خواهد شد.                           ",https://www.asriran.com/003V3T
834344,۱۴۰۱/۰۱/۲۱,عمومی,وظایف مالیاتی مشاغل گروه سوم یا نوپا,,"یکی از مهم‌ترین سوالاتی که در سال 1400 از مشاورین مالیاتی پرسیده شده، این بوده است که وظایف مالیاتی مشاغل گروه سوم یا نوپا چیست و بهتر است مشاغل نوپا به چه شکلی ثبت بشوند؟ البته که این سوال از جانب سازمان امور مالیاتی مطرح ‌شد و با فشار رسیدگی بر تراکنش های بانکی و تعیین و تکلیف وضعیت دستگاه‌های کارتخوان باعث شد اشخاصی که تاکنون گزارشی به سازمان امور مالیاتی ارائه نمی‌کردند، مجبور به تشکیل پرونده مالیاتی بشوند. البته امیدوارم به این نکته حائز اهمیت توجه داشته باشید که اشخاص حقیقی یا مشاغل، تا 4 ماه و اشخاص حقوقی تا 2 ماه پس از شروع فعالیت موظف به ارائه گزارش به سازمان امور مالیاتی و به‌طبع تشکیل پرونده فیزیکی و الکترونیکی هستند.
 اما سوال اینجاست که تأخیر در ثبت نام چه تبعاتی دارد و منجر به عدم بهره‌مندی از چه معافیت‌های مالیاتی می‌شود. البته در صورت آشنایی با قوانین و نحوه انجام وظایف مؤدیان گروه سوم، شما از منافع قانونی منتفع می‌شوید و در صورت ناآگاهی نسبت به قوانین، مشمول جرائم عدم ارائه صحیح گزارش‌های مالیاتی می‌شوید. ما در این نوشتار قصد داریم با کمک موسسه مالیاتی دادیس نحوه برخورد با قوانین مشاغل نوپا را گام به گام برای شما تشریح کنیم.

گردش حسابهای بانکی مودیان گروه سوم 
طبیعتاً اولین گامی که شما در شروع فعالیت اقتصادی خود بر می‌دارید، خرید و فروش برای کسب منافع تجاری است. درست در این مرحله گردش حساب‌های بانکی مؤدیان گروه سوم یا مؤدیان نوپا بررسی می‌شود. توجه داشته باشید اگر قصد تشکیل پرونده را در روزها یا حداکثر 4 ماه پیش‌رو دارید، هیچ مانعی بابت گردش منافع مالی در حساب شما وجود ندارد. اما شما حتی با قصد گزارشگری به سازمان امور مالیاتی هم باید متوجه گردش حساب‌های بانکی خود باشید که در صورت استفاده از دستگاه کارتخوان اجازه ورود مبالغی را که مربوط به کسب و کار شما نیست یا خارج از چرخه فعالیت شماست، به دوستان یا آشنایان ندهید؛ چرا که صرفاً شما باید پاسخگوی این مبالغ باشید و سازمان امور مالیاتی به تمام مبالغ واریز شده یا گردش بستانکاری حساب بانکی شما رویکرد درآمدی دارد.
استفاده از معافیت مشاغل گروه سوم
همان‌طور که اشاره کردیم، یکی از معافیت های مذکور در قانون، معرفی شریک دوم برای کسب و کار شماست؛ به عبارتی اگر شخص دیگری هم در کسب وکار شما نقش دارد، از ایجاد پرونده مالیاتی به صورت انفرادی خودداری بفرمائید؛ چرا که به این شکل، گردش مالی حسابهای بانکی ایشان در صورت معرفی شماره حسابهای مربوطه در پرونده مورد رسیدگی مجدد قرار نمی‌گیرد و علی‌رغم این موارد شما از دو معافیت معیشتی بهره‌مند می‌شوید. فقط توجه داشته باشید که معرفی همسر برای استفاده از معافیت معیشتی وجاهت قانونی ندارد و از دیگر معافیت های مربوط، 5% معافیت خوش حسابی است که تا سه سال مالیات شما در همان سال پرداخت شده و به هیات های حل اختلاف نرفته باشد. اما توصیه می‌کنیم که محتوای مربوط به  اطلاع از آخرین قوانین معافیت های مالیاتی با مشاور مالیاتی را مطالعه فرمایید. برای آشنایی کامل‌تر از مبنای تصمیم‌گیری برای استفاده از حداکثر ظرفیت معافیت‌ها، ما به شما تماس با تلفن مشاور مالیاتی موسسه خدمات مالی dadis.ir را پیشنهاد می‌کنیم.
 
نحوه تشکیل پرونده مالیاتی مودیان گروه سوم
با توجه به آنچه پیش از این گفته شد، در گام دوم، پس از گذشت مدتی که با حساب بانکی خود کار کرده‌اید، شما درخواست دریافت کارتخوان می‌دهید. بر اساس قوانین فعلی، شما موظف به پیش ثبت نام هستید و در این راستا با نحوه تشکیل پرونده مالیاتی مؤدیان گروه سوم روبه‌رو می‌شوید. در بند پیشین به اهمیت معرفی شریک پرداختیم. اما مهم‌ترین موضوعی که باید در تشکیل و تکمیل پرونده مالیاتی مد نظر داشته باشید، اینتاکد شماست. باید دقت بفرمایید شغلی را انتخاب کنید که در واقعیت نیز امکان ارائه اسناد و مدارک مربوطه برای شما امکان‌پذیر باشد. در غیر این صورت با عدم تطابق اینتاکد پرونده با اطلاعاتی که سازمان از شما به دست آورده است، مالیات شما به صورت برآوردی طبق نظر کارشناس مورد بررسی قرار می‌گیرد.

تکالیف مالیاتی مشاغل گروه سوم
ابتدا تمام مؤدیان نوپا موظف به انجام تکالیف مالیاتی مشاغل گروه سوم هستند. این تکالیف شامل ارائه اطلاعات هویتی، از جمله آدرس محل سکونت به منظور ابلاغ قانونی یا واقعی است. ابلاغ قانونی در صورت عدم حضور شما در محل (به‌تکرار) به درب آدرس اعلامی الصاق می‌گردد و ابلاغ واقعی با مراجعه به محل به خدمت مؤدی ابلاغ می‌گردد؛ به این‌ترتیب، اهمیت موضوع از این حیث برای شما روشن می‌شود و مجوزهای فعالیت شما به منظور استناد در هیات‌های حل اختلاف و ارائه به عدم عدول از قوانین توسط مسئول رسیدگی‌کننده و ارائه اطلاعات شرکا، حساب‌های بانکی که در بالا به محاسن آن پرداختیم، به انضمام خلاصه گزارش خرید و فروش و گزارش درآمد و هزینه‌ای در اظهارنامه است که در پایان به نحوه ارائه اظهارنامه می‌پردازیم. البته این موارد در صورتی است که بر اساس الزامات قانونی، شما جزء مودیان گروه اول نباشید که به تشریح در وب سایت دادیس به تشریح شرایط و مشاغل گروه اول آن پرداخته‌ایم.توجه به این نکته منافع زیادی را برای ما به ‌همراه دارد که در دو سال اول فعالیت با هر حجم فروش یا ارائه خدمات (به جز موارد خاص) در دسته گروه سوم قرار می‌گیریم.
نحوه ارسال اظهارنامه مشاغل گروه سوم 
در خصوص نحوه ارسال اظهارنامه مشاغل گروه سوم، توجه داشته باشید تمام اشخاصی که فعالیتی اقتصادی انجام می‌دهند، خرد یا کلان (با هر گردش مالی)، موظف به ارائه اظهارنامه عملکرد هستند. اما موضوع حائز اهمیت در اینجا استفاده از تبصره ماده 100 یا عدم امکان استفاده از این توافق می‌باشد که در ادامه به آن می‌پردازیم. اما تنها موضوعی که خیلی در تصمیم‌گیری شما مؤثر است، تفاوت تاریخ ارسال می‌باشد؛ به‌این‌گونه که مشاغل تا پایان خرداد ماه یا 3 ماه بعد از پایان سال موظف به ارسال اظهارنامه عملکرد هستند و اشخاص حقوقی تا پایان تیر ماه یا حداکثر تا 4 ماه بعد از پایان سال موظف به ارسال اظهارنامه عملکرد می‌باشند.
استفاده از تبصره ماده 100 
اشخاص حقیقی گروه سوم هر ساله امکان استفاده از توافق‌نامه تبصره ماده 100 را دارند. برای عملکرد سال 1400 با تغییر قانون بودجه عبارت ده برابر معافیت ماده 84 مذکور در متن تبصره ماده 100 قانون مالیات مستقیم که برای سال 1400 این معافیت طبق قانون بودجه 48 میلیون تومان بوده، به سی برابر افزایش یافته است. به‌عبارتی اگر فروش یا ارائه خدمات شما در سال 1400 تا مبلغ یک میلیارد و ۴۴۰ میلیون تومان باشد، می‌توانید از مزایای این اصلاحیه موقت قانون بهره‌مند شوید. البته شایان توجه است، درصورتی‌که سازمان امور مالیاتی به هر شکل تا 5 سال بعد از موعد ارسال اظهارنامه متوجه کتمان درآمد از جانب شما بشود، توافق‌نامه یا گزارشی را که تحت عنوان تبصره ماده 100 به سازمان امور مالیاتی ارسال فرمودید، باطل می‌کند و علاوه بر جریمه کتمان، شما مشمول جریمه 30%ی عدم ارسال اظهارنامه که غیر قابل بخشودگی است، می‌شوید؛ چراکه تبصره ماده 100 توافق‌نامه است و اظهارنامه نیست. توجه داشته باشید که در صورت مراجعه به هیات‌های حل اختلاف مالیاتی اشخاص حقیقی گروه سوم در اولین لایحه‌ای که تقدیم ممیز کل می‌گردد، حتماً نماینده خود را از صنف مربوطه انتخاب کنید.

مشاوره مالیاتی اشخاص حقیقی گروه سوم
در این نوشتار برای مشاوره مالیاتی اشخاص حقیقی گروه سوم یا مشاغل، مجال توضیح بیشتر نبود. اما شما می‌توانید با مراجعه به وب سایت دادیس یا تماس با شماره 09121966291، با توجه به جزئیات فعالیت اقتصادی خود از یک مشاوره مالیاتی مبتنی بر آخرین تغییرات قانون برای اتخاذ بهترین تصمیم بهره‌مند شوید.                           ",https://www.asriran.com/003V3A
834377,۱۴۰۱/۰۱/۲۱,فرهنگی/هنری,حکایت اکران سینماها و شوراهایش!,پس از گذشت دو سال بار دیگر شورایی بالادستی برای اکران ایجاد شده در حالی که آیین‌نامه اکران ۱۴۰۱ هنوز به صورت نهایی و قطعی منتشر نشده است.,"تشکیل شورای راهبردی اکران در سازمان سینمایی این سوال را مطرح می‌کند که آیا این شورای راهبردی مثل شوراهای مشابه قبلی بی‌فایده خواهد بود و بعد از مدتی کنار می‌رود یا از این پس، اختیارات شورای صنفی نمایش را هم برعهده خواهد گرفت؟
به گزارش ایسنا، در گذشته و در چند مقطع شورایی با نام‌ شورای عالی اکران تشکیل شد تا وضعیت اکران سینما را بهتر مدیریت کند. آخرین بار در دوران معاونت سیدمحمدمهدی طباطبایی‌نژاد چنین شورایی با هدف برقراری عدالت در اکران ایجاد شد که با شیوع کرونا و به هم ریختن نظم اکران و فعالیت سینماها به نوعی منحل شد.
این شورا در زمان کار خود مسئولیتی فراتر از شورای صنفی داشت و در ابتدای سال ۱۳۹۹ همزمان با موج اول کرونا، طباطبایی نژاد گفته بود که شورای صنفی نمایش از این پس، اختیارات بیشتری پیدا کرده و به عنوان مثال شورای عالی اکران تا قبل از این به عنوان شورای بالادستی در حال کار بود که با کنار رفتن آن، بخشی از اختیارات آن به این شورا محول خواهد شد.
حال پس از گذشت دو سال بار دیگر شورایی بالادستی برای اکران ایجاد شده در حالی که آیین‌نامه اکران ۱۴۰۱ هنوز به صورت نهایی و قطعی منتشر نشده است و برخی گمانه‌زنی‌های دیگر هم شائبه منحل شدن یا فرمالیته بودن شورای صنفی نمایش را به وجود آورده است.
در این مورد علی سرتیپی - رییس کانون پخش‌کنندگان سینما - به ایسنا می‌گوید: شورای صنفی منحل نشده و شاید برخی خبرها به این دلیل مطرح شده که اعضای جدید شورا معرفی شوند، البته قبل از این هم یک شورای عالی اکران داشتیم و خود من در همان زمان آقای طباطبایی نژاد، عضو شورا بودم.‌ در حال حاضر مسئولیت‌های این شورا بیشتر است چون ریاست آن بر عهده رئیس سازمان سینمایی است.
او افزود: در این شورای راهبردی برای اکران تصمیم‌گیری‌های کلی‌تری خواهیم داشت و عملکرد آن در حوزه بحث‌های کلان خواهد بود. در جلسه اول نیز پیرامون مسائل روز سینما، مشکلات فعلی و آینده آن‌ و همچنین جذب مخاطب و وضعیت تولید در سینما صحبت شد در صورتی که شورای صنفی نمایش بیشتر به مسائل روزمره می‌پردازد.
همچنین محمد قاصد اشرفی - رئیس انجمن سینماداران- در این مورد به ایسنا گفت: دوره فعالیت اعضای فعلی شورای صنفی نمایش به پایان رسیده و باید اعضای جدید انتخاب و معرفی شوند، اما برای شورای راهبردی اکران، رئیس سازمان سینمایی از رؤسای انجمن‌های پخش‌کنندگان، تهیه‌کنندگان، سینماداران و کارگردانان دعوت کرده تا برای تصمیم گیری‌های کلی سینمایی کشور جلساتی با حضور مدیر عامل خانه سینما، معاون نظارت و ارزشیابی و مدیر کل نمایش به صورت مداوم برگزار کنند، بنابراین شورای صنفی نمایش نیز به همین شکل باقی می‌ماند و نمایندگان جدید باید معرفی شوند.
وی ادامه‌ داد: شورای صنفی نمایش بیشتر برای ثبت قرارداد هاست و با توجه به اولویت‌هایی که برای کرونا وجود دارد بر اساس نوبت‌هایی که برای اکران داده می‌شود ادامه فعالیت می‌دهد.‌ این روند قبلا هم بوده و کارکرد شورای صنفی متفاوت است.
او با اشاره به اینکه جلسه‌ای در روزهای آخر اسفند در این شورای راهبری تشکیل شده بود و روز گذشته هم یک جلسه دیگر تشکیل شده است،گفت: با توجه به وضعیت اکران سینماها و مشکلاتی که اکنون در این خصوص وجود دارد هفته آینده هم جلسه دیگری خواهیم داشت و در روز گذشته بحث‌هایی درباره تبلیغات و فروش بهتر فیلم‌ها مطرح شد. همچنین عنوان شد که اگر صدا و سیما تیزر فیلم‌ها را پخش نمی‌کند و سلیقه‌ای عمل می‌کند لااقل سینماها می‌توانند تبلیغ کنند تا مردم بدانند چه فیلم‌هایی در سینماها روی پرده می‌روند.
براساس پیگیری ایسنا از دو عضو شورای صنفی نمایش هیچ کدام از آنها از تشکیل شورای راهبردی اکران اطلاعی نداشتند و اظهار نظری نکردند، با این حال مشخص نیست چقدر از دلایل تشکیل این شورای جدید به حاشیه‌های اکران نوروزی برمی‌گردد؛ حاشیه‌هایی که مدیران سازمان سینمایی بروز آن را به اعلام زودهنگام اسامی فیلم‌ها توسط شورای صنفی نمایش بدون هماهنگی و توجه به مجوز آثار مرتبط دانستند.                           ",https://www.asriran.com/003V3h
834376,۱۴۰۱/۰۱/۲۱,اجتماعی ,چرا کمیته اضطرار، تهران را تعطیل نکرد؟,در کمیته اضطرار باید شخص شهردار تهران حضور می‌یافت و از حقوق مردم دفاع می‌کرد نه این‌که برخلاف آیین‌نامه دو نفر در این کمیته تصمیم به عدم تعطیلی بگیرند.,"رئیس کمیسیون حمل و نقل شورای شهر تهران بر لزوم پاسخگویی استانداری در مورد عدم تعطیلی تهران تاکید کرد.
به گزارش ایسنا، جعفر تشکری هاشمی پس از استماع گزارش شرکت کنترل کیفیت هوا در مورد پدیده گرد و غبار تهران، گفت: مدیران باید بر اساس قوانین تصمیم‌گیری کنند و براساس آیین‌نامه مصوب دولت مشخص شده زمانی که میزان آلایندگی به چه حدی برسد، چه تصمیمی باید گرفته شود؟ به گونه‌ای که در زمانی که آلایندگی هوا بین ۱۵۱ تا ۲۰۰ پی پی ان است باید تعطیلی رخ دهد و در شرایط آلایندگی ۳۰۰ به بالا باید تردد و فعالیت‌ها در شهر متوقف شود.
وی افزود: اما می‌بینیم که ذرات به عدد ۴۹۲ رسید، اما تعطیلی رخ نداد و استاندار باید در این خصوص پاسخ دهد که چرا بر خلاف مصوبه دولت و در راستای حفظ جان مردم هیچ امری در تهران متوقف نشد الی برگزاری یک مسابقه فوتبال؟
وی با بیان این‌که بازی با جان مردم بازی خطرناکی است و لازم است شورا از استانداری و محیط زیست دعوت کند، اظهار کرد: نوشتن قانون کاری ندارد و دردی دوا نمی‌کند؛ بلکه آن چیزی که مشکل را حل می‌کند عمل کردن به قانون است، اما متاسفانه با این‌که امروز هم وضعیت هوا در برخی مناطق در وضعیت قرمز است می‌بینید که حالت بی‌تفاوتی نسبت به سلامت مردم ایجاد شده است.
وی با بیان این‌که حالا که نهادها عمل کردن به وظایف خود را فراموش کرده‌اند مدیریت بحران باید در این خصوص ورود می‌کرد و حداقل برای شهرداری مسائل را در نظر می‌گرفت، ادامه داد: در کمیته اضطرار باید شخص شهردار تهران حضور می‌یافت و از حقوق مردم دفاع می‌کرد نه این‌که برخلاف آیین‌نامه دو نفر در این کمیته تصمیم به عدم تعطیلی بگیرند و حتما باید از اورژانس دعوت کنیم که گزارشی از وضعیت این دو روز ارائه کنند تا ببینیم تصمیم نگرفتن چه تبعاتی داشته و از این اشتباهات درس عبرت بگیریم.                           ",https://www.asriran.com/003V3g
834375,۱۴۰۱/۰۱/۲۱,محیط زیست,افزایش دمای تهران از دوشنبه/ گرد و خاک از سه‌شنبه برمی‌گردد,طی ۲۴ ساعت گذشته در ایستگاه دماوند ۱ میلیمتر،آبعلی ۰.۵ میلیمتر، درشهریار و فرودگاه امام خمینی(ره)۰.۰۱ میلیمتر و در لواسان ۰.۱ میلیمتر بارندگی ثبت شده است.,"بر اساس بررسی داده‌ها و نقشه‌های پیش‌یابی هواشناسی برای وضعیت جوی استان تهران طی پنج روز آینده آسمانی کمی ابری همراه با غبار محلی در مناطق پرتردد شهری و افزایش دما از فردا( ۲۲فروردین) پیش‌بینی می‌شود.
به گزارش ایسنا،بر اساس بررسی داده‌ها و نقشه‌های پیش‌یابی هواشناسی وضعیت جوی استان تهران طی پنج روز آینده آسمانی کمی ابری تا نیمه ابری گاهی همراه با وزش باد پیش‌بینی می‌شود که در بعضی ساعات به‌ویژه امروز(۲۱ فروردین) و از بعدازظهر سه شنبه تا چهارشنبه (۲۳ و ۲۴ فروردین) همراه با وزش باد شدید و گردوخاک است.
امروز در ارتفاعات شرقی استان رگبار پراکنده و در مناطق پرتردد شهری غبار محلی مورد انتظار است. از لحاظ دمایی امروز کاهش نسبی دما و از فردا تا چهارشنبه شاهد افزایش دما خواهیم بود.
بر اساس اعلام اداره کل هواشناسی استان تهران، ایستگاه‌های فرودگاه مهرآباد و فرودگاه امام خمینی با بیشینه دمای ۲۷ درجه سانتیگراد گرم‌ترین نقطه استان تهران در ۲۴ ساعت گذشته گزارش شده است.
آسمان تهران فردا (۲۲ فروردین) صاف و گاهی وزش باد و در بعد از ظهر وزش باد شدید با حداقل دمای ۱۳ و حداکثر دمای ۲۶ درجه سانتیگراد و طی ‌سه‌شنبه (۲۳ فروردین) صاف وگاهی وزش باد و در بعد از ظهر نیمه ابری و گاهی وزش باد شدید و گرد وخاک با حداقل دمای ۱۴ و حداکثر دمای ۲۸درجه سانتیگراد پیش‌بینی می‌شود.
همچنین براساس اعلام اداره کل هواشناسی استان تهران،طی ۲۴ ساعت گذشته در ایستگاه دماوند ۱ میلیمتر،آبعلی ۰.۵ میلیمتر، درشهریار و فرودگاه امام خمینی(ره)۰.۰۱ میلیمتر و در لواسان ۰.۱ میلیمتر بارندگی ثبت شده است.                           ",https://www.asriran.com/003V3f
834374,۱۴۰۱/۰۱/۲۱,فرهنگی/هنری,رضا براهنی در کانادا به خاک سپرده شد (+عکس),رضا براهنی متولد ۲۱ آذر سال ۱۳۱۴ در تبریز بود که ۵ فروردین‌ماه ۱۴۰۱ از دنیا رفت. او از اواخر دهه ۷۰ در کانادا اقامت داشت و در سال‌های پایانی‌ عمرش دچار بیماری فراموشی شده بود.,"مراسم تشییع و خاک‌سپاری رضا براهنی، شاعر، نویسنده و منتقد ادبی در تورنتو کانادا برگزار شد.
به گزارش ایسنا، پیکر رضا براهنی بعدازظهر شنبه (۹ آوریل مصادف با ۲۰ فروردین‌ماه) به وقت کانادا در تورنتو به خاک سپرده شد.
ساناز صحتی، همسر براهنی در این مراسم شعر «شکستن در چهارده قطعه نو برای رویا و عروسی و مرگ» را از این شاعر خواند.

فریبا کلهر و رضا جولایی نیز از نویسندگان حاضر در این مراسم بودند.
خانواده رضا براهنی پس از درگذشتش اعلام کردند پیکر او را برای خاکسپاری به ایران منتقل خواهند کرد اما بعد گفتند برای انتقال پیکرش با پیچیدگی‌هایی روبه‌رو شده‌اند و با توجه به این‌که وصیت‌نامه کتبی از او برای انتقال پیکر و خاکسپاری‌اش به ایران ندارند و فقط چندین‌بار به صورت شفاهی اشارتی به آن کرده و حتی گفته بود «در هنگام لازم هرطور خودتان صلاح دانستید اقدام کنید» تصمیم گرفته‌اند او را به امانت در تورنتو به خاک بسپارند.

رضا براهنی متولد ۲۱ آذر سال ۱۳۱۴ در تبریز بود که ۵ فروردین‌ماه ۱۴۰۱ از دنیا رفت. او از اواخر دهه ۷۰ در کانادا اقامت داشت و در سال‌های پایانی‌ عمرش دچار بیماری فراموشی شده بود.
* عکس‌ها از صفحه فریبا کلهر                           ",https://www.asriran.com/003V3e
834372,۱۴۰۱/۰۱/۲۱,بین الملل,روز تعیین سرنوشت ماکرون/ فرانسوی ها به پای صندوق های رای رفتند (+عکس),نظرسنجی‌ها نشان می‌دهند که ماکرون در مرحله اول انتخابات پیشتاز است و در مرحله دوم نیز در برابر لوپن (دو هفته دیگر) به احتمال زیاد پیروز خواهد شد و برای بار دوم به کاخ الیزه راه خواهد یافت.,"انتخابات ریاست جمهوری 2022 فرانسه از صبح امروز (یکشنبه 10 آوریل 2022= 21 فروردین 1401) در حوزه های رای گیری در سرتاسر فرانسه آغاز شد.
به گزارش عصرایران، در این انتخابات رقابت نزدیکی بین 12 نامزد انتخاباتی که امانوئل ماکرون رییس جمهوری فرانسه نیز یکی از آنهاست، در جریان است.
ناظران پیش بینی می کنند هیچ نامزدی قادر نخواهد بود در این مرحله از انتخابات با کسب اکثریت بالای 50 درصد آرا پیروز نهایی انتخابات شود و انتخابات به احتمال فراوان به مرحله دوم خواهد رفت.
ماکرون که 5 سال پیش پیروزی او در انتخابات به شگفتی تعبیر شد، امیدوار است با کسب بیشترین میزان آرا در مرحله اول، از فرصت تبلیغات برای مرحله دوم انتخابات استفاده کرده و پیروز انتخابات شود و برای بار دوم به کاخ الیزه راه یابد.
نزدیک به 49 میلیون فرانسوی بالای 18 سال واجد شرایط رای دادن هستند.
بنا بر گزارش رویترز، تا همین چند هفته پیش، نظرسنجی‌ها حاکی از پیروزی آسان ماکرون ( طرفدار اتحادیه اروپا) بود که با دیپلماسی فعال خود در مورد اوکراین، بهبود اقتصادی نسبی و ضعف اپوزیسیون چندپاره، نامزدی بی رقیب به نظر می رسید.
اما ورود دیرهنگام او به کارزار انتخاباتی، با تنها یک تجمع بزرگ که حتی حامیانش نیز آن را ضعیف دیدند و تمرکز او بر طرحی نامطلوب برای افزایش سن بازنشستگی در کنار افزایش شدید تورم طی هفته های گذشته در فرانسه، رتبه او را در نظرسنجی ها کاهش داده است.
در مقابل ""مارین لوپن"" نامزد راست‌ گرای افراطی ضد مهاجرت، در جریان کارزار انتخاباتی خود طی هفته های گذشته با اعتماد به نفس به تمامی نقاط فرانسه سفر کرده و آرای خود را افزایش داده است.
آرای او با تمرکز چند ماهه بر مسایل مربوط به هزینه های زندگی و کاهش شدید حمایت افکار عمومی در مقایسه با رقیب راست افراطی اش "" اریک زمور""، طی روزها و هفته های گذشته تقویت شده است.
نظرسنجی‌ها همچنان نشان می‌دهند که ماکرون در مرحله اول انتخابات پیشتاز است و در مرحله دوم نیز در برابر لوپن (دو هفته دیگر) به احتمال زیاد پیروز خواهد شد و برای بار دوم به کاخ الیزه راه خواهد یافت.
      							انتخابات ریاست جمهوری 2022 فرانسه/ رویترز 						                                                  ",https://www.asriran.com/003V3c
834369,۱۴۰۱/۰۱/۲۱,فرهنگی/هنری,ابراز پشیمانی ابوالفضل پورعرب از بازیگر شدن (فیلم),ویدئویی از گفت و گو با ابوالفضل پورعرب در فضای مجازی منتشر شده است که نظر کاربران را به خود جلب کرده است.,کد ویدیو  دانلود    فیلم اصلی                                     ,https://www.asriran.com/003V3Z
834373,۱۴۰۱/۰۱/۲۱,اجتماعی ,بنیاد شهید: مجروح و خانواده‌های شهدای حادثه تروریستی مشهد تحت پوشش قرار می‌گیرند,شهیدان حادثه حرم مطهر رضوی «حجت الاسلام محمد اصلانی سناجردی» و شهید «محمدصادق دارائی بزدی» بودند و مجروح این حادثه نیز «محسن پاکدامن نادی نام داشت.,"رئیس بنیاد شهید و امور ایثارگران گفت: با تشکیل پرونده، مجروح و ٢ خانواده شهید حادثه تروریستی صحن حرم رضوی در مشهد، تحت پوشش بنیاد شهید قرار می‌گیرند و خدمات قانونی همانند سایر شهدای تروریستی کشور به خانوادهایشان ارائه می‌شود.
به گزارش ایرنا از بنیاد شهید و امور ایثارگران، سید امیرحسین قاضی‌زاده هاشمی با حضور در بیمارستان رضوی مشهد با محسن پاکدامن نادی مجروح حادثه تروریستی حرم مطهر رضوی دیدار کرد و گفت: با شهادت ٢طلبه جهادگر مسئولیت سایر روحانیون از قبل بیشتر شده است و روحانیون طلبه جهادگر باید راه این شهیدان را ادامه دهند.
وی همچنین در گفت‌وگو با کادر درمانی و پزشک معالج وی آخرین وضعیت درمانی این طلبه جهادگر را پیگیری کرد.
محسن پاکدامن نادی نیز در این دیدار با تشکر از پیگیری‌های رئیس بنیاد شهید و امور ایثارگران، گفت: این اتفاق باعث عقب‌نشینی من در مسیر خدمت نخواهد شد و قوی‌تر از قبل در پیروی از ولایت به فعالیت خود ادامه خواهم داد.
در این دیدار که صدیقه خدیوی سرپرست اداره کل بنیاد شهید و امور ایثارگران خراسان رضوی نیز حضور داشت؛ رئیس بنیاد شهید و امور ایثارگران با اهدای شاخه‌های گل و لوح سپاس از مجروح حادثه تروریستی حرم رضوی تجلیل کرد.
گفتنی است، دیدار با خانواده شهید «محمدصادق دارائی بزدی» و شرکت در مراسم بزرگداشت شهید «حجت الاسلام محمد اصلانی سناجردی» از دیگر برنامه‌های سفر یک روزه قاضی‌زاده هاشمی به مشهد مقدس است.
شهیدان حادثه تروریستی حرم مطهر رضوی «حجت الاسلام محمد اصلانی سناجردی» فرزند محمد در ۲۰ خرداد ۱۳۴۹ در شهر سده از توابع شهرستان خواف و شهید «محمدصادق دارائی بزدی» در روستای بزد از توابع شهرستان تربت جام و مجروح این حادثه «محسن پاکدامن نادی» در ۲۷ دی ۱۳۶۵ در روستای گرماب شهرستان قائم خراسان جنوبی چشم به جهان گشودند و هر سه روحانی جهادگر سه‌شنبه ۱۶ فروردین به دست عامل تکفیری مورد سوء قصد قرار گرفتند.                           ",https://www.asriran.com/003V3d
834371,۱۴۰۱/۰۱/۲۱,اجتماعی ,توضیح عضو شورای شهر تهران درباره ادعای تفکیک جنسیتی پارک‌ها,این زشت است که منبع خبر صداوسیما یک سایت جعلی و فیک باشد و ضروری است شورا به این سایت تذکر دهد چرا که قبلا هم حرف من را جعل کرده بود.,"رئیس کمیته عمران شورای شهر تهران در مورد مصاحبه اخیرش پیرامون زنانه و مردانه شدن بوستان‌های پایتخت در صحن شورای شهر توضیحاتی را ارائه کرد.
به گزارش ایسنا، حجت الاسلام آقامیری صبح امروز در صحن علنی شورای شهر تهران در تذکری با بیان اینکه مصاحبه ای در مورد رد یک شایعه در مورد زنانه و مردانه شدن بوستان ها داشتم، گفت: لازم است که در این خصوص توضیحاتی را ارائه کنم و باید عنوان کنم که شهرداری تهران یک طرحی تحت عنوان بوستان مادر و کودک دارد که در ۳۵۲ بوستان محلی از ۲۲۰۰ بوستان تهران آن را اجرایی می کنند.
او افزود: براساس این طرح یک فضای مناسب از بوستان به مادران و کودکان اختصاص داده می شود که مادران بتوانند با حجاب راحت تر با کودکانشان بازی کنند و اتاق مخصوص تعویض لباس و پوشک کودک و همچنین وسایل بازی برای آن ها در نظر گرفته شده است که بدون مزاحمت بتوانند در این فضا مادران و کودکان بازی کنند و مابقی فضای پارک در اختیار عموم مردم است.
وی با بیان اینکه در تمام دنیا این فضای مخصوص مادر و کودکان وجود دارد، گفت: حالا عده ای با غرض ورزی می خواهند این کار مفید را سیاه نمایی کرده و عنوان می کنند که پارک ها قرار است زنانه و مردانه شود و من تعجب می‌کنم که سابقه دیوارکشی چقدر می خواهد تکرار شود؟ این اصلاح طلبان چقدر می‌خواهند این را تکرار کنند چرا که قبلا می گفتند می خواهند پیاده رو را دیوارکشی کنند اما آیا دیوارکشی شد؟ خجالت نمی کشند که مدام این مسائل را تکرار می کنند و خوراک برای رسانه های بیگانه تهیه می کنند؟
عضو شورای شهر تهران با بیان اینکه پارک زنانه و مردانه نداریم و تنها برای ارج نهادن به زنان ۹ بوستان را مناسب سازی کردیم و پنج بوستان دیگر نیز مخصوص بانوان قرار است ساخته شود، گفت: من پیشنهاد می کنم که این تعداد بوستان‌ها به ۴۰ بوستان برسد و مردان می توانند در مابقی بوستان های شهر ورزش کنند.
آقامیری با بیان اینکه تفکیک جنسیتی و این گونه سخنان در راستای سیاه نمایی است، ادامه داد: متأسفانه سایت داخلی خودمان که عوامل شان در صحن شورا نیز هستند این کار را انجام داده و از روابط عمومی می خواهم که بررسی کنند تا اگر کسانی در جعل خبر دخیل بودند اخراج شوند و واقعا کار زشتی است که یک عده خبرنگار با اخبار جعلی، فیک و دروغ امرار معاش می کنند و اگر این کار رسانه‌های خارجی بود که تکلیف شان مشخص است؛ اما برای رسانه‌های داخلی زشت است و بدتر از همه اینکه ""پیک بامدادی"" با من تماس گرفت و اصل موضوع را برای آن ها تشریح کردم اما باز هم هفت صبح همان خبر جعلی را از رسانه های خارجی تکرار می کند و این زشت است که منبع خبر صداوسیما یک سایت جعلی و فیک باشد و ضروری است شورا به این سایت تذکر دهد چرا که قبلا هم حرف من را جعل کرده بود.
وی با بیان اینکه تمام تلاش مان این است که شهری با آسایش و آرامش داشته باشیم، گفت: خبرگزاری ها و رسانه ها می بایستی اخبار خوب و امیدوارکننده منتشر کنند و مطمئن باشید که تأثیر جعل این گونه خبرها که آرامش مردم را بهم می زند به زندگی های شما برمی گردد.
پرویز سروری نایب رییس شورای شهر تهران نیز در واکنش به این تذکر گفت: یک قسمت از پارک برای مادران و کودکان مناسب سازی شده و مابقی در اختیار عموم مردم است و نمی دانم یک عده این نکته مثبت را چگونه می بینند که سرش بلوا راه انداختند.                           ",https://www.asriran.com/003V3b
834370,۱۴۰۱/۰۱/۲۱,سلامت,معجزه افطار کردن با خرما,خرما آنتی اکسیدان‌های زیادی دارد که فواید زیادی برای سلامتی دارد، از جمله کاهش خطر ابتلا به بسیاری از بیماری‌ها مانند آلزایمر، دژنراسیون ماکولا و برخی انواع سرطان.,"خرما حاوی فیبر غذایی است که حرکات روده را تحریک و به جلوگیری از یبوست کمک می‌کند، مشکلی که ممکن است برخی در ماه رمضان با آن مواجه شوند.
افطار با خرما گرسنگی روزه‌داران را رفع و به او کمک می‌کند که در وعده سحری زیاد غذا نخورد. در این گزارش به سراغ فوایدی می‌رویم که بدن با خوردن روزانه خرما دریافت می‌کند:
۱- کاهش خطر بیماری قلبی
خرما فیبر محلول دارد که می‌تواند کلسترول بد (لیپوپروتئین با چگالی کم) را کاهش دهد. فیبر محلول به کلسترول LDL متصل می‌شود، که به نوبه خود به جلوگیری از رسوب کلسترول چرب در دیواره شریان‌ها (معروف به آترواسکلروز) کمک می‌کند و باعث کاهش خطر بیماری قلبی می‌شود.
۲- آنتی اکسیدان دریافت می‌کنید
خرما آنتی اکسیدان‌های زیادی دارد که فواید زیادی برای سلامتی دارد، از جمله کاهش خطر ابتلا به بسیاری از بیماری‌ها مانند آلزایمر، دژنراسیون ماکولا و برخی انواع سرطان.
خرما حاوی آنتی اکسیدان‌های قوی از جمله: کاروتنوئیدها، پلی فنول‌ها و آنتوسیانین‌ها است. رژیم غذایی سرشار از آنتی اکسیدان خطر ابتلا به بیماری‌های مزمن را کاهش می‌دهد.
۳- تامین مواد مغذی مهم
خوردن ۴ عدد خرما (حدود ۱۰۰ گرم) ۲۷درصد فیبر و ۲۰ درصد پتاسیم مورد نیاز بدن را تامین می‌کند.
۴- پیشگیری از یبوست
خرما حاوی فیبر غذایی است که با جلوگیری از یبوست به سلامت دستگاه گوارش کمک می‌کند و با کمک به تشکیل مدفوع، حرکات منظم روده را تقویت می‌کند.
در یک مطالعه، ۲۱ نفر که روزانه ۷ خرما به مدت ۲۱ روز خوردند، بهبود دفعات مدفوع را تجربه کردند و در مقایسه با زمانی که خرما نخوردند، افزایش قابل توجهی در حرکات روده داشتند.
منبع: همشهری آنلاین                           ",https://www.asriran.com/003V3a
834367,۱۴۰۱/۰۱/۲۱,عمومی,دیدنی های امروز؛ حال و هوای رمضان در کشورهای اسلامی,حال و هوای ماه رمضان در کشورهای اسلامی، جنگ اوکراین و انتخابات ریاست جمهوری فرانسه,"گریه مادر 77 ساله اوکراینی که دختر و دامادش را در اثر حملات موشکی روسیه از دست داده است./ رویترز 						       							ماه مبارک رمضان در شهر قدس/ رویترز 						       							جلسات تلاوت قرآن در ماه رمضان در حرم ""عبدالعظیم حسنی"" در جنوب تهران/ وانا 						       							تلاوت قرآن در مسجدی در شهر نایروبی کنیا همزمان با نماز جمعه/ رویترز 						       							افطاری در مغازه ای شال فروشی در بازاری در شهر بمبئی هند/ رویترز 						       							جشنواره هندوها در بنگال غربی هند/ گتی ایمجز 						       							مزارع حومه شهر داکا بنگلادش/ گتی ایمجز 						       							اعتراض به الزامی کردن واکسیناسیون علیه کرونا در آلمان/ برلین/ خبرگزاری فرانسه 						       							انتخابات ریاست جمهوری 2022 فرانسه/ رویترز 						                                             ",https://www.asriran.com/003V3X
834368,۱۴۰۱/۰۱/۲۱,اقتصادی,وزارت راه: مبلغ تسهیلات طرح نهضت ملی مسکن ماهانه ۳ تا ۴ میلیون تومان است,هدف از اجرای این طرح فقط مسکن سازی نبوده و نیازهای ساکنان در ابعاد گوناگون مدنظر خواهد بود و به‌طور قطع نادیده گرفتن این مساله در طرح‌های پیشین باعث بروز مشکلات متعددی در این حوزه بوده است.,"معاون وزیر راه و شهرسازی از امکان بازپرداخت بلندمدت تسهیلات نهضت ملی مسکن خبر داد و گفت: مبلغ اقساط ماهانه بین سه تا چهار میلیون تومان است.
به گزارش ایرنا، مدت زمان بازپرداخت تسهیلات نهضت ملی مسکن حداکثر ۲۰ سال است که می‌تواند به انتخاب متقاضی دوره بازپرداخت کوتاه‌تر هم باشد و تعیین کننده مبلغ اقساط نیز مدت زمان بازپرداخت آن است.
در همین راستا «علیرضا جعفری» معاون وزیر راه و شهرسازی و مدیرعامل شرکت عمران شهرهای جدید اعلام کرد: پرداخت اقساط در این طرح به صورت بلندمدت ماهیانه سه تا چهار میلیون تومان در مدت زمان ۱۰ تا ۲۰ سال است.
وی بیان‌داشت: طبق سیاست اولیه وزارت راه و شهرسازی در راستای به حداقل رساندن هزینه ساخت واحدها، تلاش شد تا هزینه زمین از قیمت واحدها حذف شود؛ این درحالی است که برخی از اراضی خارج از محدوده و الحاقی نیاز به آماده سازی در ابعاد زیربنایی و روبنایی دارند که کمی حائز ملاحظه خواهد بود.
جعفری گفت: میزان واریزی وجه اولیه متقاضیان در طرح نهضت ملی مسکن ۴۰ میلیون تومان است و عملیات اجرایی پروژه‌ها پس از واریز این وجه و کمک تسهیلات در نظر گرفته شده (در تهران ۴۵۰ میلیون تومان، در کلانشهرهای اطراف تهران و کلانشهرهای اصلی و مادر ۴۰۰ میلیون تومان و مراکز استان‌ها ۳۵۰ میلیون تومان) آغاز خواهد شد.
وی افزود: در این راستا تلاش داریم با مدیریت بحث زنجیره تولید مصالح ساختمانی با کیفیت، قیمت تمام شده واحدها را به حداقل برسانیم و با همین میزان تسهیلات و وجه اولیه واحدهای مسکونی با متراژ ۷۵ تا ۱۱۰ متر را احداث و به متقاضیان تحویل دهیم.
به گفته جعفری، هدف از اجرای این طرح فقط مسکن سازی نبوده و نیازهای ساکنان در ابعاد گوناگون مدنظر خواهد بود و به‌طور قطع نادیده گرفتن این مساله در طرح‌های پیشین باعث بروز مشکلات متعددی در این حوزه بوده است.
مدیرعامل شرکت عمران شهرهای جدید تاکید کرد: تکلیف دولت در زمینه تولید مسکن و حمایت از اقشار کم درآمد آن است تا با برنامه ریزی‌های انجام شده ظرفیت تامین مسکن برای دهک‌های مختلف را فراهم کرده و با مدیریت هزینه و زمین قیمت تمام شده مسکن را به حداقل برساند.
وی ادامه‌داد: در این راستا از سازندگان درخواست داریم با صنعتی سازی و از استفاده از فناوری های نوین، ضمن ارتقای کیفیت و سرعت ساخت پروژه ها در این زمینه به ما کمک کنند.
معاون وزیر راه وشهرسازی با تاکید بر این که در اجرای این طرح هیچ سازنده‌ای نباید متضرر شود، گفت: در برخی از نقاط کشور به دلیل بُعد مسافت تامین مصالح نیاز به ضرایب جبرانی دارد که این موضوع در شورای برنامه‌ریزی استان ها اختیار داده شده است.                           ",https://www.asriran.com/003V3Y
834366,۱۴۰۱/۰۱/۲۱,عمومی,بیلبورد سه بعدی شرکت نایکی در ژاپن (فیلم),شرکت نایکی با این تبلیغ سه بعدی جالب کفش Air Max ۱ را معرفی کرد. / کاف,"کد ویدیو  دانلود    فیلم اصلی          
                            ",https://www.asriran.com/003V3W
834364,۱۴۰۱/۰۱/۲۱,فرهنگی/هنری,بازیگران ۲ مجموعه تلویزیونی معروف آمریکا بار دیگر در یک سریال,برایان کرانستون و ارون پال که در سریال پرطرفدار «برکینگ بد» نقش شخصیت‌های والتر وایت و جسی پینکمن را ایفا کرده بودند در «بهتره با سال تماس بگیری» دوباره گرد هم می‌آیند.,"۲ بازیگر سرشناس سریال «برکینگ بد» با بازی در سریال «بهتره با سال تماس بگیری» برمی‌گردند.
به گزارش خبرگزاری مهر به نقل از ددلاین، رسما اعلام شده که برایان کرانستون و ارون پال که در سریال پرطرفدار «برکینگ بد» نقش شخصیت‌های والتر وایت و جسی پینکمن را ایفا کرده بودند در «بهتره با سال تماس بگیری» دوباره گرد هم می‌آیند.
پیتر گولد از ‌خالقان این سریال و شبکه ای‌ام‌سی هر دو خبر را تایید کردند. ای‌ام‌سی پستی در اکانت‌هایش در رسانه‌های جمعی با عکس این دو بازیگر در فصل نهایی سریال «بهتره با سال تماس بگیری» منتشر کرد و نوشت:‌ آن‌ها برمی‌گردند.
در پنج فصل از سریال درام «برکینگ بد» و همچنین فیلم سینمایی «ال کامینو» محصول نت‌فلیکس در سال ۲۰۱۹ این دو بازیگر کنار هم ظاهر شده بودند. شخصیت والتر وایت که معلم شیمی مدرسه است متوجه می‌شود سرطان دارد و تصمیم می‌گیرد پیش از مرگ با روی آوردن به تولید مواد مخدر برای خانواده‌اش پولی کسب کند و چیزی به جای بگذارد.
ششمین و آخرین فصل از «بهتره با سال تماس بگیری» که داستان آن پیش از «برکینگ بد» به وقوع می‌پیوندد، به دو بخش تقسیم شده است. قسمت اول از هجدهم آوریل آغاز می‌شود و تا اواخر ماه مه ادامه دارد. ادامه آن از اوایل جولای آغاز می‌شود.
باب اودنکرک که نقش شخصیت وکیلی تبه‌کار به نام سال گودمن را بازی می‌کند، گفت: با وجود اینکه می‌دانم در آخر سریال چه اتفاقی می‌افتد، فکر نمی‌کنم کامل حسش کرده باشم. فکر کنم باید همراه با بقیه تماشایش کنم و آن موقع بالاخره حس می‌کنم.
وی پیش‌تر در مجموعهٔ تلویزیونی بریکینگ بد نیز نقش همین وکیل تبه‌کار را بازی کرده بود که در آنجا به والتر وایت کمک می‌کرد. داستان این مجموعه مربوط به سال ۲۰۰۲ و متمرکز بر زندگی این وکیل و ۶ سال پیش از ملاقات او با «والتر وایت» در بریکینگ بد است. البته قسمت‌هایی از آینده (ماجراهایی که برای وی بعد از اتمام رابطه‌اش با والتر وایت در بریکنیگ بد اتفاق افتاد) نیز به نمایش در می‌آید.
گولد هم درباره ساختن فصل نهایی سریال به شیوه‌ای که هواداران آن را دوست داشته باشند، اضافه کرد: فکر می‌کنم شبیه یک مکعب روبیک جهنمی باشد. به شدت چالش‌برانگیز و ترسناک است اما آغاز کردن سریال هم همینطور بود.                           ",https://www.asriran.com/003V3U
834365,۱۴۰۱/۰۱/۲۱,اجتماعی ,وضعیت قرمز ۱۹ ایستگاه کیفیت هوای تهران,امروز ایستگاه شهرک چشمه (منطقه ۲۲) با شاخص ۱۷۲ آلوده‌ترین ایستگاه سنجش کیفیت هوای تهران بوده است.,"در حالی کیفیت هم‌اکنون هوای پایتخت ۱۳۱ و در شرایط ناسالم برای گروه‌های حساس است که کیفیت هوا در ۱۹ ایستگاه در شرایط قرمز قرار دارد.
به گزارش ایسنا بر اساس آخرین اطلاعات شرکت کنترل کیفیت هوای تهران، کیفیت هوا در ایستگاه‌های شریف(منطقه ۲)، پاسداران (منطقه ۳)، شهرداری منطقه ۴، دانشگاه علم و صنعت (منطقه ۴)، ژئوفیزیک (منطقه ۶)، دانشگاه تهران (منطقه ۶)، شهرداری منطقه ۱۱، پارک رازی (منطقه ۱۱)، میدان امام خمینی (منطقه ۱۲)، پارک شکوفه (منطقه ۱۴)، شهرداری منطقه ۱۵، مسعودیه (منطقه ۱۵)، پارک سلامت (منطقه ۱۷)، شادآباد (منطقه ۱۸)، شهرداری منطقه ۱۹، شهرری (منطقه ۲۰)، فرمانداری شهر ری (منطقه ۲۰)، شهرداری منطقه ۲۱ و شهرک چشمه (منطقه ۲۲) در شرایط ناسالم برای همه گروه‌ها قرار دارد.
کیفیت هوا در ایستگاه‌های اقدسیه (منطقه ۱)، دانشگاه شهید بهشتی (منطقه ۱)، شهرداری منطقه ۲، پونک، تربیت مدرس (منطقه ۶)، ستاد بحران (منطقه ۷)، گلبرگ (منطقه ۸)، پیروزی (منطقه ۱۳)، شهرداری منطقه ۲۲ در شرایط ناسالم برای گروه‌های حساس قرار دارد.
کیفیت هوا در هیچ ایستگاهی قابل قبول گزارش نشده ‌است.
امروز ایستگاه شهرک چشمه (منطقه ۲۲) با شاخص ۱۷۲ آلوده‌ترین ایستگاه سنجش کیفیت هوای تهران بوده است.
در ایستگاه‌های سوهانک (منطقه ۱)، شهرداری منطقه ۱۲ و میدان فتح (منطقه ۹) ذرات معلق کمتر از ۲.۵ میکرون به عنوان آلاینده شاخص ثبت نشده است.
گفتنی است که شاخص کیفیت هوا (AQI) به پنج دسته اصلی تقسیم‌بندی می‌شود. بر اساس این تقسیم‌بندی از عدد صفر تا ۵۰ هوا ""پاک""، از ۵۱ تا ۱۰۰ هوا ""قابل قبول(سالم) یا متوسط""، از ۱۰۱ تا ۱۵۰ هوا ""ناسالم برای گروه‌های حساس""، از ۱۵۱ تا ۲۰۰ هوا ""ناسالم برای همه گروه‌ها""، از ۲۰۱ تا ۳۰۰ هوا ""بسیار ناسالم"" و از ۳۰۱ تا ۵۰۰ شرایط کیفی هوا ""خطرناک"" است.                           ",https://www.asriran.com/003V3V
834357,۱۴۰۱/۰۱/۲۱,سیاسی,عمران خان و معمای پاکستان؛ شک‌ها و رشک‌ها,قدرت دادگاه عالی پاکستان در نقض فرمان نخست‌وزیر دایر بر انحلال پارلمان و رأی مجلسِ احیا شده به برکناری او به عنوان نشانه‌های روشن دموکراسی رشک‌برانگیز است.,"عصر ایران؛ مهرداد خدیر- پاکستان همواره برای من یک معما بوده است؛ پارادوکسی از رشک و شک. چون از یک سو از دموکراسی پارلمانی برخوردار است زیرا احزاب می‌توانند با هم رقابت کنند تا حزب پیروز منفرداً یا احزاب در قالب ائتلاف، دولت تشکیل دهند و این برای ما که گرفتار نظارت استصوابی و قلع‌و‌قمع نامزدها و ختی تأیید شده‌های قبلی و از صافی‌گذشته‌ها قبل از هر انتخابات هستیم بی‌شک، رشک‌انگیز است. هر چند که در نظام ریاستی کنونی در ایران نخست‌وزیر حذف شده است.
  از جانب دیگر اما نهاد ارتش در ساختار سیاسی و قدرت در آن، چنان قدرت‌مند است که در این 75 سال مجال نداده هیچ دولتی به انتها برسد و نخست‌وزیران را با کودتایی کنار زده و دیگری وارد صحنه شده یا رأساً قدرت را به دست گرفته  تا جایی‌که در نیمی از این دوران خود نظامیان رشتۀ امر را در دست داشته‌اند.
  در این فقره اما از کودتا و دخالت ارتش خبری نیست چرا که عمران خان با رأی عدم اعتماد پارلمان برکنار شده و از این نظر عمران خان، اولین نخست‌وزیر در تاریخ پاکستان است که نه با کودتای نظامی که این‌گونه برکنار می‌شود.
  این یکی البته برای ما رشک‌انگیز نیست بلکه به عکس، شک‌هایی را برمی‌انگیزد.
  مثلا این شک که باز هم ارتش صحنه‌گردان است منتها به جای دخالت مستقیم صحنه را این‌گونه چیده و حتی از این منظر رأی دادگاه عالی پاکستان در تصمیم به انحلال پارلمان را هم برخی نگران‌کننده و ناشی از نفوذ ارتش می‌دانند اگرچه استقلال دستگاه قضایی در پاکستان قابل توجه است. در این فقره هم وقتی رییس دولت تصمیم به انحلال پارلمان می‌گیرد هیأت رییسۀ مجلس به دادگاه عالی شکایت می‌برد و دادگاه نقض می‌کند و روشن بود که مجلس اگر دوباره سرپا شود چه رأیی می‌دهد.
  با این که نمایندگان مخالف عمران خان او را به «ناتوانی در بهبود شرایط اقتصادی و عمل نکردن به وعده‌های انتخاباتی به ویژه مقابله با فساد» متهم کرده بودند اما اندک آشنایی با تحولات پاکستان نشان می‌دهد اصل ماجرا می‌تواند پیچیده‌تر باشد اگرچه ناخرسندی ارتش از عملکرد دولت و شخص نخست‌وزیر هم از عوامل برکناری او بوده خاصه تن‌ندادن به خواست ارتش برای برکناری عالی‌ترین مقام اطلاعاتی و فرماندار پنجاب. چرا که ارتش خود را در به قدرت رساندن قهرمان پیشین کریکت در 4 سال قبل دخیل و مؤثر می‌دانست و انتظار همراهی کامل داشت.
  ریشۀ داستان را شاید جای دیگر بتوان جُست. اوایل اسفند گذشته و درست در زمان حمله روسیه به اوکراین، عمران خان که به مسکو سفر کرده بود از تصمیم رییس جمهوری روسیه در حمله به اوکراین حمایت کرد در حالی که ژنرال قمر جاوید باجوا، رئیس ستاد نیروی زمینی ارتش پاکستان موضع مخالف گرفت و خواستار توقف هرگونه عملیات نظامی شد.

  پس از آن عمران خان مواضعی علیه آمریکا اتخاذ کرد و مخالفت با خود را ساخته و پرداختۀ آمریکایی‌ها دانست. در کشوری که پادگان آمریکا در منطقه توصیف می‌شد بیان چنین سخنانی از زبان نخست‌وزیر آن شگفت‌آور بود و از این رو کم نیستند کسانی که سناریوی عزل او را طراحی شده در واشینگتن می‌دانند.
  وجه معمایی دیگر قضیه این است که پاکستان در بازگشت طالبان به قدرت در افغانستان که در مرداد 1400 نهایی شد نیز نقش برجسته ایفا کرده بود و شاید ارتش پاکستان انتظار داشت کار در دست خودشان باشد نه آن‌که هزینۀ جهانی این بازگشت را بپردازند ولی از سود گذشته چندان خبری نباشد.
  با نگاه سناریویی یک قهرمان ورزشی را وارد سیاست کردند تا پروژۀ بازگشت طالبان را کلید بزنند و حالا که آمریکایی‌ها رفته‌اند دیگر به عمران خان نیاز نیست اما به این سادگی نمی‌توان نگاه دایی‌جان ناپلئونی داشت چرا که ارتش کودتا نکرده بلکه با رأی دادگاه عالی و سپس رأی عدم اعتماد پارلمان برکنار شده است.
  از کودتا که سخن به میان می‌آید اشاره به ژنرال پرویز مشرف هم خالی از لطف نیست. در یک کنفرانس مطبوعاتی وقتی خبرنگاری اقدام نظامی او برا به دست گرفتن قدرت را کودتا نامید او نپذیرفت و گفت: آیا دادگاه عالی چنین نظری دارد؟ چون من رییس اجرایی هستم نه رییس جمهوری یا نخست‌وزیر و انتخابات برگزار می‌کنم و بعد پرسید آیا روزنامه‌ای را توقیف کرده‌ام یا حزبی را بسته‌ام؟ وقتی آنها همچنان در حال فعالیت‌اند و خونی ریخته نشده چرا برای اقدام اصلاحی من از لفظ کودتا استفاده می‌کنید؟
  با این حساب شک اصلی در برکناری عمران خان متوجه سازمان اطلاعات پاکستان است که قدرت فوق‌العاده‌ای دارد ولی ترجیح می‌دهد جلوی چشم نباشد و در این فقره حمایت از پوتین موضعی خلاف آمریکا و اروپا مطلقاً قابل تحمل نبوده است. هر چند عمران خان با رأی ممتنع به محکومیت روسیه در مجمع عمومی سازمان ملل کوشید موضع قبلی را تعدیل و تصحیح کند اما انگ روس‌گرایی بر دامان او نشست آن هم در کشوری که در پیوند با غرب شهرۀ عام و خاص است و در سیاست خارجی یک عربستان سعودی است منتها بی‌نفت ولی با بمب اتمی.
  قرار نیست در شک‌ها توقف کنیم و نوبت رشک‌هاست. آری، رشک‌انگیز است که بلافاصله پس از برکناری عمران خان، پارلمان پاکستان بدون نهاد بالادستی از داوطلبان نخست‌وزیری برای ثبت‌نام دعوت کرده تا همین فردا دربارۀ نخست‌وزیر آینده رأی بگیرند و لابد برای این که نگران‌اند اگر سیاست مداران زود نجنبند، سر و کلۀ یک ژنرال برای پر‌کردن خلأ قدرت پیدا می‌شود.
  به احتمال فراوان نظر پارلمان معطوف به شهباز شریف، رهبر مخالفان خواهد بود که هر چند پس از رأی اعتماد، قانوناً  تا برگزاری انتخابات در پاییز 1402 می‌تواند در این سمت بماند اما قول داده اگر او را انتخاب کنند انتخابات را زودتر از موعد برگزار کند تا دولت جدید متکی به آرای چنان مجلسی باشد.

  حمایت پاکستان از طالبان و نقش سازمان اطلاعاتی پاکستان در سیاست و قدرت و پیوندهای آنان با آمریکا همواره شک‌برانگیز بوده اما تصور این که مهره‌هایی کاملا دست‌نشانده‌اند و بی اختیار، نیز خطاست چندان که هیچ رهبر سیاسی پاکستان در تاریخ معاصر این کشور به اندازۀ ژنرال محمد ضیاء‌الحق با غرب هم‌سو نبود اما هم او در هم در یک سانحۀ مشکوک هوایی جان باخت شاید به خاطر تلاش فراوان برای پایان جنگ ایران و عراق که به مذاق اسلحه‌فروشان خوش نمی‌نشست.
   همان‌سان که تجارت آزاد بی‌شرکت و کمپانی شدنی نیست و ورزش بی‌باشگاه، سیاست‌ورزی دموکراتیک و پای‌بندی به دموکراسی هم بدون انتخابات بی‌معنی است یا انتخابات بدون رقابت احزاب واقعی. احزاب هم طبعا در پی کسب و حفظ قدرت‌اند و وزن هر حزب سیاسی با تعداد کرسی‌هایی که به دست می‌آورد مشخص می‌شود تا اگر نصف به علاوۀ یک را تصاحب کرد دولت تشکیل دهد و اگر نه ناگزیر از ائتلاف باشد ولو با حزبی با 10 کرسی و در اینجاست که اقلیت هم نقش ایفا می‌کند چون کافی است از ائتلاف بیرون برود تا دولت ساقط شود یا پارلمان رأی خود را پس بگیرد.
  انحلال پارلمان البته همه جا مغایر دمکراسی نیست کما این که متعاقب آن انتخابات زودهنگام برگزار می‌شود و مجلس بعد تعیین‌کننده است و در فرانسه هم پارلمان را رییس جمهوری می‌تواند منحل کند اگرچه مخاطره به همراه دارد و نخست‌وزیر برآمده از آن اگر باز هم‌سو نباشد موی دماغ رییس جمهوری خواهد شد و مدام نمی‌تواند منحل کند.
  وجه رشک‌انگیز داستان،همین جا به جایی در قدرت با صندوق و انتخابات بی نیاز به اعتراض خیابانی و به لطف دموکراسی پارلمانی و شور و نشاط سیاسی است که طبعا یک مجلس متنوع را شکل می‌دهد. چون جالب است که بدانیم قدمت پارلمانتاریسم در ایران 50 سال بیش از تأسیس خود کشور پاکستان است!   حتی بیش از سرزمین مادر – هند – که در زمان مشروطۀ ما مستعمرۀ بریتانیا بود.
   اگر به نام عمران خان کاری نداشته باشیم همین که هیأت رییسۀ مجلس علیه اقدام نخست‌وزیر به دادگاه عالی شکایت می‌کند و آنان به نفع مجلس رأی می‌دهند و حالا پارلمانِ احیا شده است که نخست‌وزیر را کنار می‌گذارد انگار داریم یک بازی مهیج فوتبال را تماشا می‌کنیم که در دو طرف جریان دارد و توپ از زمین آن سو به این سمت آمده است و همه منتظر ادامۀ بازی‌ و نتیجل آن هستند و مهم تر این که عمران خان حذف نشود و با حزب و طرفداران بتواند در انتخابات زودهنگام یا در موعد مقرر باز به صحنه بیاید.
  این دست به دست شدن فی نفسه جذاب است چندان که پینگ‌پونگ‌ یک نفره جذابیتی ندارد.
  پاکستان به خاطر همین شک‌ها و رشک‌ها معماست و حتی فراتر. این که زنی چون بی‌نظیر بوتو نخست‌وزیر آن شد – اولین زن نخست‌وزیر در کشوری اسلامی- ولی مهم‌ترین حامی طالبان ضد زن پاکستانی‌ها بوده‌اند هر چند دربارۀ موضع شخص خانم بوتوی فقید نمی‌توان به صراحت نظر داد. یا این که در سرود ملی پاکستان نام مبارک امام حسین هست اما شیفتگان او را هر سال در روز عاشورا می‌کُشند!- [پاک سرزمین شاد باد/ کشور حَسین شاد باد/... برخی البته ادعا می‌کنند مراد امام حسین نیست و «حَصین» است اما سرود به زبان فارسی است و نام و هویت شاعر هم مشخص.]
  از تناقض‌های دیگر هم این که پاکستان 180 میلیونی بمب‌اتم دارد اما غذا به قدر کافی ندارد. نوع حکومت آن جمهوری اسلامی است اما مذهبی‌ها در آن دست بالا را ندارند و نیروهای مذهبی خود را برای افغانستان پرورش می‌دهند! از ساختاری دموکراتیک برخوردار است اما از هر از گاهی ارتش، بازی را تغییر می‌دهد. نزدیک‌ترین روابط را با سعودی‌ها دارد ولی به لحاظ شکل حکومتی هیچ شباهتی به عربستان ندارد. همچنین دشمنان تشیع در پاکستان فعالیت می‌کنند و دست شان را به خون هم می‌آلایند اما رابطۀ اسلام‌آباد با تهران همواره دوستانه بوده است.
  مجموعۀ این تناقض‌ها اما سبب نشده پاکستان در نگاه بیرونی کشوری تحت کنترل استبداد نظامی مانند دیکتاتوری‌های سابق آمریکای لاتین یا همچون استبداد خشن و ارتجاعی مذهبی از جنس طالبان تصور شود. راز آن هم شاید در قدرت و استقرار و اعتبار نهادی چون دادگاه عالی باشد. از این رو گزاف نیست اگر ادعا شود پاکستان هم دو نهاد برتر دارد: دادگاه عالی و ارتش و هم حزب و جامعۀ مدنی و نهاد انتخابات در آن همچنان معنی‌دار است.
  قضاوت بیرونی دربارۀ پاکستان هم به این بستگی دارد که کدام نهاد دست بالا را دارد و هم جامعۀ مدنی تا چه میزان توان نقش آفرینی داشته باشد. 
در اتفاق اخیر اما روشن نیست ارتش بر دادگاه عالی اثر گذاشت یا دادگاه عالی با رأی تاریخی خود خواست ارتش را بر کرسی نشاند یا همه با هم از گرایش به شرق بیم ناک و ناخرسند شدند و به جای ورزشکاری که تازه وارد دنیای سیاست شده بود باز سراغ سیاست‌مداران حرفه‌ای و کهنه‌کار می‌روند.                           ",https://www.asriran.com/003V3N
834359,۱۴۰۱/۰۱/۲۱,اجتماعی ,اجرای دیدنی دختران پارکورکار در عصرجدید (فیلم),اجرای گروه آفتاب از سمنان در برنامه عصرجدید,کد ویدیو  دانلود    فیلم اصلی                                     ,https://www.asriran.com/003V3P
834362,۱۴۰۱/۰۱/۲۱,اجتماعی ,چگونه شناسنامه المثنی دریافت کنیم؟,ضرورتی ندارد که درخواست صدور شناسنامه المثنی در محل صدور شناسنامه اولیه باشد و اقدامات لازم در همه ادارات ثبت احوال صورت خواهد گرفت.,"نخستین اقدام بعد از گم شدن شناسنامه چیست؟ چه مدارکی برای گرفتن شناسنامه المثنی لازم است؟ صدور شناسنامه المثنی چقدر طول می‌کشد؟
شناسنامه
به گزارش خبرگزاری صدا و سیما، شناسنامه اصلی‌ترین سند هویتی هر فرد است که به محض تولد برای او صادر می‌شود و تا پایان عمر خواهد داشت به همین دلیل افراد باید در حفظ آن کوشا باشند و اطلاعات آن را بدانند.
البته گاهی اوقات بر حسب شرایط مختلف ممکن است افراد اقدام به تغییر اطلاعات مندرج در شناسنامه کنند؛ مثل تغییر نام کوچک، تغییر نام خانوادگی، تغییر سن در شناسنامه، حذف نام همسر از شناسنامه مرد، حذف نام همسر از شناسنامه زن و مواردی از این دست.
با این حال از اعتبار شناسنامه کاسته نمی‌شود و اهمیت نگهداری آن برای فرد به همان میزان قبل از تغییر مهم است. در این موارد افراد اقدام به تعویض شناسنامه خود می‌کنند، اما گاهی مواردی وجود دارد که منجر به صدور شناسنامه المثنی می‌شود. از این رو ما در این یادداشت به بررسی شرایط صدور شناسنامه المثنی و مدارک مورد نیاز برای صدور شناسنامه المثنی می پردازیم.
شرایط صدور شناسنامه المثنی
در صورت گم شدن شناسنامه و تحویل آن به اداره ثبت احوال می‌توان با وارد کردن کد ملی آن را دریافت کرد، اما در غیر این صورت باید درخواست شناسنامه المثنی کرد. هم چنین در صورتی که شناسنامه به طریقی مثل آتش سوزی از بین برود نیز می توان درخواست صدور شناسنامه المثنی کرد. افراد زیر می توانند برای تقاضای صدور شناسنامه المثنی به ادارات ثبت احوال سراسر کشور مراجعه کنند:
۱- اشخاص بالای ۱۸ سال.
۲- افراد بالای ۱۸ سال که حکم رشد دارند.
۳- پدر یا جد پدری با ارائه شناسنامه خود جهت فرزندان کمتر از ۱۸ سال خود.
۴- مادر تا زمانی که در قید زوجیت پدر صاحب شناسنامه (فرد کمتر از ۱۸ سال) باشد با ارائه شناسنامه خود.
۵- سرپرست قانونی (قیم، امین، وصی) برای افراد صغیر و محجور با ارائه مدارک مستند که سمت او احراز شده باشد.
ضرورتی ندارد که درخواست صدور شناسنامه المثنی در محل صدور شناسنامه اولیه باشد و اقدامات لازم در همه ادارات ثبت احوال صورت خواهد گرفت.
مدارک مورد نیاز برای صدور شناسنامه المثنی
مدارک مورد نیاز برای صدور شناسنامه المثنی به این ترتیب است:
۱- دریافت فرم استشهادیه از نمایندگی های جمهوری اسلامی ایران در خارج از کشور و یا ادارات ثبت احوال سراسر کشور.
۲- تکمیل فرم استشهادیه مذکور و تصدیق فرم توسط نمایندگیهای جمهوری اسلامی ایران در خارج از کشور و یاتصدیق امضاء یکی از گواهان در دفتر خانه اسناد رسمی در داخل کشور.
۳- دو قطعه عکس ۴×۳ تمام رخ جدید با درج مشخصات سجلی (نام، نام خانوادگی)، شماره شناسنامه، تاریخ تولد، محل صدور) در ظهر آن برای اشخاص ۱۵ سال به بالا.
۴- اصل و کپی مدارک عکسدار از قبیل (گذرنامه، کارت پایان خدمت وظیفه عمومی یا معافیت، گواهینامه رانندگی، کارنامه عکسدار دوره های تحصیلی راهنمایی به بالا، معرفی نامه عکسدار محصلین از سوی مدرسه ای که مشغول تحصیل می باشند یا کارت شناسایی عکسدار کارکنان دوائر دولتی با ذکر مشخصات سجلی) الزامی است.
پس از تطبیق اصل و کپی مدارک معتبر یاد شده اصل مدارک مسترد می گردد. چنانچه صاحب شناسنامه هر یک از مدارک مذکور در بند ۴ را نداشته باشد از طریق معرفی وی به نیروهای انتظامی، درخواست تأیید عکس خواهد شد.
۵- اصل و کپی سند ازدواج و طلاق (حسب مورد) وشناسنامه فرزندان درصورت تآهل که پس از تطبیق، اصل مدرک مسترد می‌شود.
۶- پرداخت هزینه طبق تعرفه جاری.                           ",https://www.asriran.com/003V3S
834360,۱۴۰۱/۰۱/۲۱,عمومی,گرد و خاک در آسمان تهران از نمای داخل هواپیما (فیلم),یک مسافر در هنگام فرود هواپیما در شهر تهران ویدیویی از آسمان قهوه‌ای این شهر که توسط گرد و غبار پوشیده شده است، فیلم گرفته که آن را مشاهده می‌کنید.,کد ویدیو  دانلود    فیلم اصلی                                     ,https://www.asriran.com/003V3Q
834358,۱۴۰۱/۰۱/۲۱,اقتصادی,بانک مرکزی از هفته آینده اسامی بدهکاران بزرگ بانکی را اعلام می‌کند,بر اساس گزارش بانک مرکزی، جدول بدهکاران بزرگ بانکی با دریافت اطلاعات مربوطه توسط بانک‌ها، نیمه اردیبهشت تکمیل می‌شود.,"بانک مرکزی اعلام کرد اسامی همه بدهکاران بزرگ شبکه بانکی را از هفته آینده تا نیمه اردیبهشت منتشر خواهد کرد.
به گزارش ایرنا، مصطفی قمری‌وفا، مدیر روابط عمومی بانک مرکزی در توئیتی اعلام کرد: بانک مرکزی در چارچوب برنامه جامع اصلاح شبکه بانکی و بر مبنای ‎انضباط مالی و ‎ بهداشت اعتباری بانک‌ها، طبق بند د تبصره ۱۶ قانون بودجه ۱۴۰۱ از هفته آینده، اسامی ‎ بدهکاران بزرگ شبکه بانکی را منتشر می‌کند.
بر اساس گزارش بانک مرکزی، جدول بدهکاران بزرگ بانکی با دریافت اطلاعات مربوطه توسط بانک‌ها، نیمه اردیبهشت تکمیل می‌شود.
طی روز گذشته چند بانک دولتی فهرست بدهکاران بزرگ خود را منتشر کرده‌اند.
گفتنی است، بر اساس بند «د» تبصره 16 قانون بودجه ۱۴۰۱ تحت عنوان ‌احکام تنظیمی، ‌بانک مرکزی جمهوری اسلامی ایران موظف است با استفاده از سامانه اطلاعاتی خود و عنداللزوم اطلاعات دریافتی از بانکها و مؤسسات اعتباری غیر بانکی(موضوع جزء(۲) این بند) براساس تعاریف و مصادیق تعیین شده توسط شورای پول و اعتبار، مانده تسهیلات و تعهدات کلان و میزان پرداختی و مانده تسهیلات و تعهدات اشخاص مرتبط و میزان پرداختی هریک از بانک‌ها و مؤسسات اعتباری غیربانکی را به تفکیک هر یک از اشخاص با تعریف شورای پول و اعتبار (مرتبط یا ذی‌نفع واحد)، نرخ سود، مدت بازپرداخت، دوره تنفس، وضعیت بازپرداخت (جاری، سررسید گذشته، معوق یا مشکوک‌الوصول)، نوع و میزان وثیقه دریافت شده، بر تارنمای بانک مرکزی جمهوری اسلامی ایران در دسترس عموم قرار داده و به صورت فصلی به‌روزرسانی کند.
همچنین ‌بانک‌ها و مؤسسات اعتباری غیربانکی موظفند اطلاعات مندرج در جزء (۱) این بند را به صورت فصلی در اختیار بانک مرکزی قرار دهند.
درصورت استنکاف از ارسال تمام یا بخشی از اطلاعات، در موعد مقرر، مؤسسه اعتباری حسب مورد به تشخیص بانک مرکزی، به یکی از جرائم مندرج در ماده (۴۴) قانون پولی و بانکی کشور یا اجزای(۳) یا (۴) بند (الف) ماده (۱۴) قانون برنامه پنجساله ششم توسعه اقتصادی، اجتماعی و فرهنگی جمهوری اسلامی ایران و با رعایت ترتیبات مندرج در مواد مذکور محکوم می‌گردد.
بانک مرکزی موظف است گزارش همکاری یا تخلف بانکها و مؤسسات اعتباری غیربانکی را به صورت فصلی به کمیسیون اصل نودم (۹۰) قانون اساسی جمهوری اسلامی ایران و دیوان محاسبات کشور ارائه‌ کند.                           ",https://www.asriran.com/003V3O
834356,۱۴۰۱/۰۱/۲۱,اقتصادی,تجمع کارگرانِ «کیان تایر» مقابل نهاد ریاست جمهوری/ کارخانه را به دولت برگردانید تا تولید رونق بگیرد,کارخانه کیان تایر، حدود هزار کارگر دارد؛ این کارگران در دوران ورشکستگی و رکود که بیش از دو سال به درازا کشیده، دستمزد خود را دریافت کرده‌اند اما مزایای مزدی آن‌ها تقلیل یافته است؛ با شرایط موجود، پرداخت مزد فروردین ماه در ابهام است.,"کارگران کیان تایر خواستار تعیین تکلیف مالکیت کارخانه شدند.
کارگران کیان تایر در تماس با ایلنا، از تجمع امروز (بیست و یک فروردین) مقابل نهاد ریاست جمهوری خبر دادند.
این کارگران، مهم‌ترین خواسته‌ی خود را «تعیین تکلیف مالکیت کارخانه» عنوان کردند و افزودند: از انتهای سال ۹۸ با اعلام وررشکستگی کارخانه، تولید افت کرده و اخیراً به صفر مطلق رسیده است. پیش از این، یک ماه کارخانه تعطیل بود؛ دیروز سر کار رفتیم اما اطلاعیه‌ای روی بُرد زده بودند که تا اطلاع ثانوی، کارخانه تعطیل است. این شرایط، کارگران باسابقه و متخصص این واحد تولیدی را نگران کرده است.
کارخانه کیان تایر، حدود هزار کارگر دارد؛ این کارگران در دوران ورشکستگی و رکود که بیش از دو سال به درازا کشیده، دستمزد خود را دریافت کرده‌اند اما مزایای مزدی آن‌ها تقلیل یافته است؛ با شرایط موجود، پرداخت مزد فروردین ماه در ابهام است.
یک کارگر این کارخانه در ارتباط با شرایط افول این واحد تولیدی می‌گوید: کارخانه سال ۸۲ به یک فرد واگذار شد؛ این فرد نتوانست این واحد تولیدی قدیمی را سر پا نگه دارد؛ حتی وام‌هایی که گرفته شد، هزینه کارخانه نشد؛ از انتهای ۹۸، مسیر افول کارخانه شدت گرفت تا به توقف کامل تولید رسید.
کارگران کیان تایر از رئیس جمهور تقاضا دارند؛ تکلیف مالکیت کارخانه را مشخص کند: «تقاضا داریم کارخانه را به یک ارگان توانمند دولتی واگذار کنند؛ تنها بازگرداندن مالکیت به دولت و واگذاری به یک ارگان قدرتمند می‌تواند این واحد تولیدی را به روزهای اوج خود بازگرداند؛ هیچ راه دیگری نیست.»
کارگران کیان تایر در خیابان پاستور از رئیس جمهور درخواست کردند موضوع را با جدیت پیگیری کند و هزار کارگر متخصص را از بلاتکلیفی و آینده‌ی مبهم نجات دهد.                           ",https://www.asriran.com/003V3M
834355,۱۴۰۱/۰۱/۲۱,سیاست خارجی,وزیرخارجه: مسیر دیپلماسی همچنان باز است؛ آمریکا کارشکنی نکند,ما همچنان برای رسیدن به توافقی که تحریم ها را لغو کند و جهت رسیدن به یک توافق خوب، عزتمندانه و پایدار از مسیر دیپلماسی به تلاش های خود ادامه می‌دهیم.,"وزیر امور خارجه با بیان این که مسیر دیپلماسی همچنان باز است گفت: به طرف آمریکایی به صراحت گفته ایم که سنگ اندازی و کارشکنی نکند و باعث تاخیر در رسیدن به توافق در مذاکرات نشود.
به گزارش ایسنا، حسین امیرعبداللهیان صبح روز یکشنبه در اولین جلسه ستاد هماهنگی روابط اقتصادی خارجی در سال جدید در بخشی از صحبت های خود گفت: مردم ایران بدانند که ما همچنان برای رسیدن به توافقی که تحریم ها را لغو کند و جهت رسیدن به یک توافق خوب، عزتمندانه و پایدار از مسیر دیپلماسی به تلاش های خود ادامه می‌دهیم.
وی افزود: با منطق، حکمت و قدرت، دستگاه دیپلماسی این مسیر را برای رسیدن به یک توافق خوب ادامه می دهد.                           ",https://www.asriran.com/003V3L
834352,۱۴۰۱/۰۱/۲۱,سیاست خارجی,هاآرتص: لابی اسراییل مذاکره احیا برجام را قفل کرد/ تل آویو اکنون خوشحال است,به نوشته هاآرتص: اسراییل در هفته های گذشته کارزاری را برای متوقف کردن مذاکرات احیا برجام به بهانه حذف سپاه از لیست تروریستی آمریکا آغاز کرد و در این راه به موفقیت رسید و مذاکرات را قفل کرد.,"روزنامه ""هاآرتص"" اسراییل در گزارشی از شادمانی اسراییل از به هم خوردن امکان توافق احیا برجام خبر داده و نوشت به هم خوردن امکان توافق در اثر لابی قدرتمند دولت ائتلافی ""نفتالی بنت"" و ""یائیر لاپید"" بوده است.
به گزارش عصرایران، این روزنامه اسراییلی در گزارشی نوشت:
اسراییل تصمیم احتمالی ایالات متحده در رد درخواست ایران برای حذف سپاه پاسداران از لیست سیاه تروریسم را نشانه موفقیت تلاش های متمرکز لابی خود در هفته های اخیر به رهبری ""نفتالی بنت"" نخست وزیر و""یائیر لاپید"" وزیر امور خارجه خود می داند.
در حالی که ""جو بایدن"" رییس جمهوری ایالات متحده و ""آنتونی بلینکن"" وزیر امور خارجه آمریکا در حال هدایت مذاکرات در واشنگتن برای رسیدن به تصمیم نهایی در این مورد هستند، یک منبع آگاه اسراییلی به ""هاآرتص"" گفت که اسراییل انتظار دارد بایدن به زودی به طور رسمی خبر عدم حذف نام سپاه از لیست تروریستی آمریکا را اعلام کند. این منبع گفت: ""این تصمیم نهایی نشده، اما تصمیم واشنگتن به همین سمت است.""
رهبری اسراییل اکنون امیدوار است که حفظ نام سپاه توسط ایالات متحده به عنوان ""سازمان تروریستی خارجی"" (FTO) با مقاومت ایران مواجه شود و به طور بالقوه منجر به شکست مذاکرات بین تهران و قدرت های جهانی برای احیا برجام شود که در وین در حال مذاکره بوده اند.
""ابراهیم رییسی"" رییس‌جمهوری ایران روز شنبه گفت تهران از ""حقوق هسته‌ای"" خود برای توسعه صنعت هسته ای خود برای اهداف صلح‌آمیز چشم‌پوشی نخواهد کرد، اما به طور مشخص درباره چگونگی پیشرفت مذاکرات اظهار نظر نکرد.
 
آمریکایی ها به دلیل اختلاف نظر در تصمیم گیری نهایی درباره حذف سپاه از لیست تروریستی متوقف شدند. بایدن و ""جیک سالیوان"" مشاور امنیت ملی آمریکا، از موضع اسراییل حمایت می‌کنند، اما بلینکن و دفترش می‌ترسند که این امر کل توافق را به خطر بیندازد.
اسراییل کارزار علنی خود علیه حذف سپاه از لیست تروریستی آمریکا را در 18 مارس با بیانیه نادری که بنت و لاپید صادر کردند، آغاز کرد و در این بیانیه به احتمال تصمیم دولت بایدن برای حذف نام سپاه از لیست تروریستی حمله کرد.
در این بیانیه آمده بود: ""تلاش برای حذف این گروه (سپاه) به عنوان یک سازمان تروریستی توهین به قربانیان است. ما معتقدیم که ایالات متحده نزدیکترین متحدان خود را در ازای وعده های توخالی تروریست ها رها نخواهد کرد.""
همکاری بین لاپید و بنت در این موضوع و پیام متمرکز اسراییل به این اقدام منجر شد تا شانس بیشتری برای موفقیت کارزار به شکست کشاندن احیا برجام ایجاد کند.
اسرایيل تاكنون براي تاثيرگذاري بر متن توافق جديد كه توسط هيات‌هاي نمايندگی در وين در حال انجام است، تلاش كرده و از رويارويي عمومي با آمريكا اجتناب كرده است.
اما هنگامی که رهبران اسراییل در مورد گفتگوها در مورد لغو نامگذاری تروریستی سپاه پاسداران شنیدند، فرصتی را برای تاثیرگذاری بر مذاکرات دیدند. آنها با استفاده از این موضوع حساس، رسیدن به یک معامله جدید را سخت تر کردند.
لاپید تلاش‌های اسراییل را برای تحت تاثیر قرار دادن ذهن بلینکن را رهبری می‌کرد. در نشستی در ریگا در اوایل ماه مارس، لاپید به همتای آمریکایی خود گفت: ""ما به شما اجازه این کار را نمی دهیم."" لحن مشابهی در تماس‌های تلفنی این دو از آن زمان به بعد منعکس شد و با ملاقاتی در این باره در جریان نشست نقب وزرای خارجه اسراییل، عرب و آمریکا در جنوب اسراییل به اوج خود رسید.
در همین حال، ""مایکل هرتزوگ"" سفیر اسراییل در ایالات متحده، لابی‌گری با اعضای کنگره را آغاز کرده بود که به بحث عمومی در مورد این موضوع دامن زد که تلاش‌های اسراییل را تقویت کرد. ""شیمریت میر"" مشاور ارشد سیاسی بنت، هفته گذشته از واشنگتن بازدید کرد تا با مقامات ارشد آمریکایی از جمله سالیوان دیدار کند.
راه دیگری برای تحت فشار قرار دادن تصمیم گیرندگان در ایالات متحده، ایجاد یک جبهه واحد با متحدان خلیج فارس اسراییل، عمدتا در پشت صحنه بود. در کنار اسراییل، امارات متحده عربی و بحرین همگی پیام مشترک و روشنی را بیان کردند مبنی بر اینکه حذف سپاه پاسداران از فهرست تروریستی پیامی وحشتناک به متحدان آمریکا که اغلب در معرض حملات نیروهای شبه نظامی نخبه ایران هستند، ارسال می کند.

فراتر از جنبه نمادین آن، مقامات اسراییلی نگران بودند که حذف سپاه از لیست تروریستی، دستیابی به بودجه و تسلیحات بیشتر را برای این سازمان نظامی آسان‌تر کند و به رشد نیروهای نیابتی منطقه‌ای‌اش کمک کند. مقامات اسراییل نگرانند که این امر اسراییل را مجبور به افزایش هزینه های نظامی خود خواهد کرد.
                            ",https://www.asriran.com/003V3I
834354,۱۴۰۱/۰۱/۲۱,سیاست خارجی,آغاز صدور کارت هوشمند ملی برای ایرانیان مقیم خارج از کشور,عملیات صدور کارت هوشمند ملی با ثبت نام و اخذ مشخصات متقاضیان در کنسولگری‌های فرانکفورت، کوالالامپور و وین با صدور نمونه‌های اولیه حسب تقاضاهای دریافت شده، وارد فاز اجرایی شد.,"معاون وزیر و رییس سازمان ثبت احوال کشور گفت: صدور کارت هوشمند ملی برای ایرانیان مقیم خارج از کشور راه اندازی و وارد فاز اجرایی شد.
به گزارش ایسنا، هاشم کارگر در این باره اظهار کرد: حسب تأکیدات رییس جمهور در خصوص تسهیل خدمت رسانی و تکریم هموطنان مقیم خارج از کشور عملیات صدور کارت هوشمند ملی در برخی از کنسولگری‌های جمهوری اسلامی ایران راه اندازی و وارد فاز اجرایی شده است.
وی افزود: در راستای سیاست های کلی نظام جمهوری اسلامی ایران به ویژه دولت خدمتگزار سیزدهم و با پیگیری های وزرای کشور و امور خارجه، عملیات صدور کارت هوشمند ملی با ثبت نام و اخذ مشخصات متقاضیان در کنسولگری‌های فرانکفورت، کوالالامپور و وین با صدور نمونه‌های اولیه حسب تقاضاهای دریافت شده، وارد فاز اجرایی شد.
رییس سازمان ثبت احوال کشور اظهار کرد: عملیات تجهیز و توسعه زیرساخت‌های لازم برای فرآیند ثبت‌نام و صدور این سند هویتی ملی، پس از برگزاری جلسات متعدد هماهنگی با همکاران وزارت امور خارجه و طراحی و اجرای مراحل مختلف پایلوت، به مرحله اجرا رسیده است.
بر اساس گزارش روابط عمومی و همکاری های بین الملل ثبت احوال کشور، کارگر همچنین گفت: صدور کارت هوشمند ملی جهت ایرانیان مقیم خارج از کشور در سایر کنسولگری‌های جمهوری اسلامی نیز به تدریج، پس از اعلام وزارت امور خارجه و ایجاد هماهنگی‌های لازم اجرایی خواهد شد.                           ",https://www.asriran.com/003V3K
834351,۱۴۰۱/۰۱/۲۱,عمومی,کنسرت بالکنی در شهر قرنطینه‌شده شانگهای چین (فیلم),در چین قرنطینه شهر ۲۵ میلیونی شانگهای به کل این منطقه مهم تجاری گسترش پیدا کرده و آمار ابتلای روزانه به کرونا به بیش از ۲۰ هزارتن رسیده است.,کد ویدیو  دانلود    فیلم اصلی                                     ,https://www.asriran.com/003V3H
834353,۱۴۰۱/۰۱/۲۱,حوادث,تازه‌ترین آمار قربانیان حوادث رانندگی نوروز/ پژو، پراید و سمند در صدر تصادفات نوروزی,امسال ۵۰ درصد نسبت به سال گذشته، ۲۴۲ درصد نسبت به سال ۹۹ و بیش از ۲۰ درصد نسبت به ۹۸ افزایش تردد داشتیم.,"رییس پلیس راهنمایی و رانندگی بااشاره به اینکه براساس تازه‌ترین آمار ۸۳۸ نفر در حوادث رانندگی در نوروز امسال جان خود را از دست دادند اعلام کرد: علیرغم تمام اقدامات انجام شده در نوروز امسال ساعتی ۱.۶ نفر از هموطنان بر اثر تصادف جان باختند.
به گزارش ایسنا، سردار سید کمال هادیانفر در نشست خبری که صبح امروز در شهرک آزمایش برگزار شد، گفت: امسال بعد از دو سال که با محدودیت‌های مربوط با کرونا مواجه بودیم، سفرها در ایام نوروز افزایش چشمگیری داشت. لازم می‌دانم از رییس جمهور به دلیل تشکیل جلسه شورای عالی ترافیک بعد از هشت سال قدردانی کنم. همچنین از اقدامات معاون اول رییس جمهور، وزیر کشور، اورژانس، هلال احمر و ... هم بابت همراهی در اجرای طرح نوروزی تشکر و قدردانی می‌کنم.
هادیانفر با بیان اینکه ۵۸ درصد از کل خدمات نیروی انتظامی به مردم مربوط به پلیس راهور است، گفت: در سال گذشته مجموعا ۶۸ میلیون خدمت از سوی پلیس راهور به مردم ارائه شد که خدمات مربوط به شماره‌گذاری، گواهینامه و ... را شامل می‌شود.
ثبت روزی ۴/۳ میلیون تردد جاده‌ای در نوروز
وی با بیان اینکه طرح نوروزی پلیس از دهم اسفند ماه در شهرها و از ۲۵ اسفند در جاده‌ها آغاز شد، گفت: بیش از ۷۶ هزار نفر از دستگاه‌های مختلف شامل پلیس راهور، هلال احمر، اورژانس و ... با ۲۶ هزار خودرو و ۷۰۰۰ پایگاه ثابت و سیار و غیره در اجرای این طرح مشارکت داشتند. در این طرح پلیس راهور بیش از ۱۹ هزار نیرو داشت.
رییس پلیس راهور ادامه داد: در مجموع بیش از ۸۶ میلیون و ۷۱۵ هزار تردد بین استانی در ایام نوروز ثبت شد که می‌شود روزانه حدود چهار میلیون و ۳۰۰ هزار تردد. بیشترین تردد هم مربوط به پنجم فروزدین با بیش از پنج میلیون و ۲۹۳ هزاز تردد بود.
به گفته هادیانفر، امسال ۵۰ درصد نسبت به سال گذشته، ۲۴۲ درصد نسبت به سال ۹۹ و بیش از ۲۰ درصد نسبت به ۹۸ افزایش تردد داشتیم.
۶۲ درصد تهرانی‌ها نوروز امسال به سفر رفتند
وی اضافه کرد: از هشت میلیون و ۳۰۰ هزار نفر جمعیت تهران بیش از پنج میلیون و ۵۰۰ هزار نفر سفر کردند که معادل جمعیت ۶۲ درصداز کل مردم تهران است. ۳۶ درصد از کل سفرهای کشور مربوط به تهرانی‌ها بوده است.
وی با بیان اینکه پس از تهران، استان‌های البرز، خراسان رضوی، فارس و مازندران بیشترین مسافر خروجی را داشتند، گفت: کمترین سفر هم با ۶۶ هزار از ایلام و ۷۹ هزار از خراسان جنوبی بوده است.
به گفته هادیانفر، در نوروز امسال مازندران، گیلان، خراسان رضوی، اصفهان، فارس، خوزستان وهرمزگان بیشترین ورودی مسافر و استان‌های ایلام، کهگیلویه و بویر احمد، سیستان و بلوچستان و آذربایجان غربی هم کمترین ورودی مسافر را داشتند.
وی با اشاره به حوادث ترافیکی نوروز اظهارکرد: علیرغم تمام اقداماتی که انجام شد، متاسفانه در ایام نوروز به ازای هر ساعت ۱.۶ نفر از هموطنان را براثر تصادف از دست دادیم که البته نسبت به سال قبل کاهش داشته است.
وی تعداد اعمال قانون انجام شده در ایام نوروز را ۳۳۵ هزار مورد اعلام کرد و گفت: بیش از ۳۵ هزاز وسیله نقلیه نیز توقیف شدند که عمده این توقیف‌ها به شکل ساعتی بود.
هادیانفر با بیان اینکه در ۹۶ درصد معابر هیچ مشکل و گره ترافیکی نداشتیم، گفت: در برخی از محورها از جمله چالوس، قزوین رشت و ... بعضا تراکم داشتیم، اما این تراکم با اقدامات انجام شده روان بود و رضایتمندی مردم افزایش پیدا کرد.
مرگ ۸۳۸ نفر در تصادفات در نوروز امسال
رییس پلیس راهور به تازه‌ترین آمار قربانیان حوادث رانندگی در ایام نوروز نیز اشاره کرد و گفت: براساس تازه‌ترین آمار ۸۳۸ نفر در حوادث رانندگی ایام نوروز جان خود را از دست دادند. این آمار در مقایسه با پارسال۲۲۳ نفر یا به عبارتی با ۲۱ درصد کمتر شده است.
به گفته وی در سال گذشته روزانه ۵۳ نفر و در سال ۱۴۰۱ روزانه ۴۱.۹ نفر در تصادفات جان خود را از دست دادند.
هادیانفر افزود: در تعداد مصدومان نیز ۵۹۰ نفر کاهش با ۳.۳ درصد را تجربه کردیم.
وی درباره تردد بین شهری نیز گفت: علاوه بر آمار تردد بین استانی که اعلام کردم، یک تردد بین شهری هم داریم که در نوروز امسال ۵۰۹ میلیون تردد بین شهری داشتیم. طبق برآورد انجام شده با این تعداد سفر و تردد تا مرگ ۱۵۴۲ نفر در تصادفات امسال پیش‌بینی شده بود.
هادیانفر به شاخص سنجش تصادفات نیز اشاره کرد و گفت: بر اساس شاخص‌های مختلف، آمار ""کشته‌ به کشته"" در ایام نوروز ۲۱ درصد کاهش داشت؛ آمار قربانیان به ازای ۱۰ هزار وسیله ۳۳.۳ درصد کاهش، به ازای صدهزار نفر جمعیت ۲۳.۱ درصد و به ازای یک میلیارد کیلومتر پیمایش ۳۴.۱ درصد کاهش داشته است.
وقوع ۵۳ درصد از کل تصادفات فوتی کشور در ۷ استان‌
به گفته وی ۵۳ درصد از کل تصادفات فوتی کشور در استان‌های سیستان وبلوچستان، فارس، کرمان، خراسان رضوی، اصفهان، مرکزی و خورستان در این استان‌ها رخ می‌دهد.
وی افزود: در تصادفات نوروزی ۷۰ درصد سواری‌ها، ۲۰ درصد موتورها، شش درصد وانت‌بار، چهاردرصد کامیون و یک درصد اتوبوس‌ها بودند.
هادیانفر با بیان اینکه ۳۵ درصد تصادفات ما در ایام نوروز واژگونی بود که خستگی و خواب الودگی و عدم توجه به جلو و ... باعث آن شد، گفت: ۵۴ درصد تصادفات در ۳۰ کیلومتری شهرها بود که شش درصد کاهش داشته است.
پژو، پراید و سمند دارای بیشترین تصادف جرحی و فوتی
هادیانفر در پاسخ به پرسش ایسنا درباره پر تصادف‌ترین خودروها در ایام نوروز گفت: در این آمار توجه داشته باشید که اکثر خودروهای کشور تولید داخل است وهمین هم در آمار موثر بوده است. اما در مجموع در حوادث جرحی و فوتی نوروز امسال ۸۶ درصد خودروها تولید داخل و ۱۴ درصد خارجی بود.
وی ادامه داد: در این میان انواع پژو دارای بیشترین تصادف جرحی و فوتی بود و پس از آن هم پراید و سمند قرار داشتند.                           ",https://www.asriran.com/003V3J
834349,۱۴۰۱/۰۱/۲۱,اجتماعی ,گیر افتادن سارق حین سرقت موتورسیکلت در اهواز (فیلم),دو سارق اقدام به سرقت موتورسیکلت در منطقه کیانپارس شهر اهواز کردند که این سرقت با اقدام به موقع صاحب موتورسیکلت، ناکام ماند.,کد ویدیو  دانلود    فیلم اصلی                                     ,https://www.asriran.com/003V3F
834350,۱۴۰۱/۰۱/۲۱,اجتماعی ,غلظت خاک اهواز، ۱۰ برابر حد مجاز,میزان غلظت آلاینده‌های گرد و غبار در این مدت در رامشیر ۹۱۵، دزفول ۷۸۴، شوشتر ۷۱۵، حمیدیه ۷۰۱، امیدیه ۵۷۱، اندیمشک ۵۵۹، گتوند ۳۸۸، بهبهان ۲۱۷ و ایذه ۱۹۵ میکروگرم مترمکعب اندازه گیری شده است.,"مدیر روابط عمومی اداره‌کل حفاظت محیط زیست خوزستان گفت: میزان غلظت گرد و خاک در هوای اهواز در صبح امروز به بیش از ۱۰ برابر حد مجاز رسید.
شهریار عسگری در گفت‌وگو با ایسنا، در خصوص میزان آلاینده‌های پدیده گرد و خاک امشب اظهار کرد: در پی وقوع گرد و غبار در استان خوزستان، طبق آخرین اندازه‌گیری‌ها تا ساعت ۹ صبح امروز (۲۱ فروردین‌ماه) میزان ذرات ریزگردها در هوای اهواز ۱۵۲۶ میکروگرم در متر مکعب بوده است.
وی افزود: با توجه به این که میزان مجاز آلاینده‌ها در هوا ۱۵۰ میکروگرم بر مترمکعب است، غلظت گرد و غبار در اهواز به بیش از ۱۰ برابر حد مجاز رسیده است.
مدیر روابط عمومی اداره‌کل حفاظت محیط زیست خوزستان گفت: میزان غلظت آلاینده‌های گرد و غبار در خرمشهر ۱۳۹۲، بندرامام ۱۳۳۶، شادگان ۱۳۷۵، ماهشهر ۱۲۲۱، آبادان ۱۱۷۰ و سوسنگرد نیز ۱۰۱۶ میکروگرم در مترمکعب اندازه‌گیری شده است.
عسکری بیان کرد: میزان غلظت آلاینده‌های گرد و غبار در این مدت در رامشیر ۹۱۵، دزفول ۷۸۴، شوشتر ۷۱۵، حمیدیه ۷۰۱، امیدیه ۵۷۱، اندیمشک ۵۵۹، گتوند ۳۸۸، بهبهان ۲۱۷ و ایذه ۱۹۵ میکروگرم مترمکعب اندازه گیری شده است.
وی گفت: بدین ترتیب میزان غلظت ریزگردها در خرمشهر بیش از ۹ برابر حد مجاز، بندر امام(ره)، ماهشهر و شادگان بیش از هشت برابر حد مجاز، آبادان بیش از هفت برابر حد مجاز و سوسنگرد بیش از شش برابر حد مجاز رسیده است.                           ",https://www.asriran.com/003V3G
834348,۱۴۰۱/۰۱/۲۱,اجتماعی ,عضو شورای شهر تهران چرا مدارس در آلوده ترین شهر جهان تعطیل نشد؟,ما هم معتقدیم که تعطیلی مدارس و ادارات اولین و ساده ترین راه حل است و باید برای آلودگی هوای تهران عزمی ملی و همت همگانی صورت گیرد؛ اما فراموش نکنیم که در برابر جان شهروندان مسئول هستیم و باید برای حفاظت از آن تلاش کنیم.,"رئیس کمیته سلامت شورای شهر تهران خطاب به استاندار تهران اعلام کرد: اقای استاندار شاخص هوای تهران باید به چه مرحله‌ای می رسید که جان مردم و شهروندان برای شما مهم تلقی شود و اقدام به تعطیلی مدارس و ادارات می کردید؟
به گزارش ایسنا، سوده نجفی صبح امروز در تذکر پیش از دستور خود در جلسه شورای شهر تهران با بیان اینکه شهر تهران در دو روز گذشته شرایط بحرانی جوی را پشت سر گذاشت و امروز نیز به واسطه لطف خدا و وزش باد آلودگی هوا کاهش پیدا کرد، گفت: در روز شنبه وجود ذرات معلق زیر ۱۰ میکرون با شاخص ۵۰۰ppm، شهر تهران را به آلوده ترین شهر جهان تبدیل کرد که به دنبال آن کمیته اضطرار آلودگی هوای تهران تشکیل شد و تصمیم این کمیته بر آن شد تا مدارس و ادارات تعطیل نشوند.
وی با بیان اینکه در همین رابطه دو سئوال از استاندار تهران دارم، ادامه داد: آقای استاندار شاخص هوای تهران باید به چه مرحله ای می رسید که جان مردم و شهروندان برای شما مهم تلقی شود و اقدام به تعطیلی مدارس و ادارات می کردید؟ بله، ما هم معتقدیم که تعطیلی مدارس و ادارات اولین و ساده ترین راه حل است و باید برای آلودگی هوای تهران عزمی ملی و همت همگانی صورت گیرد؛ اما فراموش نکنیم که در برابر جان شهروندان مسئول هستیم و باید برای حفاظت از آن تلاش کنیم.
نجفی با بیان اینکه نکته دیگری که در این خصوص وجود دارد ترکیب کمیته اضطرار آلودگی هوای تهران است که مشخص نیست کدام دستگاه ها و ارگان ها در آن عضو هستند، خطاب به استاندار تهران گفت: در زمستان سال گذشته که آلودگی هوای تهران در مرز هشدار قرار گرفته بود و بنده در تذکری نسبت به عدم دعوت از یکی از اعضای شورای شهر تهران در کمیته آلودگی هوا انتقاد کردم، بلافاصله دفتر شما در تماسی عنوان کرد که دعوت از اعضای شورای شهر تهران به این کمیته فراموش شده و از جلسات بعدی حتما دعوت خواهند شد اما باز هم متاسفانه این بار دعوتی صورت نگرفت.
عضو شورای شهر تهران با اشاره به اینکه ما نمایندگان مردم در شورای شهر هستیم و این حق طبیعی شورای شهر است که در چنین جلساتی که درباره سلامت و جان آنها تصمیم گیری می شود حضور داشته باشیم، اظهار کرد: شهروندان مدام نسبت به این وضعیت از ما گله می کنند در حالی که ما در این کمیته و جلسات حضور نداریم و هیچ نقشی در تصمیم گیری های آن نداریم و مجددا به همه مسولین مربوطه یادآوری می‌کنم این میزان از آلودگی هوای تهران در طول روزهای مختلف سال قطعا جان و سلامت شهروندان را به خطر می اندازد و می‌تواند موجب مرگ و میر هزاران نفر شود و باید فکری برای جلوگیری از آن کرد.
وی افزود: از شهردار تهران و روسای همه سازمان ها و ارگان های تهران می خواهم نسبت به مرخصی و رعایت شرایط برای گروه های پرخطر مثل بیماران قلبی و عروقی، زنان باردار و یا مادران شیرده و جانبازان شیمیایی در روزهای آلودگی هوا مساعدت کنند و همچنین از دولت و مجلس می خواهم واردات خودروهای برقی و هیبریدی در شهرهای بزرگ و پر جمعیت به ویژه تهران را در اولویت خود قرار دهند.                           ",https://www.asriran.com/003V3E
834345,۱۴۰۱/۰۱/۲۱,اجتماعی ,استاد محیط زیست دانشگاه تهران: منشأ گرد و غبار کنونی خارجی است/گرد و غبارهای داخلی خرداد از راه می‌رسد,عمده گرد و غباری که در حال حاضر به کشور ایران رسیده مربوط به گرد و غباری است که در کشور عراق تشکیل شده و با جریانات شدید به مناطق مرکزی، شمال و شمال شرق ایران رسیده است.,"عضو هیات علمی و دانشیار گروه محیط زیست پردیس کشاورزی و منابع طبیعی دانشگاه تهران گفت: گرد و غباری که اکنون کشور را فرا گرفته منشاء خارجی دارد اما خشکی و کاهش بارندگی در ایران نیز بر شدت آن تاثیر گذاشته است.
مظاهر معین الدینی در گفت و گو با ایسنا، با بیان اینکه به طور کلی دو دسته گرد و غبار وجود دارد که کشور ایران را در برمی‌گیرد، گفت: یک دسته از این گرد و غبارها تقریبا از بهمن ماه آغاز می‌شود و ممکن است تا اواسط خرداد ماه ادامه پیدا کند؛ گرد و غبارهایی هستند که از کشورهای همسایه از جمله عراق، اردن، سوریه و عربستان که منبع فرسایش پذیر بادی محسوب می‌شوند و می‌توانند در اثر جریانات شدید بادی در بازه زمانی که گفته شده به ایران برسند و بخش‌هایی از کشور را تحت تاثیر خود قرار بدهند.
وی با اشاره به اینکه از خرداد ماه تا زمانی که بارندگی آغاز می‌شود یعنی تقریبا مهر ماه و آبان ماه، گرد و غبارهای موجود در کشور بیشتر منشاء داخلی دارند؛ افزود: فصلی که کشور تحت تاثیر گرد و غبار خارجی قرار دارد فصل بارندگی محسوب می‌شود، بنابراین اگر در این بازه زمانی بارندگی کمتر از حد مشخصی باشد منشاء گرد و غبار داخلی نیز بر آن تاثیر می‌گذارد و مزید بر علت خواهند شد.
عضو هیات علمی پردیس کشاورزی و منابع طبیعی دانشگاه تهران، تصریح کرد: خشکی و کاهش بارندگی که به صورت دوره‌ای طی دو سال اخیر در کشور وجود داشته منجر به فعال شدن یک سری از کانون‌های داخلی شده است، اما عمده گرد و غباری که در حال حاضر به کشور ایران رسیده مربوط به گرد و غباری است که در کشور عراق تشکیل شده و با جریانات شدید به مناطق مرکزی، شمال و شمال شرق ایران رسیده است.
وی ادامه داد: طبق پیش بینی‌های انجام شده درخصوص گرد و غباری که وارد کشور شده، این گرد و غبار به محض ورود به ایران از سمت کرمانشاه یا ایلام، با توجه به اینکه زاگرس رو به روی آن قرار گرفته تقریبا دو شاخه شده است.
معین الدینی توضیح داد: شاخه‌ای از این گرد و غبار وارد فلات مرکزی ایران مانند تهران و قزوین شده و همچنین بخش‌های شمالی کشور مانند آذربایجان شرقی و غربی و گیلان را تحت تاثیر خود قرار داده و در ادامه مسیر خود استان‌های سمنان، خراسان شمالی و خراسان رضوی را نیز درگیر کرده، شاخه دیگر این گرد و غبار که در امتداد زاگرس به سمت جنوب آمده؛ استان‌های خوزستان و بوشهر را درگیر کرده است.                           ",https://www.asriran.com/003V3B
834342,۱۴۰۱/۰۱/۲۱,اجتماعی ,آواز زنان هنگام نشاء در مازندران (فیلم),نشاء در شالیزار‌های مازندران در حال آغاز شدن است.,"کد ویدیو  دانلود    فیلم اصلی          
کارآواها ترانه هایی هستند که معمولا زنان در موقع کار (مخصوصا در شالیزارها) می خوانند که تأثیر زیادی در تلاش بیشتر آنها دارد.
این ترانه ها به صورت دسته جمعی با وزن‌خاص و یا نفر به نفر (گَلی به گَلی) خوانده می شود. /ساری روستای میارکلا                           ",https://www.asriran.com/003V38
834338,۱۴۰۱/۰۱/۲۱,بین الملل,جدیدترین آمار جهانی کرونا,فرانسه همچنین با ثبت بیش از ۲۶.۸ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.,"آمار مجموع مبتلایان به کووید-۱۹ در جهان تاکنون به ۴۹۸ میلیون و ۶۳۰ هزار و ۴۱۳ نفر رسیده همچنین مرگ شش میلیون و ۲۰۱ هزار و ۸۹۲ نفر بر اثر این بیماری تأیید شده است و ۴۴۳ میلیون و ۶۰۷ هزار و ۸۸۴ نفر از مبتلایان نیز تاکنون بهبود یافته‌اند
به گزارش ایسنا، بر اساس آمارهای رسمیِ همه‌گیری کرونا، آمریکا با بیش از ۸۲ میلیون مبتلا و بیش از یک میلیون قربانی همچنان در صدر فهرست کشورهای درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.
همچنین آمار مبتلایان به کووید-۱۹ در برزیل هم از ۳۰.۱ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است.
برزیل در عین حال با بیش از ۶۶۱ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود و پس از آن هند با بیش از ۵۲۱ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.
همچنین در اروپا، روسیه با گذشتن از آمار ۳۷۱ هزار قربانی، هم اکنون بالاترین رقم مرگ و میر کرونایی را در بین کشورهای این منطقه دارد و در جهان نیز چهارمین کشور با بالاترین نرخ فوتی‌های این بیماری است.
فرانسه همچنین با ثبت بیش از ۲۶.۸ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.
جدول جهانی پاندمی کرونا

بنابر جدول به‌روز شده در پایگاه اطلاع‌رسانی ""ورلداُمتر""، شمار مبتلایان و قربانیان این بیماری در ۱۰ کشوری که طبق گزارش‌های رسمی بالاترین آمارها را تاکنون داشته‌اند تا صبح امروز (یکشنبه) به ترتیب به شرح زیر است:
همچنین ایران با مجموع هفت میلیون و ۱۸۸ هزار و ۷۴۹ مورد ابتلا و ۱۴۰ هزار و ۵۷۷ مورد فوت ناشی از بیماری کووید-۱۹ در حال حاضر در رتبه پانزدهم در بین کشورهای دارای بیشترین آمار مبتلایان به کرونا قرار دارد.
بر اساس آمار فوق پس از ایالات متحده، هند و برزیل تاکنون در فرانسه، آلمان، انگلیس، روسیه، کره جنوبی، ایتالیا، ترکیه، اسپانیا، ویتنام، آرژانتین، هلند، ایران، ژاپن، کلمبیا، اندونزی، لهستان، مکزیک، استرالیا، اوکراین، مالزی، رژیم صهیونیستی، اتریش، بلژیک، تایلند، جمهوری چک، آفریقای جنوبی، فیلیپین، پرتغال، کانادا، پرو، سوئیس، شیلی و یونان نیز بیش از سه میلیون مبتلا ثبت شده‌ است.
روند افزایش آمار ابتلا به بیماری کووید-۱۹ که تاکنون در ۲۲۶ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.                           ",https://www.asriran.com/003V34
834337,۱۴۰۱/۰۱/۲۱,فرهنگی/هنری,تبلیغ فروش بلیط کنسرت امیر تتلو در تهران (فیلم),تصاویر منتشر شده از ‏تبلیغات کنسرت اردیبهشت ماه امیرحسین مقصود لو معروف به ‎ «امیر تتلو» در خیابان‌های تهران، با امکان خرید ریالی از ایران را ببینید.,کد ویدیو  دانلود    فیلم اصلی                                     ,https://www.asriran.com/003V33
834336,۱۴۰۱/۰۱/۲۱,اقتصادی,روس‌ها، یوان را جایگزین دلار و یورو می‌کنند,بانک MTS اعلام کرد که شرکت‌های نفت روسیه، معدنچیان زغال سنگ و تولیدکنندگان فلز نیز شروع به حرکت به سمت یوآن کرده‌اند.,"بر اساس نظرسنجی روزنامه مالی کامرسانت، بانک‌های روسیه در ماه گذشته شاهد افزایش شدید تعداد حساب‌های یوان چین بودند.
 به گزارش ایلنا از راشاتودی؛ بر اساس نظرسنجی روزنامه مالی کومرسانت، بانک‌های روسیه در ماه گذشته شاهد افزایش شدید تعداد حساب‌های یوان چین بودند. طبق گزارش این نشریه، شهروندان روسیه فعالانه پس‌اندازهای فارکس خود را به ارز چینی تبدیل می‌کردند، چون تعداد حساب‌های جدید به یوان نیز رشد قابل‌توجهی داشت.

به عنوان مثال، در Tinkoff Bank، حجم وجوه نگهداری شده به یوان هشت بار افزایش یافته است. بانک ام تی اس، مانند بانک بازسازی و توسعه اورال، افزایش چهار برابری را گزارش کرد، در حالی که بانک سن پترزبورگ شاهد افزایش 3.5 برابری بود.
بانک Tinkoff همچنین گزارش داد که بسیاری از شرکت‌های عمده‌فروشی به تسویه حساب به یوان روی آورده‌اند، در حالی که قبلا تسویه‌حساب دلار آمریکا را آسان‌تر و سریع‌تر می‌دانستند. طبق داده‌های این بانک، سهم تسویه حساب‌های تجاری در یوان از 15 تا 25 درصد در سال گذشته به 25 تا 30 درصد در حال حاضر افزایش یافته است. 
بانک MTS اعلام کرد که شرکت‌های نفت روسیه، معدنچیان زغال سنگ و تولیدکنندگان فلز نیز شروع به حرکت به سمت یوآن کرده‌اند.
معاملات با ارز چین در بورس مسکو نیز رشد قابل توجهی داشته و حجم دلار و یورو را کاهش داده است. در حالی که در ژانویه تا فوریه حجم مبادلات یوان در بورس به ندرت از 3 میلیارد روبل در روز (حدود 37 میلیون دلار) فراتر می‌رفت، در هفته گذشته رکورد تاریخی 18.5 میلیارد روبل (حدود 230 میلیون دلار) را ثبت کرد.
تحلیلگران این را ابزاری برای افراد و شرکت‌ها می‌دانند تا از تحریم‌های غرب مرتبط با اوکراین که عملاً دسترسی روسیه به دلار و یورو را محدود می‌کند، فرار کنند. با این حال، چین به تحریم‌ها نپیوسته و دسترسی به پول ملی خود را باز نگه داشته است، که آن را به یک جایگزین بالقوه برای معاملات بین المللی روسیه تبدیل می کند.
بانک MTS اعلام کرد: « در شرایط محدودیت‌ها، بسیاری از شرکت‌ها تسویه حساب‌های یوان را پایدارتر و قابل پیش‌بینی‌تر می‌دانند.» 
تحلیلگران می‌گویند، از آنجایی که تحریم‌ها واردکنندگان و تولیدکنندگان روسی را مجبور می‌کند به سمت آسیا حرکت کنند و دلار و یورو به طور فزاینده‌ای برای شرکت‌های روسی غیرقابل اعتماد تلقی می‌شوند، تعداد تسویه حساب‌ها به یوان احتمالاً بیشتر خواهد شد.
                           ",https://www.asriran.com/003V32
834335,۱۴۰۱/۰۱/۲۱,اجتماعی ,مقاومت یک کوسه برای آزادی از تور صیادان (فیلم),ویدئویی جالب از نجات یک بچه کوسه از تور ماهیگیری توسط صیادان را ببینید.,کد ویدیو  دانلود    فیلم اصلی                                     ,https://www.asriran.com/003V31
834333,۱۴۰۱/۰۱/۲۱,سیاسی,انتقاد کیهان از منتقدان دولت سیزدهم: مگر نمی بینید رئیسی چقدر کار کرده؟,رئیسی از ابتدای آغاز به کار بدون لحظه‌ای درنگ و تأمل آستین همت را بالا زده و وارد میدان شد و با تلاش مجدانه، مجاهدانه و شبانه‌روزی، یک‌به‌یک در پی بازکردن گره‌های کور مدیریتی فاجعه‌بار گذشته و سامان‌دادن به اوضاع آشفته کشور برآمده ... و به دستاوردهای ملموس و قابل‌ ملاحظه‌ای هم رسیده است.,"روزنامه کیهان در نگاهی به نوشته‌های برخی روزنامه‌های اصلاح‌طلب نوشت: «روزنامه اعتماد روز گذشته در مطلبی به قلم یکی از فعالین سیاسی اصلاح‌طلب با انتقاد از این که چرا رسانه‌های اصولگرا مثل سال گذشته که از عملکرد دولت قبل انتقاد می‌کردند، اکنون از دولت سیزدهم انتقاد نمی‌کنند، نوشت: «اکنون در ابتدای سال ۱۴۰۱ هستیم.
کافی است که مشابه این روزها را در سال گذشته به یادآوریم که پیش از انتخابات بود. مجموعه رسانه‌های رسمی و نواصولگرایی نوک تیز حملاتشان و با تمام توان بر نارسایی‌های اقتصادی از جمله تورم، کمبود درآمد و فقر و فساد متمرکز بودند... کافی است که به وضع قیمت‌ها به‌ویژه در حوزه خوراکی‌ها نگاهی بیندازیم. نه‌فقط اقلام خوراکی که وعده‌های داده‌شده درباره خودرو و تغییر سیاست‌های آن، مسئله بورس، سیاست‌های مالیاتی و قیمت‌گذاری روی کالا و ... و بسیاری دیگر از امور نشان می‌دهد که همه آن تبلیغات و وعده‌های غیر متعارف به‌ صورت بومرنگ عمل کرده و به‌ سوی وعده‌دهنده بازگشته است.»
گفتنی است جریان اصلاح‌طلب به‌ عنوان بانیان کارنامه دولت روحانی و عاملان مشکلات فعلی، با پاک‌کردن صورت‌مسئله، به جای عذرخواهی از مردم، با بی‌اخلاقی ژست طلبکار به خود گرفته است. این جریان با توهین به شعور مردم کارنامه سیاه و فاجعه‌بار هشت سال دولت روحانی که دستاوردهایی همچون رکوردشکنی در رشد منفی اقتصادی، رکوردشکنی در گرانی مسکن، خودرو و قیمت ارز، رکوردشکنی در کمترین رفاه دلاری کشور، رکوردشکنی در افزایش شاخص فلاکت و ... را برای دولت سیزدهم به ارث گذاشته را با کارنامه هشت ماهه دولت رئیسی مقایسه می‌کنند.
این در حالی است که رئیسی از ابتدای آغاز به کار بدون لحظه‌ای درنگ و تأمل آستین همت را بالا زده و وارد میدان شد و با تلاش مجدانه، مجاهدانه و شبانه‌روزی، یک‌به‌یک در پی بازکردن گره‌های کور مدیریتی فاجعه‌بار گذشته و سامان‌دادن به اوضاع آشفته کشور برآمده و در چند بخش از جمله کنترل موفق کشتار کرونا با واردات انبوه واکسن، افزایش چند برابری فروش نفت بدون برجام و FATF و افزایش تجارت خارجی کشور به رقم ۹۰ میلیارد دلار پس از هشت سال، تأمین چند میلیارد دلار ارز ترجیحی برای خرید دارو و کالاهای اساسی مایحتاج مردم، دیپلماسی فعال اقتصادی، مدیریت میدانی و کارآمد، اصلاح نظام توزیع اقلام ضروری و کوتاه‌کردن دست دلالان و واسطه‌ها در تأمین مایحتاج مردم، حضور فعال در اجلاس اقتصادی اکو و امضای قرارداد مهم سوآپ گازی و همچنین عضویت دائم در پیمان شانگهای و ... به دستاوردهای ملموس و قابل‌ ملاحظه‌ای هم رسیده است.»                           ",https://www.asriran.com/003V2z
834332,۱۴۰۱/۰۱/۲۱,سیاست خارجی,اعتراض قوه قضاییه به برخورد پلیس دانمارک با پناهجوی ایرانی,فیلم ها و تصاویر منتشره نشان می دهد ۴ نفر این تبعه ایرانی را به صورت خشونت‌آمیز روی زمین نگاه داشته و سر او را به روی سنگفرش گرفته اند. فردی با لباس شخصی نیز از داخل خودرو دستبند و پابند می آورد تا بوسیله آن، زن را از تحرّک بازدارد.,"دبیر ستاد حقوق بشر قوه قضاییه ضمن اعلام مراتب اعتراض خود درخصوص برخورد فیزیکی خشونت آمیز مأموران دانمارک با تبعه ایرانی، از مقامات ذیربط دانمارکی خواست تا ضمن توقف این قبیل اقدامات ضد بشری، از اعمال استانداردهای دوگانه نسبت به اتباع کشورها خودداری نمایند.

به گزارش ایسنا به نقل از پایگاه اطلاع رسانی ستاد حقوق بشر، «کاظم غریب آبادی»، معاون امور بین‌الملل قوه قضائیه و دبیر ستاد حقوق بشر جمهوری اسلامی ایران طی نامه‌ای به «ماتیاس تسفایه»، وزیر مهاجرت دانمارک، نسبت به برخورد خشونت آمیز و غیر انسانی پلیس این کشور با یک زن پناهجوی ایرانی اعتراض کرد.غریب‌آبادی در این نامه بازگرداندن این زن ایرانی پناهجو به همراه دو فرزندش و جداکردن وی از فرزند یکساله‌اش که به همراه پدرش در دانمارک ماندگار شده و اعمال خشونت و رفتار غیرانسانی علیه وی را نقض تعهدات دانمارک در حوزه حقوق کودک، منع خشونت علیه زنان و همچنین نقض ماده ۵ اعلامیه جهانی حقوق بشر و ماده ۷ میثاق بین‌المللی حقوق مدنی و سیاسی در خصوص ممنوعیت آزار و شکنجه و رفتارهای خلاف انسانی یا ترذیلی خواند.در بخش دیگری از این نامه آمده است: ""فیلم ها و تصاویر منتشره نشان می دهد ۴ نفر این تبعه ایرانی را به صورت خشونت‌آمیز روی زمین نگاه داشته و سر او را به روی سنگفرش گرفته اند. فردی با لباس شخصی نیز از داخل خودرو دستبند و پابند می آورد تا بوسیله آن، زن را از تحرّک بازدارد. برخی گزارش ها حاکی است که این برخورد در مقابل چشمان فرزندان خردسال این زن صورت گرفته است"".دبیر ستاد حقوق بشر کشورمان ضمن اعلام مراتب اعتراض خود درخصوص برخورد فیزیکی خشونت آمیز مأموران دانمارک با این تبعه ایرانی، از وزیر مهاجرت و سایر مقامات ذیربط دانمارکی خواست تا ضمن توقف این قبیل اقدامات ضد بشری، از اعمال استانداردهای دوگانه نسبت به اتباع کشورها خودداری نموده و در جهت جبران خسارات مادی و معنوی وارده به این قربانی خشونت، اقدام و از اخراج اجباری وی ممانعت به عمل آورند.
                           ",https://www.asriran.com/003V2y
834331,۱۴۰۱/۰۱/۲۱,علمی,کشف بیش ۵ از هزار ویروس جدید در اقیانوس‌ها,ویروس ها بر خلاف انسان ها و دیگر ارگانیسم های متشکل از سلول، فاقد دی ان ای منحصر به فرد هستند که دانشمندان به عنوان کدهای ژنتیکی می‌شناسند.,"مطالعه محققان روی مواد ژنتیکی موجود در اقیانوس موجب شناسایی هزاران ویروس آران‌ای‌دار شده است که پیشتر ناشناخته بودند و تعداد گروه‌های بیولوژیکی ویروس‌های شناخته‌شده پیشین را دو برابر افزایش می دهد.
به گزارش ایرنا از پایگاه اطلاع‌رسانی کانورسیشن/ conversation، آران‌ای‌ ویروس‌ها یا ویروس‌های دارای آران‌ای انواعی از ویروس‌ است که ژنوم یا ماده ژنتیکی آنها از نوع آران‌ای است. این نوع از ویروس ها بسیار سریع تر از ویروس های دی ان ای تکامل می‌یابند. در حالی که دانشمندان صدها هزار ویروس دی ان ای‌دار را در زیست بوم های طبیعی آنها دسته بندی کرده اند، تحقیقات کمتری در مورد ویروس های آر ان ای انجام شده است. 
ویروس ها بر خلاف انسان ها و دیگر ارگانیسم های متشکل از سلول، فاقد دی ان ای منحصر به فرد هستند که دانشمندان به عنوان کدهای ژنتیکی می‌شناسند. شناسایی گونه های مختلف ویروس ها به دلیل نداشتن دی ان ای دشوار است. 
محققان دانشگاه دولتی اوهایو آمریکا برای حل این محدودیت، تصمیم گرفتند ژن هایی را شناسایی کنند که کد پروتئین مشخصی هستند و به ویروس اجازه می دهند مواد ژنتیکی خود را تکثیر کنند. این تنها پروتئینی است که ویروس آر ان ای در آن سهیم است؛ زیرا نقش اساسی در تکثیر آن دارد، اما هر ویروس آر ان ای تفاوت جزیی در ژن دارد که پروتیین روی آن کدگذاری شده است و می تواند یک نوع ویروس را از نوع دیگر تشخیص دهد.  
 
چالش دیگر دانشمندان پی بردن به ارتباط تکاملی بین این ژن ها بود. هر چه ژن ها بیشتر به هم شبیه بودند، احتمال اینکه ویروس ها با این ژن ها ارتباط نزدیک تری داشته باشند نیز بیشتر می شد؛ زیرا این توالی ها مدت ها قبل تکامل یافته اند، نشانه های ژنتیکی نیز مبنی بر اینکه هر ویروسی از چه ویروس دیگری ساخته شده بر اثر گذشت زمان از بین رفته بود. اما نوعی از هوش مصنوعی به نام یادگیری ماشینی به دانشمندان کمک کرد تا این توالی های ویروس را به صورت نظام مند ترسیم کرده و به تفاوت ها به شکل معنادارتری نسبت به انجام آن به صورت دستی، پی ببرند. 
 
بر اساس این گزارش دانشمندان در مجموع توانسته اند ۵ هزار و ۵۰۴ ویروس ار ان ای دار را شناسایی و تعداد ویروس های شناخته شده آر ان ای دار را دو برابر کنند. ترسیم نقشه این توالی‌های جدید نشان داد که دو شاخه جدید از ویروس ها به طور خاص در مناطق اقیانوسی پراکنده و زیاد هستند. این ویروس ها بیشتر در آب های با دمای استوایی یا قطبی دیده می‌شوند.  
 
با اینکه ویروس های دی ان ای دار زیادی شناسایی شده اند، هنوز نمی‌دانیم کدام ارگانیسم‌ها را تحت تاثیر قرار می دهند. محققان گام بعدی را شناسایی انواع ژن‌ها و تغییرات آنها طی زمان برای پی بردن به نحوه تاثیرگذاری ویروس ها دانسته اند.                            ",https://www.asriran.com/003V2x
834328,۱۴۰۱/۰۱/۲۱,عمومی,"سیستم های موشکی دفاعی دریایی ""هارپون"" بریتانیا در اوکراین (عکس)",در میان همه سلاحهای دفاعی ارسالی به اوکراین، سیستمهای موشکی دفاعی دریایی هارپون که بریتانیا به اوکراین ارسال کرده است، خبر از تحوّلی جدّی در نبردهای دریایی روسیه و اوکراین دارد.,,https://www.asriran.com/003V2u
834330,۱۴۰۱/۰۱/۲۱,سیاسی,کرباسچی با روزنامه جدید می آید,قبلا روزنامه سازندگی زیرنظر کرباسچی منتشر می شد.,"روزنامه جوان نوشت: روزنامه هم‌میهن به پشتیبانی و زیرنظر غلامحسین کرباسچی و با حضور برخی اصلاح‌طلبان مثل عباس عبدی، احمد زیدآبادی، افشین امیرشاهی و جواد روح به عنوان اعضای شورای سردبیری قرار است کار خود را آغاز کند.
 
                            ",https://www.asriran.com/003V2w
834327,۱۴۰۱/۰۱/۲۱,اجتماعی ,تعطیلی کلیه ادارات خوزستان به دلیل گرد و خاک,به دلیل افزایش میزان ذرات معلق در هوا امروز یکشنبه ۲۱ فروردین ماه کلیه ادارات و مراکز آموزشی خوزستان تعطیل شد.,"بر اساس اعلام استانداری خوزستان کلیه ادارات و مراکز آموزشی امروز ۲۱ فروردین‌ماه تعطیل اعلام شد.
 
به گزارش ایلنا و به نقل از پایگاه اطلاع‌رسانی استانداری خوزستان، به دلیل افزایش میزان ذرات معلق در هوا امروز یکشنبه ۲۱ فروردین ماه کلیه ادارات و مراکز آموزشی خوزستان تعطیل اعلام می گردد.
 
گفتنی است در ساعات آینده میزان غلظت گردوغبار در اکثر شهرهای خوزستان افزایش خواهد یافت.                           ",https://www.asriran.com/003V2t
834323,۱۴۰۱/۰۱/۲۱,محیط زیست,از شایعه تا واقعیت؛ تولید گردوغبار در مرز ایران و عراق (فیلم),«فیلم لو رفته از عراق و خاکی که بسمت خوزستان می‌فرستند» این یکی از تازه‌ترین شایعاتی است که در تخریب روابط ایران صورت می‌گیرد.,"هر از چندگاهی با افزایش میزان گرد و غبار در پایتخت، شایعه ای با انتشار فیلم کوتاهی در فضای مجازی منتشر می‌شود که ادعا می‌شود، «عراقی‌ها از عمد در حال تولید گرد و غبار در مرز ایران هستند».
به گزارش فارس، عده ای دیگر ادعا کردند که دستگاه های تولید ریزگرد با همکاری چین برای فراری دادن مردم خوزستان به کار گرفته شده است.

 
  

    کد ویدیو  دانلود    فیلم اصلی          
اما بررسی این فیلم نشان می‌دهد که این تکه فیلم بخشی از گزارش یک برنامه پرتغالی زبان است که در سال ۲۰۱۹ پخش شده است. گوینده ویدئو اصلی در ابتدا به شوخی می‌پرسد: «این چیست؟ ماشین‌هایی که ماشین‌های دیگر را کثیف می کنند؟...» او در ادامه توضیح می‌دهد که بعضی از بیننده‌ها به آنها گفته‌اند که این ماشین‌ها در حال جمع‌آوری بذر برای مراتع هستند.
  

    کد ویدیو  دانلود    فیلم اصلی          
در ادامه فیلم مشابه دیگری را می بینید که کشاورزان با دستگاه‌های مربوطه در حال پاشیدن خاک بر روی زمین‌ های کشاورزی خود هستند تا از کودهای شیمیایی کمتری استفاده کنند و محصول ارگانیک تولید کنند.
  

    کد ویدیو  دانلود    فیلم اصلی          
همچنین بسیاری از کارشناسان از جمله کارشناس اداره‌کل حفاظت محیط زیست خوزستان معتقدند از نظر علمی چنین چیزی تایید نمی‌شود زیرا اگر ریزگردی هم تولید شود، مقطعی بوده است و عملا نمی‌تواند کیلومترها طی کند و به مرز خوزستان برسد.
بیابان زایی، تغییرات اقلیمی، سدسازی‌ها و خشکسالی تالاب‌ها از مهمترین دلایل وقوع چنین اتفاقی است. اما در کل درباره علل وجود چنین گردو غبارهایی نظرات کارشناسی مختلفی وجود دارد؛ یک سری از کارشناسان منشاء کانون‌های داخلی را در پیدایش چنین امری مهم می‌دانند و عده ای دیگر آن را به کانون‌های خارجی مرتبط می‌دانند.
مدیرکل هواشناسی خوزستان هم در این باره عنوان کرد: بر اساس تحقیقی که در در سال ۲۰۱۷ انجام شد، حدود ۶۴ درصد گرد و غبار‌ها داخلی و ۳۶ درصد با منشاء خارجی هستند.
اما به نظر می‌رسد انتشار چنین اخبار بدون سندی بیشتر از هرچیزی در راستای تخریب روابط بین ایران با کشورهای همسایه و یا دارای منافع مشترک ساخته می‌شود.                           ",https://www.asriran.com/003V2p
834326,۱۴۰۱/۰۱/۲۱,اجتماعی ,تخریب سرزمینی، عامل هجوم ریزگردها به پایتخت/ برای آینده گرم‌تر و خشک‌تر آماده شویم,در این پدیده حجم آلودگی ریزگردها و غبار که وارد جو شده است، آنقدر زیاد بوده که حجم آن در مسیر طولانی که جریان‌های بادی طی کردند و به پایتخت رسیدند، از میزان آن کاسته نشد.,"مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی و اکتشافات‌معدنی کشور، پدیده ریزگرد را همانند فرونشست پدیده‌ای ناشی از ""تخریب سرزمینی"" دانست و گفت: ما در یک اقلیم متغیری زندگی می‌کنیم که اقلیم خط و نشان‌های خود را به ما نشان می‌دهد و علائم آن نیز بروز کرده است؛ از این رو آینده ""گرم‌تر و خشک‌تر"" چشم اندازی است که می‌توان برای آن متصور بود و ما باید خود را برای یک آینده متفاوت نسبت به آنچه که در گذشته تجربه کردیم، آماده کنیم.
به گزارش ایسنا، قرن جدید شمسی را در حالی شروع کردیم که علاوه بر کاهش بارندگی و خشکسالی ادامه دار، با پدیده ریزگردی مواجه هستیم که خود را به پایتخت‌نشینان تحمیل کرده و این در حالی است که به گفته مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی و اکتشافات‌معدنی کشور، تابستان امسال خشکسالی بیشتری را تجربه خواهیم کرد که زاییده تغییر اقلیم است.
 
در این میان با مخاطرات ریز و درشتی مواجه هستیم، ایران علاوه بر مواجه بودن با ۳۵ کانون ریز داخلی، تحت تاثیر چشمه‌های ریزگرد کشورهای پیرامونی نیز قرار دارد. 
 
دکتر رضا شهبازی، مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی و اکتشافات‌معدنی کشور در گفت‌وگو با ایسنا، موضوع گرد و غبار را همانند پدیده فرونشست یک مساله چندوجهی و مؤلفه‌ای از تخریب سرزمین دانست و افزود: این پدیده‌ها، پیامدهای فرآیندهایی با نام ""تخریب سرزمینی"" است؛ چرا که وقتی مؤلفه‌های شکل گیری یک سرزمین به هم می‌ریزد ما را با یک شرایط جدیدی مواجه می‌کند که شاید قبلا به این صورت تجربه نکرده  بودیم.
 
وی پدیده گرد و غبار را پدیده‌ای دانست که از زمین آغاز می‌شود و وقتی وارد جو می‌شود، نمی‌توان برای کاهش آن کاری را اجرایی کرد، اظهار کرد: ذرات گرد و غبار کمتر از ۷ تا ۸ میکرون و عمدتا کوچکتر از ۲.۵ میکرون است. این ذرات قابلیت انتقال بالا دارند؛ از این رو هر کاری که بخواهیم در رابطه با کنترل و مهار ریزگردها اجرایی کنیم باید به خاطر داشته باشیم که باید محیط پیرامونی خود را بشناسیم و بدانیم که کدام مناطق قابلیت گسیل ریزگرد را دارند.
 
شهبازی، مناطق مستعد ریزگرد را مناطقی توصیف کرد که مسطح هستند و جریان باد قابلیت جولان در این مناطق را دارند، ضمن آنکه این مناطق از رسوبات ریزدانه پوشیده شده است.
 
مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی نامناسب بودن پوشش گیاهی را از دیگر ویژگی‌های مناطق مستعد ریزگرد عنوان کرد و ادامه داد: این مجموعه زمانی که تحت تاثیر بادهایی با سرعت بالا قرار گیرند، حتما ذرات گرد و غبار را پراکنده می‌کنند و این در شرایطی است که کشور ایران از حدود ۳۵ هزار کیلومتر مربع چشمه‌های تولید گرد و غبار داخلی برخوردار است و مرز این چشمه‌های ریزگرد بسته به فصل و اینکه چه میزان رطوبت جذب می‌کند، متغیر است.
 
شهبازی، با ابراز تاسف از اینکه مرز چشمه‌های ریزگرد در حال افزایش است، یادآور شد: دست کم ۱۰ برابر مساحتی که در ایران چشمه ریزگرد داریم، در کشورهای اطراف ایران پراکنده شده است، به گونه‌ای که ایران تحت تاثیر ریزگردهای کشورهایی مانند عراق، سوریه، اردن، عربستان و در برخی مواقع کویت قرار می‌گیرد و این همان پدیده‌ای است که در کشور از روز جمعه تجربه شده است.
 
مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی با بیان اینکه چشمه‌های تولید گرد و غبار دقیقا در منطقه مشترک در عراق، سوریه، اردن و شمال عربستان است که وارد جو شده است، اضافه کرد: علاوه بر این کشورها، ایران همچنین تحت تاثیر ریزگردهای کشورهای افغانستان، ترکمنستان و حتی بخش‌هایی از روسیه و آذربایجان است.
 
وی تاکید کرد: بر این اساس باید اعلام شود که هر آنچه که ما در داخل کشور بخواهیم اجرایی کنیم، اگر با هماهنگی کشورهای پیرامونی خود نباشد و نتوانیم تعامل خوبی برقرار کنیم، تنها ۱۰ درصد در کاهش آلودگی هوای ناشی از ریزگردها اثربخشی خواهد داشت و همچنان ۹۰ درصد اقدامات ما بی اثر می‌ماند.
 
شرایط کشورهای پیرامونی در زمینه منابع آبی
 
شهبازی به بیان وضعیت کشورهای پیرامونی ایران در زمینه دسترسی به منابع آبی پرداخت و خاطر نشان کرد: متاسفانه این کشورها به ویژه کشورهای غرب و شرق ایران کشورهایی هستند که به نظر می‌رسد از نظر شرایط اقتصادی و ثبات سیاسی در وضعیت مناسبی قرار ندارند و این عدم ثبات سیاسی و اقتصادی در این کشورها باعث می‌شود که کارکردن با این کشورها مقداری با دشواری همراه شود، ضمن آنکه از ۳ سال قبل نیز بیماری کووید-۱۹ به آن اضافه شده است.
 
وی اضافه کرد: ما در حال حاضر از کشور عراق و سوریه‌ای صحبت می‌کنیم که ۷۰ تا ۸۰ درصد از منابع آبی آنها وابسته به کشور ترکیه است و از سوی دیگر ترکیه پروژه‌های سدسازی بزرگی را در دستور کار خود قرار داده است.
 
این محقق حوزه مخاطرات با بیان اینکه مشابه این وضعیت در جنوب شرق کشور حاکم است، گفت: منابع آبی مورد نیاز سیستان و بلوچستان وابسته به منابع آبی خارجی است.
 
شهبازی اضافه کرد: این واقعیت بیانگر آن است که متوجه باشیم ما در منطقه‌ای زندگی می‌کنیم که اکوسیستم‌ها مرزهای سیاسی را نمی‌شناسند و اکوسیستم طبیعی تابع مرزهای طبیعی خود هستند؛ از این رو ما چاره‌ای نداریم جز آنکه با کشورهای پیرامونی خود تعامل داشته باشیم؛چرا که ما در جغرافیایی زندگی می‌کنیم که تحت تاثیر المان‌های سایر سرزمین‌ها هستیم.
 
خشکسالی بیشتر پیش‌روی ما   
 
وی ادامه داد: علاوه بر آن از ۲ سال گذشته کشور دوره بسیار خشکی را تجربه کرده است، به گونه‌ای که سال گذشته شرایط نامناسبی را داشتیم و در این بین باید یادمان باشد که سال آبی ۱۴۰۰-۹۹ متاثر از سال‌های پرآبی دو سال قبل خود بوده است و سیل‌های گسترده‌ای را داشتیم و رطوبت جذب شده توانسته است که ما تاثیرات خشکسالی را مشاهده نکنیم.
 
این محقق حوزه مخاطرات با تاکید بر اینکه امسال این وضعیت در کشور حاکم نیست، خاطر نشان کرد: ما در سال ۱۴۰۱-۱۴۰۰ سال خشکی را داریم و به نظر می‌رسد که چشم انداز خوبی برای تابستان امسال چه از نظر منابع آبی و چه پیامدهای خشکسالی و طوفان‌های ریزگرد، در پیش رو نداریم و البته چشمه‌های ریزگرد خارجی، کشور را تحت تاثیر قرار خواهند داد.
 
این محقق سازمان زمین شناسی با تاکید بر اینکه زنگ خطر این رخدادها از سال ۸۸ به صدا درآمده است، گفت: مواجهه ما با ریزگردها از سال ۸۸ آرام آرام آغاز شد و اکنون امیدواریم در آینده بتوانیم اقدامی را در این زمینه اجرایی کنیم.
 
وی با بیان اینکه ما در یک اقلیم متغیری زندگی می‌کنیم که اقلیم خط و نشان‌های خود را به ما نشان می‌دهد و علائم آن نیز بروز کرده است، یادآور شد: منطقه ما از لحاظ اقلیمی چشم انداز مناسبی ندارد و ""گرم‌تر و خشک‌تر"" چشم اندازی است که می‌توان برای آن متصور بود و ما باید خود را برای یک آینده متفاوت نسبت به آنچه که در گذشته تجربه کردیم، آماده کنیم.
 
جولان ریزگرد در پایتخت
 
مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی به وقوع طوفان ریزگرد در تهران اشاره کرد و افزود: وقوع این طوفان‌ها در تهران کم نظیر نیست، چراکه در گذشته آن را تجربه کرده‌ایم؛ به گونه‌ای که در اواخر دهه ۸۰ پایتخت را با منشا خارجی تحت تاثیر قرار داده بود.
 
وی با بیان اینکه شهرهای شمالی کشور نیز از این طوفان‌ها بی نصیب نماندند، اظهار کرد: ولی اینکه تهران به این اندازه از آلودگی رسیده که دستگاه‌ها آن را ثبت کرده‌اند، پدیده بی نظیری است.
 
شهبازی ادامه داد: در این پدیده حجم آلودگی ریزگردها و غبار که وارد جو شده است، آنقدر زیاد بوده که حجم آن در مسیر طولانی که جریان‌های بادی طی کردند و به پایتخت رسیدند، از میزان آن کاسته نشد.
 
این محقق دلیل اصلی این رخداد ریزگرد در تهران را سو مدیریت منابع آبی نه در کشور بلکه در منطقه ما دانست و گفت: مدیریت نامتوازن منابع آبی و مسائلی مانند دیپلماسی آب در منطقه و همچنین خشکسالی‌های رو به فزونی و مکرری که داشتیم، در این زمینه مؤثر بوده است.
 
وی خشکسالی را برآیندی از کاهش بارندگی دانست و گفت: اینها همان چیزی است که از آن با نام تغییر اقلیم یاد می‌شود و متخصصان این حوزه هشدار داده‌اند، ضمن آنکه دبیرکل سازمان ملل نیز اعلام کرده است که ما دیگر فرصتی نداریم و ۲ تا ۳ آینده باید درباره تغییر اقلیم تصمیم بگیریم و در غیر این صورت نمی‌دانیم با چه شرایطی در آینده مواجه خواهیم شد.
 
رخدادهای حدی بیشتر در انتظار ما
 
شهبازی با تاکید بر اینکه متاسفانه در آینده با این نوع رخدادها مواجه خواهیم بود، از این پدیده‌ها با عنوان ""پدیده حدی"" یاد کرد و اضافه کرد: پدیده‌های حدی مانند خشکسالی‌های شدید، آلودگی هوا و طوفان‌های ریزگرد و حتی سیلاب‌ها پدیده‌های مخرب و دائم در حال افزایش هستند و به عبارت دیگر هرسال بیشتر از سال قبل این پدیده‌ها را تجربه خواهیم کرد.
 
وی پدیده‌ای مانند ریزگرد را زاییده تغییر اقلیم دانست و ادامه داد: این پدیده‌ها هر چند که بسیار تدریجی رخ می‌دهد، ولی پاسخ دادن به آن آنی نخواهد بود و نمی‌توان به سرعت نسبت به آن واکنش نشان داد.
 
مدیرکل دفتر بررسی مخاطرات زمین‌شناسی و زیست‌محیطی سازمان زمین‌شناسی اضافه کرد: این موضوعات دارای سابقه ۲۰ ساله در ادبیات رسانه‌ای کشور است و این رخدادها نیز سابقه ۵۰ ساله در کشور دارند و مشکل اصلی ما در مواجهه با این پدیده‌ها آن است که دیر به آن فکر می‌کنیم و هر زمان که کار از کار گذشته است، به فکر رفع آن می‌افتیم.
 
وی ادامه داد: ما با روش‌های سنتی و تکراری نمی‌توانیم جلوی زیان‌های ناشی از تغییر اقلیم را بگیریم و گام اول ما در این راه این است که در محدوده سرزمینی همسو با ظرفیت‌های آن زندگی کنیم. ما نمی‌توانیم بر اساس آنچه که‌ خواست ما است، از سرزمین بهره برداری کنیم.
 
وی بهره برداری از سرزمین بر اساس میل و خواسته انسان‌ها را بهره کشی از طبیعت نامگذاری کرد و گفت: بهره کشی از طبیعت یعنی مصرف آب، خاک و ذخایر زیر زمینی و این یعنی مصرف سرزمین.
 
وی با انتقاد نسبت به عدم به کارگیری فناوری در مواجهه با رخدادهای حدی، توضیح داد: ما در زمینه پایش و پدیده شناسی از فناوری استفاده کرده‌ایم، ولی در آنجاهایی که نیاز به برنامه ریزی عملی و اقدام است، فناوری فراموش می‌شود.
 
شهبازی عامل اصلی این تخریب سرزمینی را انسان دانست و افزود: اکوسیستم ما این توان را ندارد که خود را با سرعتی که ما به آن تحمیل کرده‌ایم، سازگار کند و ما چاره‌ای نداریم جز اینکه از فناوری، استفاده و در جهت بازسازی طبیعت اقدام کنیم.                           ",https://www.asriran.com/003V2s
834324,۱۴۰۱/۰۱/۲۱,سیاسی,نشست سینماگران «معترض به خشونت» با معاون امور زنان ریاست‌جمهوری,معاونت وظیفه دارد با جدیت پیگیر تسریع تصویب قانون کرامت در مجلس؛ اصلاح خلاءها در دستورالعمل‌های موجود و ایجاد ساز و کار لازم برای جرم انگاری هرگونه تعرض به امنیت زنان در همه عرصه‌های اجتماعی از جمله هنر و سینما باشد.,"معاون امور زنان و خانواده رئیس جمهوری با اشاره به نشست خود با برخی هنرمندان سینماگر امضاء کننده بیانیه‌ای که تحت عنوان «بیانیه زنان دست‌اندرکار سینما در اعتراض به خشونت علیه زنان در این عرصه» منتشر شده بود، گفت: معاونت وظیفه دارد با جدیت پیگیر تسریع تصویب قانون کرامت در مجلس و ایجاد ساز و کار لازم برای جرم انگاری هرگونه تعرض به امنیت زنان در همه عرصه‌های اجتماعی از جمله هنر و سینما باشد.
 
به گزارش ایلنا، انسیه خزعلی در صفحه توییتر خود نوشت: «نشستی صمیمی با برخی هنرمندان سینماگری داشتم که بیانیه را امضاء کرده بودند. این عزیزان برای پشتیبانی از آسیب دیدگان معدود اتفاقات ناگوار این عرصه به میدان آمده بودند. البته که این حساسیت بسیار خوب است حتی اگر چنین آزاری تنها نسبت به یک نفر باشد.»
 
خزعلی همچنین نوشت: «معاونت وظیفه دارد با جدیت پیگیر تسریع تصویب قانون کرامت در مجلس؛ اصلاح خلاءها در دستورالعمل‌های موجود و ایجاد ساز و کار لازم برای جرم انگاری هرگونه تعرض به امنیت زنان در همه عرصه‌های اجتماعی از جمله هنر و سینما باشد.»
 
معاون امور زنان و خانواده رئیس جمهوری گفت: «این جریان، لازم است با انضباط حقوقی و قانونی لازم در مسیر تعریف شده و نه تحمیل شده قرار گیرد. در این جلسه مدیرعامل خانه سینما و مشاور امور اجتماعی وزارت ارشاد از آمادگی خود برای پیگیری شکایات در این زمینه خبر دادند و جا دارد دلسوزان حقیقی امنیت زنان از این موقعیت استفاده نمایند.»                           ",https://www.asriran.com/003V2q
834322,۱۴۰۱/۰۱/۲۱,سیاسی,نماینده مجلس: آمدن «طرح صیانت» به صحن به معنی تصویب آن نیست/ خیلی‌ها حاضر به پذیرش مسئولیت تصویب این طرح نیستند,اگر تقاضای نمایندگان رأی آورد «طرح صیانت» به صحن مجلس می‌آید و مانند بسیاری از طرح‌های دیگر حال به صورت عادی و یا با قید فوریت بررسی می‌شود.,"یک نماینده مجلس شورای اسلامی گفت: به نظر می‌رسد خیلی‌ها حاضر به پذیرش مسئولیت تصویب «طرح صیانت» نیستند و می‌خواهند همچنان توپ در زمین مجلس بماند و اگر تبعاتی دارد به نمایندگان بازگردد.
 
جلال رشیدی کوچی در گفت‌وگو با ایلنا، درباره درخواست ۱۸۵ تن از نمایندگان برای بازگشت طرح «صیانت از کاربران در فضای مجازی» از کمیسیون مشترک بررسی‌کننده این طرح به صحن گفت: هدفی که ما دنبال می‌کنیم به دلیل مشکلاتی است که در کمیسیون مشترک به وجود آمد و این‌که به نظر می‌رسد کمیسیون صلاحیت بررسی طرح به این مهمی را ندارد. ۱۸۵ نفر از نمایندگان نامه‌ای امضا کردند که طبق آئین‌نامه این تقاضای نمایندگان در صحن به رأی گذاشته شود. 
 
این نماینده مجلس شورای اسلامی خاطرنشان کرد: اگر تقاضای نمایندگان رأی آورد «طرح صیانت» به صحن مجلس می‌آید و مانند بسیاری از طرح‌های دیگر حال به صورت عادی و یا با قید فوریت بررسی می‌شود. 
 
وی تاکید کرد: ما نظرمان بر این است این طرح باید در صحن بررسی شود حال این که با چه فوریتی مورد بررسی قرار گیرد و این به نظر نمایندگان بازمی‌گردد اما این کار به این معنی نیست که اگر این طرح به مجلس بیاید یعنی رأی آورده است. این رأی‌گیری برای این است که طرح برای بررسی به صحن بیاید و پس از بررسی وکلای ملت رأی دهند.
 
رشیدی کوچی بیان کرد: این که گفته می‌شود اگر طرح به صحن بیاید نمایندگان به آن رأی دهند اجرایی می‌شود، خیر این گونه نیست، آنچه که اتفاق می‌افتد به این معنی است که طرح از کمیسیون به صحن بیاید و مانند طرح‌های دیگر فرآیندهای لازم را برای بررسی طی کند. 
 
وی در پاسخ به این سوال که رویکرد کلیت مجلس در مواجهه با این طرح چیست؟ حال اینکه ۱۸۵ نماینده هم برای بازگشت آن از کمیسیون به صحن نامه امضا کرده‌اند،‌ گفت: موافقان «طرح صیانت» تلاش گسترده‌ای را آغاز کرده‌اند و صحبت‌های مختلفی هم می‌کنند که حق‌شان است، اما من احساس می‌کنم این طرح با جزئیات و ایرداتی که در خودش دارد نمی‌تواند به آن هدف اصلی که ساماندهی فضای مجازی است، برسد. 
 
رشیدی کوچی تاکید کرد: به نظر می‌رسد خیلی‌ها حاضر به پذیرش مسئولیت تصویب «طرح صیانت» نیستند و می‌خواهند همچنان توپ در زمین مجلس بماند و اگر تبعاتی دارد که قطعا دارد و آحاد مردم هم از این موضوع نگران هستند، به نمایندگان بازگردد.                           ",https://www.asriran.com/003V2o
834318,۱۴۰۱/۰۱/۲۱,ورزشی,شکستن تلفن همراه هوادار اورتون توسط کریس رونالدو (فیلم),کریستیانو رونالدو پس از شکست منچستریونایتد در هنگام ترک زمین، گوشی یکی از هواداران اورتون را به زمین کوبید. گفته می‌شود از سوی باشگاه و لیگ برتر جرایمی برای فوق ستاره پرتغالی در نظر گرفته خواهد شد.,"کد ویدیو  دانلود    فیلم اصلی          
                           ",https://www.asriran.com/003V2k
834319,۱۴۰۱/۰۱/۲۱,اقتصادی,انتشار فهرست بدهکاران بزرگ بانک‌ های مسکن، کشاورزی، پست‌بانک، صادرات و رفاه کارگران,در اجرای دستور رئیس‌جمهور و وزیر اقتصاد و در راستای شفاف‌سازی تسهیلات‌گیرندگان کلان و ابربدهکاران بانکی، سه بانک دیگر نیز اسامی بدهکاران بزرگ خود را منتشر کردند.,"سه بانک مسکن، کشاورزی و پست‌بانک پس از بانک ملی، اسامی بدهکاران دانه‌درشت خود را اعلام کردند.
 
به گزارش ایرنا، در اجرای دستور رئیس‌جمهور و وزیر اقتصاد و در راستای شفاف‌سازی تسهیلات‌گیرندگان کلان و ابربدهکاران بانکی، سه بانک دیگر نیز اسامی بدهکاران بزرگ خود را منتشر کردند.
 
عصر شنبه بانک ملی، اسامی بدهکاران خود را منتشر کرده بود.
 
در همین راستا، بانک کشاورزی نیز اسامی بدهکاران دانه‌درشت خود را با ذکر جزئیات میزان بدهی منتشر کرد.
 

 

بانک مسکن نیز اسامی بخشی از بدهکاران کلان خود که بیش از صد میلیارد تومان بدهی دارند را منتشر کرد.
 

 
پست‌بانک نیز اسامی بدهکاران کلان خود را با جزئیات بیشتری منتشر کرده است.
 

 
 


اسامی ابربدهکاران بانک صادرات اعلام شد



بانک صادرات ایران، اسامی بدهکاران بزرگ خود را اعلام کرد. 


به گزارش روابط عمومی بانک صادرات ایران،حسب قوانین جاری کشور و تاکید وزارت اقتصاد و دارایی مبنی بر اعلام بدهکاران بانکی، این بانک اسامی بدهکاران عمده و بزرگ خود را بدین شرح اعلام کرد.
برای مشاهده جدول در ابعاد بزرگ بر روی آن کلیک نمایید





 







 



 


 
 
 




اسامی ابربدهکاران بانک رفاه کارگران اعلام شد

بانک رفاه کارگران اسامی بخشی از بدهکاران دارای بدهی مطالبات مشکوک‌الوصول بالای ۱۰۰۰میلیارد ریال خود را اعلام کرد.
به گزارش روابط عمومی بانک رفاه کارگران، در راستای اجرای قوانین جاری کشور و دستور ریاست محترم جمهوری به وزارت امور اقتصادی و دارایی مبنی بر اعلام اسامی بدهکاران کلان بانکی، بانک رفاه کارگران فهرست بخشی از بدهکاران دارای بدهی مطالبات مشکوک‌الوصول بالای ۱۰۰۰میلیارد ریال این بانک تا پایان اسفند ماه سال ۱۴۰۰ را به شرح زیر اعلام کرد.
فهرست بخشی از بدهکاران دارای بدهی مطالبات مشکوک الوصول بالای ۱۰۰۰میلیارد ریال بانک رفاه کارگران در پایان اسفند ماه سال ۱۴۰۰
شرکت رامک خودرو
شرکت بیناس انرژیگروه شمیرانی شامل شرکت‌های:
آداک خزر پارسبهین اخترفارسایلیاپادپارسراد نوین نوتاشدرسا پرشیاافق اکوان نوآجام سبز ایرانیانمروارید رنگین کمانتجارت گستر عقیق پاسارگادهیراد گستر شفق
گروه شاملویی شامل شرکت‌های:
معتمد بازرگان قائماعتماد گستر پرشینطلوع اقتصاد مازندا‌عتماد گستر کیشلیان ‌تجارت ‌پارمیسنوید گستر مازندنواندیشان معتمد

                           ",https://www.asriran.com/003V2l
834317,۱۴۰۱/۰۱/۲۱,اجتماعی ,نماینده مجلس: تصمیم باز بودن مدارس در شرایط آلودگی، انتخاب بین بد و بدتر بود,بدتر این است که مدارس تعطیل باشند و ادامه آسیب های جدی که با توجه به غیر حضوری بودن کلاس ها به وجود آمده بود، ادامه پیدا کند و بد این است که با رعایت مسائل ایمنی مدارس باز باشد.,"یک عضو کمیسیون آموزش و تحقیقات مجلس شورای اسلامی گفت: در رابطه با تعطیل نشدن مدارس، وزارت آموزش و پرورش در وضعیت انتخاب بین بد و بدتر قرار دارد نه انتخاب بین خوب و بد.

مهرداد ویس کرمی در گفت و گو با ایسنا، درباره آلودگی هوا و وجود گرد و خاک در استان های مختلف در روزهای اخیر و تعطیل نکردن مدارس بیان کرد: جلساتی در مورد آلودگی هوا تشکیل شده و نهادهای ذیربط تصمیم گرفتند که مدارس باز باشد.
این عضو کمیسیون آموزش و تحقیقات مجلس در ادامه تصریح کرد: در مورد مدارس به طور طبیعی حساسیت هایی وجود دارد، ولی متاسفانه در حال حاضر در شرایط بین خوب و بد قرار نداریم بلکه در شرایط بین بد و بدتر قرار داریم. بدتر این است که مدارس تعطیل باشند و ادامه آسیب های جدی که با توجه به غیر حضوری بودن کلاس ها به وجود آمده بود، ادامه پیدا کند و بد این است که با رعایت مسائل ایمنی مدارس باز باشد.
ویس کرمی افزود: با توجه به اینکه اکثر دانش آموزان بحمدالله سالم و جوان هستند، شاید بر این اساس بین بد و بدتر این تصمیم گرفته شده است. مساله مهم این است که باید به خانواده ها توصیه کرد بچه ها را توصیه به رعایت کنند و البته با توجه به ماسک هایی که به دلیل کرونا زده می شود، این مساله بیشتر رعایت می شود.
نماینده مردم خرم آباد در مجلس تاکید کرد: وزارت آموزش و پرورش در شرایط بین بد و بدتر قرار دارد و از سویی متولی آموزش کشور است و استانداری باید تصمیم می گرفت که چه کار کند.
ویس کرمی خاطرنشان کرد: شرایط سختی با توجه به کمبود بارندگی ها داریم با توجه به اینکه در فصل بارندگی قرار داریم اما، بعد از تعطیلات نوروز حتی در غرب کشور و در خیلی از نقاط کشور بارندگی نداشتیم و این باعث شده که نقاط کانونی ریزگردها فعال شوند و از سوی دیگر وضعیت ترکیه، خشکسالی و عدم بارندگی باعث شده که شاید امسال در کنار کم آبی که یکی از مشکلات جدی کشور خواهد بود و به تبع آن برق، بحث ریزگردها نیز از سال قبل جدی تر شود و گویا با این موضوع نیز باید مانند کرونا و گرانی به مرور عادت کنیم.
وی در رابطه با اینکه آیا کمیسیون آموزش در رابطه با تعطیلی مدارس نظری دارد یا نه؟ گفت: اینها مسائل اجرایی است و کمیسیون تا زمانی که مساله خاصی پیش نیاید در کار دولت طبق قانون اساسی دخالت نمی کند، ولی اگر تخلف و کوتاهی صورت گرفته باشد طبیعتا کمیسیون آموزش پیگیری خواهد کرد.
این عضو کمیسیون آموزش و تحقیقات مجلس یادآور شد: هفته گذشته وزیر آموزش و پرورش در کمیسیون آموزش حضور یافتند و بیش از دو ساعت دغدغه های نمایندگان را شنیدند و امیدواریم از این به بعد نیز ادامه داشته باشد که الحمدلله اقدامات خوبی توسط آقای نوری وزیر آموزش و پرورش در حال انجام است.
                           ",https://www.asriran.com/003V2j
834316,۱۴۰۱/۰۱/۲۱,اقتصادی,تغییر نظام ارزی دارو و چند پرسش,تکلیف داروهای بیماران خاص و صعب‌العلاج در این طرح چیست و چگونه از این بیماران در برابر افزایش قیمت داروها محافظت مالی خواهد شد؟,"دارو و تغییر سیاست ارزیِ آن، در صدر اخبار این روزهای سلامت است؛ موضوعی که با عنوان «حذف ارز دارو» بر سر زبان‌ها افتاده و برخی نگرانی‌هایی را به دنبال داشته که نکند قیمت دارو باز هم گران‌ شود و بیماران مستاصل و سرگردان؛ اما واقعیت ماجرا چیست؟
 
به گزارش ایسنا، موضوع اصلاح ساختار ارزی دارو و انتقال آن به بیمه‌ها در حالی این روزها مطرح است که حواشی افزایش قیمت دارو در سال گذشته، همچنان ادامه دارد؛ افزایش قیمتی که به گفته دکتر دارایی - رییس سازمان غذا و دارو، «در شش ماهه نخست سال گذشته و به دلیل کاهش دو میلیارد دلاری بودجه دارو اعمال شد و مسئولان وقت برای جبران کمبود بودجه، ارز برخی از داروها را به نیمایی تغییر دادند و این اتفاق سبب شد با توجه به تامین برخی داروها با ارز نیمایی و خارج شدن آنها از فهرست بیمه، افزایش قیمت دارو رقم خورد»؛ چالشی ارزی که در آن زمان منجر به کمبود دارو حتی در حوزه داروهای ایرانی شد و تولیدکنندگان داخلی هم ارزی برای واردات مواد اولیه نداشتند.
چرایی گرانی و کمبود دارو طی ۲ سال اخیر
بحث کمبود دارو در سال‌های ۱۳۹۹ و ۱۴۰۰، مسئولان وقت سازمان غذا و دارو را بر آن داشت تا برای جبران کمبودهای دارویی و تامین داروی مورد نیاز مردم، در حوزه داروهای OTC و برخی داروهای وارداتی که مشابه تولید داخلی داشتند، ارز نیمایی را جایگزین ارز دولتی کنند که البته این اقدام هم افزایش چند برابری قیمت دارو در کشور را به دنبال داشت.
ارز دولتی، علت کمبود داروست؟
موافقان و مخالفان تغییر نظام ارزی چه می‌گویند؟
البته بحث تامین ارز و کمبود دارو و اختلال در زنجیره تامین دارو، همواره در نظام سلامت کشور موضوعی چالش برانگیز بوده و نسبت به آن هشدار داده می‌شد. کمبودهای دارویی و افزایش قیمت چند برابری در حوزه دارو طی دو سال گذشته اما، در شرایطی اتفاق افتاد که بحث تغییر نرخ ارز دارو نیز به عنوان موضوعی چالش‌برانگیز مطرح شد؛ به طوری که برخی ادامه سیاست تخصیص ارز ۴۲۰۰ تومانی به دارو را علت معضل کمبود دارو می‌دانستند و معتقد بودند که ارز دولتی دیگر کفاف تامین دارو و مواد اولیه دارویی را نمی‌دهد و واردکنندگان در صف تخصیص ارز مانده‌اند. این گروه همچنان نیز معتقدند که باید سوبسید دارو را از طریق بیمه‌ها و به صورت مستقیم به بیماران پرداخت کرد.
 
این گروه همچنین ارز ترجیحی در حوزه دارو را عامل فساد و رانت دانسته و معتقدند که اختصاص ارز ترجیحی به دارو منجر به هدر رفت منابع و سوءاستفاده از منابع ارزی می‌شود؛ در همین راستا دکتر بهرام دارایی- رییس سازمان غذا و دارو می‌گوید: « متاسفانه شاهدیم که ارز ۴۲۰۰ تومانی دولتی به دست افرادی افتاده که کالا و دارو را با ارز آزاد محاسبه کردند و پولش را از مردم گرفتند. در واقع رانت و فساد یعنی اینکه شما ارز ۴۲۰۰ تومانی را بگیرید و کالا را با چند برابر قیمت ارز آزاد در اختیار تولید کننده و مصرف کننده قرار دهید و از جوابگویی نیز فرار کنید و از آن طرف هم به سیستم‌های نظارتی، وزارت بهداشت و سازمان غذا و دارو حمله کرده و تهمت بزنید تا جهت افکار عمومی را منحرف کنید.»
 
از سوی دیگر برخی هم همچنان موافق تخصیص ارز دولتی به دارو هستند و در همین راستا نیز از افزایش قیمت دارو و گرانی آن نگران بوده و تاکید دارند که موضوع جبران مابه‌التفاوت ارز دارو از طریق بیمه‌ها در حالی مطرح می‌شود که سال‌هاست بیمه‌های پایه در تامین صد درصدی بودجه‌های سالیانه خود و حمایت مکفی از بیمه‌شدگان دچار مشکل هستند و سالانه مبالغی را به عنوان کمبود و کسری اعتبار اعلام می‌کنند و به این ترتیب است که اکنون در پرداخت‌ها و پوشش بسیاری از خدمات خود، با مشکلاتی مواجه‌اند.
 
البته لازم به ذکر است که پیش از این و در دولت گذشته موضوع حذف ارز دارو بارها مطرح و بعضا با مخالفت وزارت بهداشتی‌ها مواجه شده بود، اما نهایتا از سال ۱۳۹۹ کارد بی‌پولی حوزه دارو و عدم تامین ارز به استخوان رسید و در نتیجه در قالب اولویت‌بندی ارزی،  ارز ۴۲۰۰ تومانی برخی اقلام و مواد مورد نیاز صنعت دارویی کشور به صورت چراغ خاموش قطع شد که به این ترتیب تامین این اقلام با ارز آزاد، شوک قیمتی را در این دسته از اقلام دارویی به دنبال داشت؛ موضوعی که البته مسئولان وقت سازمان غذا و دارو کمبود شدید منابع ارزی را به عنوان علت آن عنوان و اعلام کردند.
تاکید رییس جمهور بر کاهش سهم بیماران در پرداخت‌های درمان
با روی کار آمدن دولت سیزدهم و آغاز بودجه‌ریزی برای سال ۱۴۰۱، مجددا زمزمه‌هایی مبنی بر تغییر در سیاست ارز ۴۲۰۰ تومانی در حوزه دارو مطرح و البته اعلام شد که در این صورت، مابه‌التفاوت نرخ ارز دولتی و نیمایی به سازمان‌های بیمه‌گر اختصاص می‌یابد تا این سازمان‌ها افزایش قیمت داروها را جبران کرده و پرداخت از جیب مردم در حوزه دارو افزایش نیابد و به عبارتی دارو برای مصرف‌کننده گران نشود.
 
در همین راستا نیز رییس جمهور در نشست هم اندیشی شامگاه چهارشنبه (۱۷ فروردین) خود با جمعی از مدیران و متخصصان نظام بهداشت و درمان، ضمن تاکید بر لزوم تلاش در جهت کاهش سهم بیماران از هزینه‌های درمان، با اذعان به پیشرفت‌های علمی و تولیدی صنعت داروسازی کشور، تاکید کرد که ضمن تلاش در جهت حفظ و ارتقای کیفیت تولیدات دارویی، لازم است که قیمت تمام شده داروها نیز به صرفه شود تا نه اجحافی به تولیدکنندگان دارو شود و نه فشاری به مصرف‌کنندگان آن وارد شود.
 
همچنین لازم به ذکر است که «نسخه الکترونیک» نیز در راستای برخی اصلاحات و ایجاد تحول در نظام سلامت مطرح و از سال گذشته بر اجرای آن تاکید شد تا به این ترتیب بتوان از طریق نسخ الکترونیک بر نسخ تجویزی بیمه‌شدگان نظارت کرده و همچنین از تقاضاهای القایی و سوءاستفاده‌های احتمالی از داروی سوبسیددار و مواردی مانند قاچاق معکوس یا مصرف بی‌رویه اقلام دارویی و تجهیزاتی جلوگیری کرد.
 
بر همین اساس در لایحه پیشنهادی بودجه ۱۴۰۱ که از سوی دولت سیزدهم به مجلس شورای اسلامی ارائه شده، قرار بر این شد که ارز ۴۲۰۰ تومانی حذف و معادل اعتباری آن به بیمه‌ها منتقل شود؛ پیشنهادی که مجلس شورای اسلامی به صورت مشروط آن را پذیرفت و اعلام کرد در صورتی با این پیشنهاد موافقت می‌کند که قیمت‌ها مطابق با شهریور سال ۱۴۰۰ بماند. بر همین اساس هم دکتر حمیدرضا اینانلو- مدیرکل دارو و مواد تحت کنترل سازمان غذا و دارو در ۱۶ اسفند ماه ۱۴۰۰ در گفت‌وگو با ایسنا اعلام کرد که طبق مصوبه مجلس شورای اسلامی ارز ترجیحی برای دارو باقی می‌ماند، اما اگر دولت بنا داشت ارز دارو را حذف کند، باید به نسبت قیمت شهریور ماه ۱۴۰۰ مابه‌التفاوت اعتباری را برای بیمه‌ها در نظر بگیرد.
 
در مجموع و به گفته دکتر بهرام دارایی- رییس سازمان غذا و دارو  فعلا تغییری در اختصاص ارز دارو رخ نداده است.وی در عین حال تاکید دارد که «اصلاح ساختار اختصاص ارز به‌گونه‌ای خواهد شد که افزایش قیمت و کمبود دارویی رخ ندهد.»
چالش‌های تغییر سیاست ارزی دارو
البته باید توجه کرد که تغییر ارز دارو در سطح کلان کشور به سادگی هم قابل انجام نیست و اما و اگرها و ریزه‌کاری بسیاری دارد. در عین حال از آنجایی که دارو با جان بیماران در ارتباط است، هرگونه ناکارآمدی، اختلال و افزایش قیمت بی‌رویه در تامین آن می‌تواند جان بسیاری از بیماران را در خطر جدی قرار داده و خانواده‌های بسیاری را نگران و سرگردان کند. بر این اساس نمی‌توان به راحتی درباره حوزه داروی کشور تصمیم‌گیری کرد مگر آنکه قبل از اجرا، تمام جوانب کار را به صورت دقیق بررسی کرده و خطاهای احتمالی را شناسایی و رفع کرد.
 
بر همین اساس نیز هرچند دکتر دارایی - رییس سازمان غذا و دارو تاکید دارد که «دولت تلاش می‌کند در مورد دارو و تجهیزات پزشکی، پوشش بیمه‌ای قابل قبولی ایجاد کرده و حتی به نسبت گذشته بهتر عمل کند و با انتقال ارز ترجیحی به بیمه‌ها برای مردم مشکلی پیش نیاید»، اما لازم است تکرار شود که بی‌تردید تغییر سیاست ارزی در حوزه دارو تحولی مهم و اساسی در نظام دارویی و سلامت کشور ایجاد می‌کند و در عین حال این اقدام به نوعی راه رفتن بر لبه تیغ است و باید همه ابعاد آن در نظر گرفته شود تا با کمترین خطا پیش رود؛ چراکه در صورت کوچکترین خطا و اختلال در سیستم دارویی کشور، بیمارانی که رنج بیماری بر روح و جان‌شان نشسته، متضرر می‌شوند و جان‌شان در معرض خطر قرار می‌گیرد. 
 
بنابراین لازم است که پیش از هرگونه تصمیم‌گیری اجرایی در این زمینه، سازمان‌های بیمه‌گر، وزارت بهداشت، سازمان غذا و دارو، سازمان برنامه و بودجه و سایر ذینفعان باهم دور یک میز نشسته، کار کارشناسی دقیقی انجام دهند، خطرات و چالش‌های موجود را بررسی و برایشان راهکار تعیین کنند و سپس در مسیر جراحی حوزه دارویی کشور قدم گذارند؛ چراکه قطعا نمی‌توان بدون کار کارشناسی و به صورتی شتاب‌زده برای مایه حیات بیماران تصمیم گرفت. در عین حال نیز باید به گونه‌ای تصمیم‌گیری شود که اجازه موج‌سواری از سودجودیان هم گرفته شود؛ چراکه کوچک‌ترین خطا در اجرای طرح، قطعا با فضاسازی مخالفان اصلاح ساختار ارزی دارو و تجهیزات پزشکی مواجه خواهد شد.
 
در ادامه به برخی پرسش‌ها، چالش‌ها و ابهامات مربوط به طرح اصلاح ساختار ارزی دارو که این روزها بیشتر با عنوان حذف ارز دارو از آن می‌شنویم، اشاره می‌شود:
تغییر سیاست ارزی دارو و نحوه تامین مالی بیمه‌ها
با آغاز زمزمه‌های حذف ارز ترجیحی، اعلام شد که برای جلوگیری از افزایش قیمت دارو، مابه‌التفاوت نرخ ارز دولتی و نیمایی به سازمان‌های بیمه‌گر منتقل می‌شود تا از طریق بیمه‌ها، پوشش بیمه‌ای داروها بالا رفته و  دارو گران نشود. به این معنا که به‌جای تخصیص ارز دولتی به واردکننده و تولیدکننده دارو که می‌تواند در برخی موارد محل سوءاستفاده قرار گیرد و برخی ارز دولتی را دریافت کرده، اما با قیمتی بالاتر دارو و تجهیزات در اختیار مردم قرار دهند، ‌مابه‌التفاوت قیمت ارز به سازمان‌های بیمه‌گر داده شود و بیمه‌ها با افزایش پوشش بیمه‌ای داروها اجازه گرانی دارو در سطح عرضه را ندهند. اما باید توجه کرد که چنین اقدامی مستلزم تعیین میزان دقیق مابه‌التفاوت نرخ ارز دولتی و نیمایی در حوزه دارو، ‌ تامین منابع مالی واقعی و تخصیص به‌موقع، به اندازه و مداوم این منابع مالی به سازمان‌های بیمه‌گر است؛ چراکه کوچکترین اختلال در تامین مالی بیمه‌ها می‌تواند منجر به زیر سوال رفتن تمام طرح اصلاح ساختار نظام ارزی دارو شده و بیماران را به شدت متضرر کند. 
 
در عین حال باید در نظر داشت که با عدم تخصیص به اندازه و به موقع منابع مالی، ‌ بدهی انباشته سازمان‌های بیمه‌گر نیز سر به فلک می‌گذارد؛ چراکه در حال حاضر هم بیمه‌ها با چالش‌هایی چون کمبود منابع و انباشت بدهی مواجهند و در پوشش بیمه‌ای کامل ناتوانند. بنابراین ماجرای ارز دارو نباید باری مضاعف بر بیمه‌ها شود. به این ترتیب باید پرسید چه برنامه‌ای برای تعیین دقیق منابع مالی ناشی از تفاوت قیمت نرخ ارز دولتی با نیمایی وجود دارد و با چه روشی این اقدام انجام می‌شود و دوما چه ضمانتی برای تامین مداوم و به موقع منابع مالی دارویی برای بیمه‌ها وجود دارد؟
تعدد بیمه‌ها و نحوه تخصیص مابه‌التفاوت نرخ ارز
همچنین یکی دیگر از چالش‌های مهم در ارتباط با سازمان‌های بیمه‌گر در کشورمان، تعدد این سازمان‌هاست. باید توجه کرد که در کشور سه بیمه‌گر اصلی شامل تامین اجتماعی، سازمان بیمه سلامت و نیروهای مسلح فعالند؛ تعداد زیادی هم بیمه‌های کوچک‌تر شامل بیمه‌گرهای شرکتی و سازمانی مانند بیمه بانک‌ها، شرکت نفت و... فعالیت دارند. حال باید پرسید که سازوکار توزیع منابع پولی ناشی از تغییر سیاست ارزی دارو میان بیمه‌ها چگونه خواهد بود؟، آیا همه منابع در ابتدا در اختیار بیمه سلامت قرار گرفته و بیمه سلامت اقدام به بازتوزیع آن‌ها می‌کند یا این پول به صورت مجزا و با تعیین میزان بیمه‌شدگان هر سازمان بیمه‌گر در اختیار آن‌ها قرار می‌گیرد؟.
نحوه هزینه‌کرد منابع در بیمه‌ها
در عین حال یکی دیگر از از چالش‌های مرتبط با سازمان‌های بیمه‌گر، نظارت و کنترل دقیق بر سازوکار توزیع منابع پولی در داروخانه‌ها و بیمارستان‌هاست. اولا باید توجه کرد که پول ناشی از تفاوت نرخ ارز دولتی و آزاد به گونه‌ای به سازمان‌های بیمه‌گر اختصاص یابد که در ذیل هزینه‌های عمومی آن‌ها قرار نگیرد و در ردیفی جداگانه و مشخص به بیمه‌ها پرداخت شود تا امکان هزینه‌کرد این منابع در محل دیگری جز  پوشش دارویی و تجهیزاتی مردم وجود نداشته باشد. در این زمینه نیز باید پرسید که مسئولان اجرایی کشور چه سازوکاری را در نظر می‌گیرند که پول دارو که به سازمان‌های بیمه‌گر داده می‌شود، فقط برای پوشش دارویی مردم و در جهت جبران آزادسازی ارز دارو هزینه شود و نه در جایی دیگر؟.
چالش نسخه‌نویسی الکترونیک و یکسان نبودن کدینگ داروها
یکی از پایه‌های مهم موفقیت طرح اصلاح ساختار ارزی دارو، بحث اجرای درست و بی‌نقص نسخه الکترونیکی برای نظارت بر نسخ تجویزی بیمه‌شدگان و ارائه دارو به بیمار بیمه شده است. در عین حال یکی از موارد مهم در نسخه الکترونیک نیز کدگذاری یکسان دارو در سیستم بیمه‌ای سازمان‌های بیمه‌گر است. این درحالیست که در حال حاضر با وجود اجرای نسخه الکترونیک، شاهد کدگذاری متفاوت داروها در سازمان‌های بیمه‌گر مختلف هستیم؛ به طوری که یک داروی یکسان در سازمان بیمه تامین اجتماعی و سازمان بیمه سلامت، کدهای متفاوتی دارد که این موضوع می‌تواند منجر به ایجاد مشکلاتی شود. 
 
به عنوان مثال ممکن است پزشکی به اشتباه کد دارویی بیمه سلامت را برای بیمار تحت پوشش بیمه تامین اجتماعی تجویز کند که در این صورت بیمه تامین اجتماعی نمی‌تواند آن دارو را با پوشش بیمه‌ای در اختیار بیمار قرار داده و در چنین شرایطی بیمار ناچار به تهیه دارو با قیمت آزاد می‌شود. بنابراین باید پرسید آیا وزارت بهداشت، سازمان غذا و دارو و سازمان‌های بیمه‌گر برنامه‌ای برای کدینگ یکسان داروها دارند؟.
سامانه‌های متعددی که باید با یکدیگر متصل شوند
در عین حال یکی دیگر از مشکلات بر سر راه اصلاح نظام ارزی دارو علاوه بر تعدد سامانه‌های سازمان‌های بیمه‌گر ، عدم اتصال آن‌ها با سامانه‌های وزارت بهداشت از جمله سامانه تی‌تک و ... است. همچنین نامشخص بودن وضعیت پرونده الکترونیک سلامت ایرانیان، برنامه پزشک خانواده و نظام ارجاع یکی دیگر از مواردی است که می‌توانست کمک بسیاری به پیشبرد و نظارت بر نحوه تجویز و ارائه دارو داشته باشد. بر این اساس باید پرسید که چه برنامه‌ای برای اتصال سامانه‌های مختلف وزارت بهداشت و بیمه‌ها وجود دارد و در عین حال برای تکمیل تکالیف قانونی چون پزشک خانواده، نظام ارجاع و... برنامه‌ای وجود دارد؟
بیمه سلامت و چالش صندوق ایرانیان
در عین حال در سازمان بیمه سلامت، صندوق بیمه‌ای با عنوان صندوق بیمه ایرانیان وجود دارد که بیمه شدگان آن جزء چهار دهک اول درامدی هستند و بر اساس قانون، بیمه‌شدگان این صندوق فقط در بخش دولتی پذیرش می‌شوند و بیمه شده فقط در بخش دولتی امکان استفاده از نسخه درمانی همراه با پوشش بیمه‌ای را دارد و اگر به بخش خصوصی مراجعه کند، خودش باید مابه‌التفاوت تعرفه دولتی تا خصوصی را بپردازد. حال باید پرسید با آزادسازی ارز دارو و گران شدن چند برابری آن، در بخش خصوصی تکلیف این بیمه‌شدگان چه خواهد بود و چگونه از آنها حمایت مالی و دارویی می‌شود؛ چراکه بیش از نیمی از مراجعات سرپایی بیماران به بخش خصوصی درمان است.
تکلیف نامشخص بیمه‌نشده‌ها و اتباع خارجی
در عین حال باید توجه کرد که به‌ گفته کارشناسان و مسئولان حوزه سلامت، علی‌رغم پوشش بیمه‌ای ۱۱ میلیون نفر در طرح تحول نظام سلامت، همچنان بین پنج تا هشت میلیون نفر فرد فاقد بیمه درمانی در کشور وجود دارند که بخش زیادی از این افراد فاقد تمکن و بضاعت کافی مالی بوده و در روستاها و مناطق دورافتاده زندگی می‌کنند. حال با آزادسازی ارز دارو و افزایش قیمت آن، باید پرسید که تکلیف افراد فاقد بیمه چه می‌شود؟
 
همچنین تعداد زیادی تبعه خارجی در کشورمان اسکان دارند که فاقد پوشش بیمه‌ درمانی هستند، آیا دولت برای حمایت مالی از اتباع خارجی که به صورت قانونی در کشورمان زندگی می‌کنند، برنامه‌ای دارند؟
ارز دارو و وضعیت قاچاق معکوس
یکی از مشکلات همیشگی در حوزه دارویی کشور ما قاچاق معکوس دارو بوده است؛ به طوری که دارویی که ارز دولتی گرفته و با سوبسید دولتی برای ایرانیان، ارزان تمام می‌شود، از طریق قاچاقچیان و سودجویان عرصه دارو در کشور خریداری شده و به خارج از مرزها قاچاق می‌شود تا در آن کشورها با قیمت‌های گزاف فروخته شود. بر این اساس هم دولتی‌ها یکی از مزایای حذف ارز ترجیحی دارو را از بین بردن قاچاق معکوس دانسته و اعلام می‌کنند با تغییر نظام ارزی دارو و حذف ارز دولتی و از طریق کنترل و نظارت بر سامانه‌های نسخه الکترونیک و پرونده الکترونیک سلامت ایرانیان، می‌توان قاچاق معکوس را نزدیک به صفر رساند. با این حال باید سازوکار این اقدام به طور شفاف مشخص و اعلام شود که چگونه می‌توان به گونه‌ای عمل کرد که هیچ متخلفی نتواند در قالب پوشش بیمه‌ای با هدف قاچاق معکوس، داروی ارزان تهیه کند؟.
 
چند پرسش دیگر که لازم است قبل از اجرای تغییر سیاست ارزی دارو درباره آنها شفاف‌سازی شود، عبارتند از:
 
- تغییر سیاست ارزی دارو به چه صورت و با چه کم و کیفی اجرا خواهد شد؟. آیا این طرح به صورت کشوری و به یکباره اجرا خواهد شد یا به صورت استانی، گام به گام و مرحله‌ای؟
 
- برای ثابت نگه داشتن سهم مردم در سبد هزینه‌های دارویی چه پیش‌بینی‌هایی اندیشیده شده است؟
 
 - آیا طرح اصلاح ساختار ارزی به یکباره برای همه داروها اعمال می‌شود یا در ابتدا به صورت پایلوت برای برخی داروها آغاز می‌شود و سپس به صورت مرحله‌ای بر تعداد آن افزوده می‌شود؟
 
- تکلیف داروهای بیماران خاص و صعب‌العلاج در این طرح چیست و چگونه از این بیماران در برابر افزایش قیمت داروها محافظت مالی خواهد شد؟.
 
- سیستم پرداخت بیمه‌ها، به چه صورت خواهد بود، آیا سوبسید مربوطه، همان زمان دریافت دارو از داروخانه، برای بیمار اعمال می‌شود؟
 
- وضعیت بیمه‌های تکمیلی با اجرای این طرح به چه صورت خواهد بود و این بیمه‌ها در راستای کاهش هزینه‌های بیماران چگونه اقدام خواهند کرد؟.
 
-  در حال حاضر نیز برخی بیماران از داروهای خارجی دارای مشابه داخلی استفاده کرده و مابه‌التفاوت قیمت آن را خود می‌پردازند، با آزادسازی ارز دارو، قیمت این اقلام دارویی و حمایت مالی از مصرف‌کنندگان آنها چگونه خواهد بود؟                           ",https://www.asriran.com/003V2i
834315,۱۴۰۱/۰۱/۲۱,اقتصادی,ثروتمندترین میلیاردرهای زیر ۳۰ سال جهان چه‌کسانی هستند؟,کوین دیوید لمان ۱۹ ساله با ثروتی معادل ۲.۴ میلیارد دلار، برای دومین سال متوالی عنوان جوان‌ترین میلیاردر جهان را به خود اختصاص داده است.,"بر اساس فهرست میلیاردرهای جهانی فوربس در سال ۲۰۲۲، گری وانگ، یکی از بنیان‌گذاران و مدیر ارشد فناوری صرافی ارزهای دیجیتال FTX مستقر در باهاما، ثروتمندترین میلیاردر زیر ۳۰ سال جهان با دارایی خالص ۵.۹ میلیارد دلار انتخاب شد.
به گزارش ایسنا و به نقل از نیوز، فهرست امسال از قیمت سهام و نرخ ارز از  ۱۱ مارس برای محاسبه ثروت شخصی ثروتمندترین افراد جهان استفاده و ۱۲ میلیاردر زیر ۳۰ سال را معرفی می‌کند که مجموعا ۲۵.۸ میلیارد دلار دارایی خالص دارند. هفت نفر از آنان خودساخته‌اند، چهار نفر دانشگاه را رها کردند و یک نفر نوجوان است.
فوربس در گزارش سالانه خود گفت: «کوین دیوید لمان ۱۹ ساله با ثروتی معادل ۲.۴ میلیارد دلار، برای دومین سال متوالی عنوان جوان‌ترین میلیاردر جهان را به خود اختصاص داده است».
 
تنها نوجوان این فهرست۵۰ درصد از سهام داروخانه‌های زنجیره‌ای آلمانی را از پدرش که یک سرمایه‌گذار اولیه در این تجارت بود به ارث برده بود اما این ثروت در هیچکدام از فعالیت‌های روزانه آن شریک نبود.
 
روز چهارشنبه، فوربس، ایلان ماسک، بنیان‌گذار و مدیر اجرایی شرکت خودروسازی الکتریکی تسلا را با ثروت خالص ۲۱۹ میلیارد دلار، ثروتمندترین فرد جهان معرفی کرد.
 
شاخص میلیاردرهای بلومبرگ همچنین ماسک را در پایان سال ۲۰۲۱ به‌عنوان ثروتمندترین فرد جهان معرفی کرد و ثروت شخصی وی را ۲۷۳.۵ میلیارد دلار تخمین زد. ماسک این هفته پس از ظهور به‌عنوان بزرگترین سهامدار در پلتفرم میکروبلاگینگ در روز دوشنبه به عضویت هیئت مدیره توییتر منصوب شد.
 
بحران روسیه و اوکراین، همه‌گیری کووید-۱۹ و بازارهای سهام بی‌ثبات، بر مجموع ثروت ثروتمندترین افراد جهان تاثیر گذاشته است. این رقم در سال گذشته با ۳ درصد کاهش به ۱۲.۷ تریلیون دلار رسید که از رکورد ۱۳.۱ تریلیون دلاری در سال ۲۰۲۱ کمتر بود.
 
۲۶۶۸ میلیاردر در جهان وجود دارد که از ۲۷۵۵ میلیاردر در سال گذشته کمتر است. فوربس گفت: فهرست ۱۲ نفر زیر ۳۰ سال کمتر از ۰.۵ درصد از میلیاردرهای جهان را نشان می‌دهد.
 
فوربس اعلام کرد: «به‌طور کلی امسال، سالی متفاوت برای این گروه نخبه زیر ۳۰ سال بود».
 
در حالی که امسال دو میلیاردر زیر ۳۰ سال بیشتر از سال ۲۰۲۱ وجود دارد، این گروه مجموعا ۳.۷ میلیارد دلار کمتر از گروه سال گذشته است که عمدتا به دلیل بازارهای متزلزل سهام و خروج سام بنکمن-فرید (از بنیان‌گذاران FTX) از این گروه است.
 
گوستاو مگنار ویتزو، وارث مزرعه ماهیگیری نروژ، ۲۸ ساله، با دارایی خالص ۴.۵ میلیارد دلار، در رتبه دوم فهرست زیر ۳۰ سال قرار دارد و لمان در جایگاه سوم قرار دارد.
 
در رتبه چهارم با ثروت ۲ میلیارد دلاری، رایان برسلو، ۲۷ ساله قرار دارد که دانشگاه استنفورد را رها کرد و شرکت نرم‌افزار پرداخت بولت را راه اندازی کرد. آستین راسل، ۲۷ ساله، موسس و مدیر اجرایی شرکت فناوری‌های حسگر خودرو لومینار، با دارایی خالص ۱.۶ میلیارد دلار، پنج‌ فرد برتر را تکمیل می‌کند.
 
تنها دو زن در فهرست امسال حضور داشتند. خواهران نروژی الکساندرا و کاترینا آندرسن که به ترتیب در رتبه‌های نهم و دهم قرار گرفتند، هر کدام دارای ثروت شخصی ۱.۳ میلیارد دلاری هستند.
 
۱۲ فرد ثروتمند زیر ۳۰ سال جهان و دارایی خالص آنان در ذیل ذکر شده است:
 
۱. گری وانگ: ۵.۹ میلیارد دلار
 
۲. گوستاو مگنار ویتزو: ۴.۵ میلیارد دلار
 
۳. کوین دیوید لمان: ۲.۴ میلیارد دلار
 
۴. رایان برسلو: ۲ میلیارد دلار
 
۵. آستین راسل: ۱.۶ میلیارد دلار
 
۶. پدرو فرانچسکی: ۱.۵ میلیارد دلار
 
۷. وانگ زلونگ: ۱.۵ میلیارد دلار
 
۸. هنریک دوبوگراس: ۱.۵ میلیارد دلار
 
۹. الکساندرا آندرسن: ۱.۳ میلیارد دلار
 
۱۰. کاترینا آندرسن: ۱.۳ میلیارد دلار
 
۱۱. استنلی تانگ: ۱.۲ میلیارد دلار
 
۱۲. اندی فانگ: ۱.۱ میلیارد دلار                           ",https://www.asriran.com/003V2h
834314,۱۴۰۱/۰۱/۲۱,حوادث,وقوع زلزله ۵.۲ ریشتری در ترکیه,طبق این بیانیه، زمین‌لرزه ساعت ۱۷:۰۲ به وقت محلی و در عمق ۶.۷۲ کیلومتری رخ داده است.,"زمین لرزه ای به بزرگی ۵.۲ ریشتر، استان ""ملطیه"" در شرق ترکیه را لرزاند.
 
به گزارش ایسنا، ""مرکز مقابله با حوادث غیرمترقبه ترکیه"" (آفاد) طی بیانیه‌ای در وبگاه خود اعلام کرد که این زمین لرزه در مقیاس ۵.۲ ریشتر شهرستان ""پوتورگه"" در استان ""ملطیه"" را لرزاند.
 
همچنین طبق این بیانیه، زمین‌لرزه ساعت ۱۷:۰۲ به وقت محلی و در عمق ۶.۷۲ کیلومتری رخ داده است.
 
این زلزله همچنین در چندین استان‌ مجاور ملطیه احساس شده است.
 
به گزارش خبرگزاری آناتولی، استاندار ملطیه اعلام کرده است: تاکنون هیچ گزارش منفی دریافت نکرده‌ایم و فعالیت‌های تیم‌های امدادی ما برای بازرسی منطقه زلزله زده ادامه دارد.                           ",https://www.asriran.com/003V2g
834313,۱۴۰۱/۰۱/۲۱,اجتماعی ,"شهرهای کرمانشاه در وضعیت ""بحران و اضطرار""",در ایستگاه قصرشیرین و سرپل ذهاب هر دو شاخص لحظه‌ای و ۲۴ ساعته با عدد ۵۰۰ شرایط بحران و قهوه‌ای را برای این دو شهرستان نشان می‌دهد.,"به گفته سرپرست محیط زیست استان کرمانشاه، هوای شهر کرمانشاه هم اکنون در وضعیت اضطرار قرار دارد و شهرهای مرزی نیز در شرایط بحران هستند.
 
احد جلیلیان در گفت و گو با ایسنا، با اشاره به آخرین وضعیت کیفیت هوا شهرهای استان کرمانشاه بر اساس اطلاعات ایستگاه‌های سنجش کیفیت هوا، اظهار کرد: شاخص لحظه‌ای برای ایستگاه کرمانشاه با عدد ۳۳۶ بیانگر وضعیت اضطرار و قهوه‌ای و بر اساس شاخص ۲۴ ساعته( تا ساعت هفت صبح امروز ۲۱ فروردین) با عدد ۱۵۹ بیانگر وضعیت هشدار و شرایط قرمز است.
 
وی ادامه داد: در ایستگاه قصرشیرین و سرپل ذهاب هر دو شاخص لحظه‌ای و ۲۴ ساعته با عدد ۵۰۰ شرایط بحران و قهوه‌ای را برای این دو شهرستان نشان می‌دهد.
 
سرپرست محیط زیست استان کرمانشاه با بیان اینکه اسلام آبادغرب نیز در شرایط هشدار قرار دارد، عنوان کرد: شاخص ۲۴ ساعته برای این ایستگاه عدد ۱۴۶ و شاخص لحظه‌ای عدد ۱۶۵ است.
 
جلیلیان یادآور شد: در کنگاور نیز شرایط قرمز و هشدار را شاهد هستیم و عدد شاخص ۲۴ ساعته در این شهر۱۵۶ و شاخص لحظه‌ای ۱۸۰ است.
 
وی درباره وضعیت ایستگاه پاوه نیز عنوان کرد: عدد شاخص ۲۴ ساعته برای پاوه ۱۲۸ و شاخص لحظه‌ای ۱۵۶ است که وضعیت هشدار و قرمز را برای این شهر نشان می‌دهد.
 
این سومین روز است که هوای برخی شهرهای استان کرمانشاه در شرایط غیراستاندارد است.                           ",https://www.asriran.com/003V2f
834312,۱۴۰۱/۰۱/۲۱,سلامت,کدام بیماران گوارشی نمی‌توانند روزه بگیرند؟,همچنین به بیمارانی که کولیت های زخمی داشته و دارو مصرف می کنند و بیماری آنها کنترل شده نبوده و با خونریزی همراه است هم توصیه می شود از گرفتن روزه خودداری کنند.,"یک فوق تخصص گوارش روزه داری بیماران مبتلا به بیماری های زمینه ای گوارشی را تنها با نظر و مشورت پزشک معالج مجاز دانست.
 
دکتر همایون بشیری در گفت و گو با ایسنا، با بیان اینکه افراد مبتلا به بیماری های زمینه ای گوارشی باید پیش از روزه داری با پزشک معالج خود مشورت کنند، گفت: با توجه به شرایط هر بیماری و شدت و نوع بیماری شرایط روزه داری برای افراد متفاوت است و باید حتما با تشخیص و نظر پزشک معالج این کار صورت گیرد.
 
وی افزود: بطور معمول توصیه می شود افرادی که نارسایی کبد دارند، از گرفتن روزه خودداری کنند.
 
بشیری گفت: همچنین روزه داری برای بیمارانی که زخم معده و اثنی عشری فعال داشته و تحت درمان قرار دارند هم توصیه نمی شود.
 
وی خاطرنشان کرد: همچنین به بیمارانی که کولیت های زخمی داشته و دارو مصرف می کنند و بیماری آنها کنترل شده نبوده و با خونریزی همراه است هم توصیه می شود از گرفتن روزه خودداری کنند.
 
این فوق تخصص گوارش روزه داری را برای بیمارانی که اسهال مزمن داشته و آب از دست می دهند هم منع کرد.
 
بشیری گفت: برخی بیماران هم که در ابتدا مشکلی برای روزه گرفتن آنها وجود ندارد، اما در ادامه با گرفتن روزه دچار علائم شده و مشکلات آنها تشدید می شود، بهتر است از ادامه روزه داری خودداری کنند.
 
این عضو هیات علمی دانشگاه علوم پزشکی کرمانشاه خاطرنشان کرد: بطور معمول عمده بیماران گوارشی که بیماری آنها کنترل شده باشد می توانند با نظر پزشک معالج روزه بگیرند و درصورتی که با روزه داری مشکلی برای آنها به وجود نمی آید می توانند به روزه داری خود ادامه دهند.
 
بشیری با تاکید بر مصرف منظم داروهای بیماران گوارشی، گفت: زمان بندی مصرف این داروها در صورت روزه داری باید با تشخیص پزشک باشد که بیمار دچار مشکل نشود.                           ",https://www.asriran.com/003V2e
834311,۱۴۰۱/۰۱/۲۱,اجتماعی ,احتیاط‌ های لازم در زمان وقوع طوفان گردوغبار,در صورت احساس گرفتگی قفسه سینه، خس خس سینه، مشکل در تنفس یا تداوم این علائم لازم است از نیروهای اورژانس کمک بگیرید.,"طوفان‌های گرد و غبار در گروه حوادث طبیعی قرار می‌گیرند و زمانی رخ می‌دهند که وزش شدید باد ذراتی همچون شن، خاک و سایر ذرات ریز را از بیابان‌ها و مناطق نیمه‌خشک وارد مناطق شهری می‌کند.
 
به گزارش ایسنا، طوفان های گرد و غبار و ریزگردها ممکن است اثرات نامطلوبی بر سلامت انسان داشته باشند و به طور خاص برای افرادی که دچار مشکلات تنفسی هستند، مضر است. استنشاق گرد و غبار کوچک یا ریز می تواند به اعماق ریه ها نفوذ و مشکلات جدی برای سلامتی ایجاد کند.
 
عوارض طوفان گرد و غبار برای سلامتی چیست؟
 
بنابر گزارش پایگاه رسمی اطلاع‌رسانی ""ACT"" (قلمرو پایتختی استرالیا)، علائم رایجی که ممکن است در اثر قرار گرفتن در معرض طوفان گرد و غبار در بدن بروز کند، عبارتند از:
 
* خارش یا سوزش چشم
 
* تحریک شدن گلو
 
* تحریک شدن پوست
 
* سرفه یا عطسه کردن
 
* مشکلات تنفسی از جمله حملات آسم
 
در صورت ابتلا به بیماری قلبی یا ریوی توصیه های پزشک معالج خود را رعایت کنید. همچنین در صورت احساس گرفتگی قفسه سینه، خس خس سینه، مشکل در تنفس یا تداوم این علائم لازم است از نیروهای اورژانس کمک بگیرید.
 
چه اقدامات احتیاطی و پیشگیرانه ای می توان انجام داد؟
 
همچنین اقدامات احتیاطی زیر می تواند به شما در به حداقل رساندن پیامدهای ناشی از قرار گرفتن در معرض گرد و غبار کمک کند:
 
* در صورت امکان منطقه جغرافیایی آلوده را ترک کنید.
 
* از خانه خارج نشوید، پنجره ها و درها را بسته نگه دارید.
 
* در محل های دارای تهویه مطبوع حضور داشته باشید.
 
* از انجام حرکات ورزشی شدید به خصوص اگر به بیماری قلبی یا ریوی مبتلا هستید، خودداری کنید.
 
* در صورت ابتلا به بیماری آسم مصرف داروی خود را ادامه دهید و در صورت نیاز با پزشک معالج مشورت کنید.
 
* در صورت نیاز به حضور در فضای باز از ماسک فیلتردار استفاده کنید.                           ",https://www.asriran.com/003V2d
834310,۱۴۰۱/۰۱/۲۱,بین الملل,بحران سیاسی پاکستان / عمران خان با رای پارلمان برکنار شد,عمران خان پیش از این نمایندگان مخالف دولت را به «همدستی» با آمریکا متهم کرده بود. او از هوادارانش خواسته است تا روز یکشنبه در سراسر کشور در خیابان‌ها تظاهرات کنند.,"نمایندگان پارلمان پاکستان شنبه شب پس از چند هفته بحران سیاسی به عمران خان، نخست‌وزیر این کشور رای عدم اعتماد دادند.
 
به گزارش یورونیوز، از ۳۴۲ نماینده پارلمان ۱۷۴ نفر با طرح رای عدم اعتماد و برکناری عمران خان از ریاست دولت موافقت کردند. ائتلافی از احزاب مخالف دولت عمران خان احتمالا دولت جدید پاکستان را تشکیل خواهند داد. از شهباز شریف، رهبر حزب مسلم لیگ (شاخه نواز) و برادر نواز شریف، نخست‌وزیر پیشین به عنوان گزینه اصلی ریاست دولت جدید یاد می‌شود.
 
در صورتی که نمایندگان پارلمان پاکستان موفق به انتخاب نخست‌وزیر جدید نشوند به احتمال زیاد در این کشور انتخابات زودهنگام برگزار خواهد شد.
 
عمران خان پیش از این نمایندگان مخالف دولت را به «همدستی» با آمریکا متهم کرده بود. او از هوادارانش خواسته است تا روز یکشنبه در سراسر کشور در خیابان‌ها تظاهرات کنند. وی پیش از این تلاش کرده بود تا با انحلال پارلمان مانع از رای عدم اعتماد نمایندگان به خود شود.
 
در نهایت اما دیوان عالی پاکستان روند انحلال پارلمان را خلاف قانون اساسی تشخیص داد و به این ترتیب جلسه پارلمان برای بررسی طرح رای عدم اعتماد به نخست‌وزیر تشکیل شد.
 
عمران خان اولین نخست‌وزیر پاکستان است که با رای عدم اعتماد از کار برکنار می‌شود.                           ",https://www.asriran.com/003V2c
834309,۱۴۰۱/۰۱/۲۱,حوادث,"غرق‌شدگی سه عضو یک خانواده در ""دریابزرگ"" چابهار",این خانواده در هنگام مراجعه به دریابزرگ و هنگام بازی یک خانواده چهار نفره بودند که متاسفانه دختر هشت ساله، پسر پنج ساله و پدر ۳۵ ساله این خانواده غرق شدند.,"سرپرست اورژانس پیش بیمارستانی و مدیر حوادث دانشگاه علوم پزشکی ایرانشهر گفت: سه نفر از اعضای یک خانواده بر اثر ناآشنایی با فنون شنا و غرق‌شدگی در ساحل صخره‌ای دریابزرگ چابهار جان باختند.
 
به گزارش ایرنا، محمود رضا ناصح بامداد یکشنبه در تشریح این حادثه اظهار داشت: جان باختگان، اعضای یک خانواده از مشهد بودند که برای تفریح و گردش به چابهار آمده‌اند. 
 
وی بیان کرد: این خانواده در هنگام مراجعه به دریابزرگ و هنگام بازی یک خانواده چهار نفره بودند که متاسفانه دختر هشت ساله، پسر پنج ساله و پدر ۳۵ ساله این خانواده غرق شدند.
 
سرپرست اورژانس پیش بیمارستانی و مدیر حوادث دانشگاه علوم پزشکی ایرانشهر بیان کرد: برادر کوچک‌تر هنگام بازی در ساحل بر اثر موج دریا به داخل آب هدایت و بعد از آن خواهرش سریعا به طرف دریا می‌رود و غرق می شود و بلافاصله پدر و مادر هم برای نجات فرزندان خود به دریا می‌زنند که متاسفانه پدر هم غرق ولی مادر نجات پیدا می‌کند.
 
وی گفت: پس از اعلام خبر این واقعه در کمترین زمان ممکن پرسنل اورژانس چابهار در محل حاضر شدند و پس از ساعتی جستجو پیکر بی‌جان ۲ نفر از غرق شدگان توسط تیم‌های امدادی بندرچابهار پیدا شد.
 
وی تاکید کرد: هم‌اکنون تیم غریق نجات در حال جست و جوی دختر هشت ساله هستند. 
                            ",https://www.asriran.com/003V2b
834308,۱۴۰۱/۰۱/۲۱,اجتماعی ,همدان/ جریمه مالکان ۶ هزار و ۸۳۳ خودرو به علت تزریق نکردن واکسن کرونا,آمار متوفیان سوانح رانندگی در معابر درون شهری استان طی این مدت ۵۰ درصد کاهش داشت اما در جاده ها ۲ نفر معادل ۱۰ درصد افزایش داشته است.,"معاون عملیات فرماندهی انتظامی استان همدان گفت: مالکان ۶ هزار و ۸۳۳ دستگاه خودرو در طرح نوروزی ۱۴۰۱ به علت تزریق نکردن ۲ دُز واکسن کرونا اعمال قانون و جریمه شدند.
 
سرهنگ حمیدرضا سعید زاده در گفت و گو با ایرنا افزود: نوروز امسال بیش از ۱۴ میلیون دستگاه خودرو در جاده‌های استان همدان تردد کردند که برای تامین ایمنی تردد این وسائط نقلیه مرخصی پرسنل در ایام نوروز لغو شد و نیروها به صورت ۱۰۰ درصد در حال ارائه خدمات بودند.
 
وی اضافه کرد: برخورد با ۶ تخلف حادثه ساز شامل نبستن کمربند ایمنی، تجاوز به چپ، سرعت و سبقت غیرمجاز، نقص سیستم روشنایی، صحبت با تلفن همراه حین رانندگی در نوروز امسال مورد توجه پلیس قرار گرفت.
 
معاون عملیات فرماندهی انتظامی استان همدان افزود: ۷۲ هزار و ۵۷۸ دستگاه خودرو به علت انجام تخلف حادثه ساز در نوروز ۱۴۰۱ اعمال قانون شدند که ۱۹ درصد نسبت به دوره مشابه سال قبل افزایش داشته است.
 
سرهنگ سعید زاده ادامه داد: آمار متوفیان سوانح رانندگی در معابر درون شهری استان طی این مدت ۵۰ درصد کاهش داشت اما در جاده ها ۲ نفر معادل ۱۰ درصد افزایش داشته است.
 
به گفته وی، یکی از گلایه های شهروندان همزمان با پایان تعطیلات نوروزی افزایش ترافیک در مناطق جنوبی شهر همدان است چرا که همزمانی ساعت بازگشایی مدارس و ادارات موجب بروز گره های ترافیکی شده است.
 
معاون عملیات فرماندهی انتظامی استان همدان گفت: بی رغبتی و استقبال نکردن از خودروهای عمومی و سرویس مدارس و افزایش استفاده از خودروهای شخصی برای جابجایی فرزندان از خانه به مدرسه و بالعکس سبب افزایش ترافیک شده است.
 
سرهنگ سعید زاده افزود: تنها در بلوار بعثت و سعیدیه  شهر همدان چند مدرسه دایر بوده که ۹ هزار دانش آموز در آن مشغول به تحصیل هستند.                           ",https://www.asriran.com/003V2a
834307,۱۴۰۱/۰۱/۲۱,فرهنگی/هنری,عکس های برنده: عکس پرسنلی با پرنده ای کنار دماغ!,,"این عکس که در پارک ملی ماسای مارای کنیا توسط ""لاکشیتا کاروناراتنا"" گرفته شده، برنده مسابقه عکاسی  Nature inFocus 2021  شده است. پرنده منقار زرد، کنار بینی گاوهای عظیم الجثه می نشیند و حشرات ریز آن اطراف را می خورد: برد - برد!
                           ",https://www.asriran.com/003V2Z
834305,۱۴۰۱/۰۱/۲۱,عمومی,کدام همبرگر متفاوت است؟ (تست دقت),,".
.
.
.
.
.
.
.
.
.
.
.
.
.
.
.
.
.
.پاسخولی چرا؟.
.
.
.
.
.
.
.
.
.
.
.
چون کنجد کمتری دارد.جواب را یافته بودید؟ در چند ثانیه؟
 
* حالا یک محتوا بخوانید، یک میلیون تومان جایزه ببرید(اینجا)                            ",https://www.asriran.com/003V2X
834304,۱۴۰۱/۰۱/۲۱,بین الملل,ثروتمندترین میلیاردرهای زیر ۳۰ سال جهان چه‌ کسانی هستند؟,«کوین دیوید لمان ۱۹ ساله با ثروتی معادل ۲.۴ میلیارد دلار، برای دومین سال متوالی عنوان جوان‌ترین میلیاردر جهان را به خود اختصاص داده است».,"بر اساس فهرست میلیاردرهای جهانی فوربس در سال ۲۰۲۲، گری وانگ، یکی از بنیان‌گذاران و مدیر ارشد فناوری صرافی ارزهای دیجیتال FTX مستقر در باهاما، ثروتمندترین میلیاردر زیر ۳۰ سال جهان با دارایی خالص ۵.۹ میلیارد دلار انتخاب شد.
به گزارش ایسنا، فهرست امسال از قیمت سهام و نرخ ارز از ۱۱ مارس برای محاسبه ثروت شخصی ثروتمندترین افراد جهان استفاده و ۱۲ میلیاردر زیر ۳۰ سال را معرفی می‌کند که مجموعا ۲۵.۸ میلیارد دلار دارایی خالص دارند. هفت نفر از آنان خودساخته‌اند، چهار نفر دانشگاه را رها کردند و یک نفر نوجوان است.
فوربس در گزارش سالانه خود گفت: «کوین دیوید لمان ۱۹ ساله با ثروتی معادل ۲.۴ میلیارد دلار، برای دومین سال متوالی عنوان جوان‌ترین میلیاردر جهان را به خود اختصاص داده است».
تنها نوجوان این فهرست۵۰ درصد از سهام داروخانه‌های زنجیره‌ای آلمانی را از پدرش که یک سرمایه‌گذار اولیه در این تجارت بود به ارث برده بود اما این ثروت در هیچکدام از فعالیت‌های روزانه آن شریک نبود.
روز چهارشنبه، فوربس، ایلان ماسک، بنیان‌گذار و مدیر اجرایی شرکت خودروسازی الکتریکی تسلا را با ثروت خالص ۲۱۹ میلیارد دلار، ثروتمندترین فرد جهان معرفی کرد.
شاخص میلیاردرهای بلومبرگ همچنین ماسک را در پایان سال ۲۰۲۱ به‌عنوان ثروتمندترین فرد جهان معرفی کرد و ثروت شخصی وی را ۲۷۳.۵ میلیارد دلار تخمین زد. ماسک این هفته پس از ظهور به‌عنوان بزرگترین سهامدار در پلتفرم میکروبلاگینگ در روز دوشنبه به عضویت هیئت مدیره توییتر منصوب شد.
بحران روسیه و اوکراین، همه‌گیری کووید-۱۹ و بازارهای سهام بی‌ثبات، بر مجموع ثروت ثروتمندترین افراد جهان تاثیر گذاشته است. این رقم در سال گذشته با ۳ درصد کاهش به ۱۲.۷ تریلیون دلار رسید که از رکورد ۱۳.۱ تریلیون دلاری در سال ۲۰۲۱ کمتر بود.
۲۶۶۸ میلیاردر در جهان وجود دارد که از ۲۷۵۵ میلیاردر در سال گذشته کمتر است. فوربس گفت: فهرست ۱۲ نفر زیر ۳۰ سال کمتر از ۰.۵ درصد از میلیاردرهای جهان را نشان می‌دهد.
فوربس اعلام کرد: «به‌طور کلی امسال، سالی متفاوت برای این گروه نخبه زیر ۳۰ سال بود».
در حالی که امسال دو میلیاردر زیر ۳۰ سال بیشتر از سال ۲۰۲۱ وجود دارد، این گروه مجموعا ۳.۷ میلیارد دلار کمتر از گروه سال گذشته است که عمدتا به دلیل بازارهای متزلزل سهام و خروج سام بنکمن-فرید (از بنیان‌گذاران FTX) از این گروه است.
گوستاو مگنار ویتزو، وارث مزرعه ماهیگیری نروژ، ۲۸ ساله، با دارایی خالص ۴.۵ میلیارد دلار، در رتبه دوم فهرست زیر ۳۰ سال قرار دارد و لمان در جایگاه سوم قرار دارد.
در رتبه چهارم با ثروت ۲ میلیارد دلاری، رایان برسلو، ۲۷ ساله قرار دارد که دانشگاه استنفورد را رها کرد و شرکت نرم‌افزار پرداخت بولت را راه اندازی کرد. آستین راسل، ۲۷ ساله، موسس و مدیر اجرایی شرکت فناوری‌های حسگر خودرو لومینار، با دارایی خالص ۱.۶ میلیارد دلار، پنج‌ فرد برتر را تکمیل می‌کند.
تنها دو زن در فهرست امسال حضور داشتند. خواهران نروژی الکساندرا و کاترینا آندرسن که به ترتیب در رتبه‌های نهم و دهم قرار گرفتند، هر کدام دارای ثروت شخصی ۱.۳ میلیارد دلاری هستند.
۱۲ فرد ثروتمند زیر ۳۰ سال جهان و دارایی خالص آنان در ذیل ذکر شده است:
۱. گری وانگ: ۵.۹ میلیارد دلار
۲. گوستاو مگنار ویتزو: ۴.۵ میلیارد دلار
۳. کوین دیوید لمان: ۲.۴ میلیارد دلار
۴. رایان برسلو: ۲ میلیارد دلار
۵. آستین راسل: ۱.۶ میلیارد دلار
۶. پدرو فرانچسکی: ۱.۵ میلیارد دلار
۷. وانگ زلونگ: ۱.۵ میلیارد دلار
۸. هنریک دوبوگراس: ۱.۵ میلیارد دلار
۹. الکساندرا آندرسن: ۱.۳ میلیارد دلار
۱۰. کاترینا آندرسن: ۱.۳ میلیارد دلار
۱۱. استنلی تانگ: ۱.۲ میلیارد دلار
۱۲. اندی فانگ: ۱.۱ میلیارد دلار
یک محتوا بخوانید، یک میلیون تومان جایزه ببرید                           ",https://www.asriran.com/003V2W
834303,۱۴۰۱/۰۱/۲۱,اقتصادی,وزیر راه: پشتیبانی ایران در 3 بخش از جام جهانی 2022 قطر,بر اساس توافق های اولیه در سفر آیت الله رییسی به قطر و دیدار با امیر این کشور اسکان، حمل و نقل هوایی و دریایی بخشی از مسافران و گردشگران جام جهانی ۲۰۲۲ از جمله پشتیبانی های ایران از این رویداد خواهد بود.,"وزیر راه و شهرسازی گفت: جمهوری اسلامی ایران در سه بخش اسکان،حمل و نقل هوایی و دریایی از جام جهانی ۲۰۲۲ قطر پشتیبانی می کند.
به گزارش ایرنا، رستم قاسمی شامگاه شنبه در بدو ورود به جزیره کیش اظهار داشت: جام جهانی فوتبال یکی از رویدادهای مهم و تاثیر گذار در عرصه بین المللی است که درجریان سفر رییس جمهور کشورمان به کشور قطر، پشتیانی ایران از این رویداد در دستور کار قرار گرفته است.
وی اضافه کرد: بر اساس توافق های اولیه در سفر آیت الله رییسی به قطر و دیدار با امیر این کشور اسکان، حمل و نقل هوایی و دریایی بخشی از مسافران و گردشگران جام جهانی ۲۰۲۲ از جمله پشتیبانی های ایران از این رویداد خواهد بود.
قاسمی با بیان اینکه روزهای یکشنبه و دوم شنبه ۲۱ و ۲۲ فروردین دیدارهای مختلفی با مسوولان قطر از جمله وزیر حمل و نقل و ارتباطات این کشور انجام خواهد شد افزود: جزیره کیش نقطه تمرکز ایران در پشتیبانی از این رویداد خواهد بود اما تمام استان های ساحلی و غیر ساحلی نزدیک به آب های همیشه خلیج فارس می توانند از ایفای نقش کشورمان در جام جهانی ۲۰۲۲ قطر سهیم باشند.
وی با بیان اینکه وزارت راه و شهرسازی جمهوری اسلامی و وزارت حمل و نقل و ارتباطات دولت قطر مهمترین دستگاه های متولی در همکاری برای پشتیبانی از این رویداد هستند افزود: تمام برنامه ها در داخل ایران با همکاری وزارت خانه های دیگری همچون خارجه، میراث فرهنگی، گردشگری و صنایع دستی، ورزش و جوانان انجام خواهد پذیرفت.
وزیر راه و شهرسازی یادآور شد: همچنین در جریان این پشتیبانی ها حمل و نقل هوایی بخشی قابل توجهی از مسافران از جزیره کیش به دوحه و برعکس این مسیر بر عهده ایرلاین های ایرانی خواهد بود.
وزیر راه و شهرسازی جمهوری اسلامی و محمد بن حمد الهاجری سفیر کشور قطر در تهران شامگاه شنبه از طریق فرودگاه بین المللی کیش وارد این جزیره شدند.
جاسم بن سیف السلیطی وزیر حمل و نقل و ارتباطات دولت قطر نیز ظهر یکشنبه وارد جزیره کیش می شود.
آبان ماه امسال قطر میزبان مسابقات جام جهانی فوتبال است با توجه به نزدیکی کیش به این کشور استفاده از این فرصت از بهمن ماه سال ۱۳۹۹ در دستور کار سازمان منطقه آزاد کیش قرار گرفته و در این راستا مقرر شده ۵۲۰ میلیارد ریال برای توسعه زیرساخت های ورزشی جزیره کیش از جلمه استانداردسازی ۲ زمین چمن و احداث سه زمین دیگر تا مرداد ماه امسال هزینه شود.
همچنین این جزیره برای بهره گیری از جام جهانی ۲۰۲۲ قطر دارای ظرفیت هایی همچون ۵۲ هتل با ۱۹ هزار تخت، یک فرودگاه بین المللی با ظرفیت پذیرش حدود ۲ میلیون مسافر در سال، بندرگاه به وسعت ۱۱۰ هکتار با امکان ارایه خدمات مختلف مسافری و باری با اسکله با ظرفیت پذیرش شناورهای ۱۲ هزار تنی است.
فاصله جزیره کیش تا قطر ۲۷۰ کیلومتر کیلومتر است که مدت زمان مسافرت از این جزیره به دوحه با هواپیما حدود ۴۰ دقیقه و با کشتی پنج تا ۶ ساعت است.
جزیره کیش با ۹۲ کیلومتر مربع مساحت و ۴۲ هزار نفر جمعیت از توابع شهرستان بندر لنگه استان هرمزگان بوده در آب های نیلگون خلیج فارس واقع شده است.
یک محتوا بخوانید، یک میلیون تومان جایزه ببرید                            ",https://www.asriran.com/003V2V
834302,۱۴۰۱/۰۱/۲۱,بین الملل,تشدید بحران سیاسی در پاکستان/ رئیس مجلس استعفا کرد,گزارش‌ها حکایت از بازگشایی درهای دیوان عالی در اسلام‌آباد دارد و رئیس این نهاد عالی قضایی قرار است با حضور در محل کار خود، نحوه اجرای حکم صادره مبنی بر برگزاری جلسه رای گیری مرتبط با طرح عدم اعتماد علیه عمران‌خان در مجلس پاکستان را بررسی کند.,"درحالی که قرار بود روز شنبه رأی گیری برای طرح عدم اعتماد علیه نخست وزیر پاکستان در مجلس این کشور برگزار شود، این برنامه به دفعات از سوی ریاست پارلمان به تعویق افتاد و در نهایت، رئیس مجلس ملی پاکستان از سمت‌ خود استعفا کرد.
به گزارش ایرنا، رسانه‌های پاکستانی شنبه شب اعلام کردند: پس از مقاومت پیاپی ریاست مجلس در مقابل حکم رئیس قوه قضائیه این کشور برای رأی گیری طرح عدم اعتماد علیه نخست وزیر، دیوان عالی در اقدامی بی سابقه تصمیم به رسیدگی به این وضع حتی در ساعات تعطیلی گرفت.
گزارش‌ها حکایت از بازگشایی درهای دیوان عالی در اسلام‌آباد دارد و رئیس این نهاد عالی قضایی قرار است با حضور در محل کار خود، نحوه اجرای حکم صادره مبنی بر برگزاری جلسه رای گیری مرتبط با طرح عدم اعتماد علیه عمران‌خان در مجلس پاکستان را بررسی کند.
در پی این اتفاقات، «اسد قیصر» رئیس مجلس ملی پاکستان از سمت خود استعفا کرده و گفته است که حاضر به مدیریت جلسه رأی‌گیری برای طرح عدم اعتماد علیه نخست وزیر نیست.
هم‌اکنون ""ایاز صادق"" نماینده جناح مخالف ریاست پارلمان را برعهده گرفته و رأی گیری برای طرح عدم اعتماد علیه عمران‌خان نخست وزیر پاکستان را کلید زده است.
شبکه‌های خبری پاکستان اعلام کردند که بنابر حکم دیوان عالی، ریاست مجلس باید به هر قیمتی طرح عدم اعتماد علیه نخست وزیر را به رأی بگذارد.
هم اکنون عمران‌خان نیز خود را به جلسه مجلس ملی رسانده و در اظهاراتی تاکید کرد: به هیچ قیمتی اجازه موفقیت به توطئه بین المللی علیه دولت پاکستان را نخواهد داد.
وی افزود: ما تسلیم نمی‌شویم و تا آخرین نفس مبارزه خواهیم کرد.
رئیس دیوان عالی پاکستان پنجشنبه شب گذشته با حکم به لغو انحلال پارلمان و کابینه دولت، دستور برگزاری فوری جلسه رسمی مجلس ملی پاکستان در روز شنبه ۹ آوریل (۲۰ فروردین) را نیز صادر کرد.                           ",https://www.asriran.com/003V2U
834289,۱۴۰۱/۰۱/۲۱,اجتماعی ,پتروشیمی میانکاله در صورت ساخت زیر آب می‌رود/ مشاور علمی پروژه پتروشیمی باید تغییر کند (فیلم),ماجرای ساخت مجتمع پتروشیمی در پنج کیلومتری تالاب میانکاله بالا گرفته است. پیمانکار این پروژه بدون مجوز محیط زیستی در حال تخریب مرتع حسین‌آباد در بهشهر مازندران است.,"کد ویدیو  دانلود    فیلم اصلی          
 
عصر ایران؛ زینب رحیمی _ با اینکه سازمان محیط زیست کلنگ‌زنی پروژه پتروشیمی میانکاله را فاقد اعتبار می‌داند، اما همچنان عملیات تخریب مراتع حاشیه تالاب میانکاله توسط پیمانکار ادامه دارد. ماجرای ساخت مجتمع پتروشیمی در پنج کیلومتری تالاب میانکاله بالا گرفته است. پیمانکار این پروژه بدون مجوز محیط زیستی در حال تخریب مرتع حسین‌آباد در بهشهر مازندران است. به نظر می‌رسد اهالی حسین‌آباد و روستاهای اطراف با ساخت مجتمع پتروشیمی مخالفند. تجمع در مرتع حسین‌آباد با در دت داشتن پلاکاردهایی به پتروشیمی نه گفتند. از سوی دیگر در چند روز گذشته نزدیک به ۳۰ هزار نفر به کارزار علیه پتروشیمی میانکاله پیوستند. مجید مخدوم استاد دانشگاه تهران و متخصص ارزیابی اثرات محیط زیست با اشاره به ناقص بودن گزارش ارزیابی محیط زیستی پروژه پتروشیمی میانکاله، تاکید دارد که در صورت تهیه نقشه اکولوژيکی منطقه و بررسی اثرات این پروژه صنعتی روی آب، خاک و حیات وحش، این پروژه رد خواهد شد. در گزارش ویدیویی پیش رو ضمن اشاره به آخرین وقایع پیرامون پتروشیمی میانکاله، دلایل شکست این پروژه تشریح شده است.                           ",https://www.asriran.com/003V2H
834301,۱۴۰۱/۰۱/۲۱,اجتماعی ,اصلاح ساعت کاری ادارات قم,ساعت کاری ادارات قم از روز شنبه تا چهارشنبه ۸ تا ۱۴ و روزهای پنجشنبه نیز ۸ تا ۱۳ ذکر شده است.,"معاونت توسعه مدیریت و منابع استانداری قم، با صدور اطلاعیه‌ای اعلام کرد: ساعت کاری سازمان‌های دولتی این استان در ماه رمضان به منظور برپایی هر چه بهتر نماز جماعت، از بیست‌ویکم فروردین‌ماه جاری مورد اصلاح قرار می‌گیرد.
به گزارش روابط عمومی استانداری قم، در این اطلاعیه‌ که به امضای سید مهدی قریشی سرپرست معاونت فوق نیز رسیده آمده است: پیرو نامه ۱۷۸۹ چهاردهم فروردین‌ماه با توجه به اهمیت بهره‌گیری کارکنان دستگاه‌های اجرایی از ماه رمضان و به منظور ایجاد بستر مناسب برای برگزاری برنامه‌های آموزشی، فرهنگی و مذهبی به‌ویژه نماز جماعت در ادارات استان و با توجه به مصوبه هیات دولت مبنی بر کاهش ساعت اداری در این ایام، ساعت کاری دستگاه‌های اجرایی از بیست و یکم فروردین‌ماه اصلاح می‌شود.
همچنین در این اطلاعیه ساعت کاری ادارات قم از روز شنبه تا چهارشنبه ۸ تا ۱۴ و روزهای پنجشنبه نیز ۸ تا ۱۳ ذکر شده است.
ساعت کاری اداره‌های قم از ابتدای ماه رمضان تاکنون از ۷:۳۰ تا ۱۳:۳۰ بوده است.                           ",https://www.asriran.com/003V2T
834233,۱۴۰۱/۰۱/۲۱,فناوری و IT,"روش متفاوت و جذاب ""تسلا"" برای نمایش ویژگی های خط تولید خود/ وقتی حتی روش فیلمبرداری هم خلاقانه باشد! (+فیلم)",تسلا به تازگی یک تور ویدیویی از کارخانه عظیم برلین-براندنبورگ خود منتشر کرده است که با استفاده از یک پهپاد اف‌پی‌وی فیلمبرداری شده است...,"عصر ایران - تسلا با نگاهی به آینده متولد شد و این شرکت از هر فرصتی برای به نمایش گذاشتن تقریبا هر جنبه از فعالیت های خود استقبال می کند. از کوچک‌ترین جزئیات خودروهای فناورانه خود تا سامانه هایی که برای تولید بکار گرفته می شوند، تسلا قصد دارد این پیام را به جهان بدهد که از شرکت های حاضر در خط مقدم این صنعت است.
  

    کد ویدیو  دانلود    فیلم اصلی          
تسلا به تازگی یک تور ویدیویی از کارخانه عظیم برلین-براندنبورگ خود منتشر کرده است که با استفاده از یک پهپاد اف‌پی‌وی فیلمبرداری شده و روند ساخت خودروهای مدل وای (Model Y) شرکت را به تصویر می کشد. حتی در زمینه معرفی کارخانه خود، تسلا باید در خط مقدم فناوری قرار بگیرد. این تور ویدیویی از ""نگاه اول شخص"" حاصل پیشگامانه‌ترین فناوری های پهپاد تا به امروز است.
گیگافکتوری برلین-براندنبورگ تسلا در حومه شهر برلین قرار دارد و فعالیت خود را از 22 مارس 2022 برابر با 2 فروردین 1401 آغاز کرده است. انتظار می رود سالانه 500 هزار دستگاه خودرو و میلیون ها باتری در این کارخانه عظیم تولید شوند. پس از احداث کارخانه در نوادا، نیویورک و شانگهای، کارخانه برلین چهارمین گیگافکتوری تسلا محسوب می شود.
تور ویدیویی پهپاد اف‌پی‌وی خارج از گیگافکتوری برلین آغاز می شود، جایی که صدها خودرو مدل وای پارک شده اند. سپس وارد کارخانه شده و با مانورهایی دیدنی بخش قالب گیری و پرس که درپوش پیشرانه ها، درب ها و قطعات دیگر در این قسمت تولید می شوند را نمایش می دهد. خلبان پهپاد به طرز ماهرانه ای از فضاهای تنگ عبور کرده و به نرمی دستگاه های متحرک را به نمایش می گذارد تا چشم اندازی پویا از کارخانه در حال کار را به بیینده ارائه کند.
                            ",https://www.asriran.com/003V1N
834287,۱۴۰۱/۰۱/۲۱,اقتصادی,10 خودروی برتر بازار آمریکا با مدل 2022/ وقتی همه چیز دست کره ای ها و ژاپنی ها است! (+عکس),نشریات معتبر حوزه خودرو همواره بر اساس نظر کارشناسان و نظرسنجی های موجود از کاربران این محصولات، لیست هایی را منتشر می کنند که در نوع خود جذاب و خواندنی هستند.,"عصر ایران- انتخاب بهترین ها در بازار جهانی خودرو که هر روز یک مدل فناورانه مبتنی بر خلاقیت بدان اضافه می شود حقیقتا کار دشواری است اما نشریات معتبر حوزه خودرو همواره بر اساس نظر کارشناسان و نظرسنجی های موجود از کاربران این محصولات، لیست هایی را منتشر می کنند که در نوع خود جذاب و خواندنی هستند.
در ادامه این مطلب نیز یک رده بندی از بهترین مدل های 2022 در بازار آمریکا ارائه شده که با توجه به حضور برندهای قدرتمندی چون جنرال موتورز و فورد در این کشور، رقابت داغی را میان وارداتی ها و برندهای مذکور ایجاد می کند.
10 خودرویی که در ادامه لیست شده اند، پیش از این و در زمان معرفی خود مورد بررسی گروه خودروی عصر ایران قرار گرفته اند. اگر مایل به مطالعه ویژگی های کامل این محصولات هستید بر کلمات مرتبط هایپرلینک شده(آبی رنگ) در توضیح هر مدل کلیک کنید تا به صفحه اطلاعات آن خودرو منتقل شوید.
کیا استینگر جی تی-لاین
امتیاز: 8.8 از 10

این اسپرت جذاب کره ای در مدل پایه از پیشرانه 300 اسب بخاری استفاده می کند. این میزان از خروجی برای تپنده 4 سیلندر 2.5 لیتری توربوشارژ بسیار مناسب به نظر می رسد. رینگ های استاندارد 18 اینچی کرومی مات با طراحی اختصاصی یکی دیگر از جذابیت های استینگر است.
دیفیوزر با خروجی دوقلو در هر طرف برای سیستم اگزوز و صدای دلچسب در دورهای بالای موتور آنرا تبدیل به یک گزینه ایده ال برای عاشقان محصولات اسپرت کرده است.
قیمت پایه استینگر جی تی-لاین حدود 36 هزار دلار است.
 
جیب گرند چروکی
امتیاز: 8.8

یک آفرودر از برند باسابقه گرند چروکی با سلیقه بسیاری از مخاطبان دنیای خودرو همخوانی دارد. طراحی اصیل، کیفیت بالا و جذابیت های برند ترکیبی ایده ال را شکل داده اند. مدل پایه از پیشرانه 6 سیلندر 3.6 لیتری با 290 اسب بخار خروجی و 257 پوندفوت گشتاور استفاده می کند. اما نمونه 5.7 لیتری 357 اسب بخاری نیز در گزینه های این کمپانی وجود دارد.
قیمت پایه حدود 38 هزار دلار است.
 
اکورا ام دی اکس تایپ اس
امتیاز: 8.9

اکورا همواره از نظر طراحی سبک و روش خاص خود را دنبال کرده و البته بسیار هم موفق بوده است. از نظر کیفیت مواد اولیه نیز جای بحثی وجود ندارد. این کراس اوور اسپرت از پیشرانه 6 سیلندر 3 لیتری با 355 اسب بخار خروجی و گشتاور 354 پوندفوت استفاده می کند. سامانه تمام چرخ محرک تورک وکتورینگ آن نیز عملکرد بینظیری را به نمایش می گذارد.
این کیفیت و امکانات برای مشتریان حدود 68 هزار دلار هزینه دارد.
 
هیوندای آیونیک 5
امتیاز: 8.9

قبلا و در زمان معرفی، بطور کامل این خودروی جذاب را در گروه خودروی عصر ایران معرفی کردیم که جزئیاتش اینجا  در دسترس قرار دارد. یک الکتریکی قابل و بسیار فناورانه که امکانات قابل تحسینی را با برچسب قیمت 43650 دلار در اختیار مشتریان قرار می دهد و نسبت به این قیمت حقیقتا یک خرید برتر محسوب می شود.
 
اینفینیتی کیو اکس60
امتیاز: 9

برای آن گروه از مشتریان که تمایلی ندارند خودروی آنها شبیه باقی محصولات حاضر در خیابان باشد قطعا یکی از مهمترین گزینه ها، اینفینیتی خواهد بود. نگاهی خشن و جذاب محصولات این برند فقط خاص لوگوی آن است و مشابهی ندارد.
کیو اکس60 از پیشرانه 3.5 لیتری 6 سیلندر با 295 اسب بخار خروجی و گشتاور 270 پوندفوت استفاده می کند.
قیمت پایه نیز حدود 48 هزار دلار است.
 
لکسس ال اکس 600
امتیاز: 9.1

این آقای خاص نیازی به معرفی ندارد و نقطه اوج تمام انتخاب ها در کلاس شاسی بلند است البته همتای آن یعنی لندکروزر از تویوتا نیز شرایط مشابهی دارد. دنیایی از کیفیت و آپشن اینجا پیش روی مشتریان قرار خواهد داشت.
ال اکس 600 از پیشرانه 6 سیلندر با 409 اسب بخار خروجی و گشتاور 479 پوندفوت استفاده می کند. جعبه دنده 10 سرعته اتوماتیک آن نیز یک تجربه خاص در نوع خود محسوب می شود.
قیمت پایه حدود 88 هزار دلار است.
 
کیا ایی ویی6
امتیاز: 9.2

ایی ویی6 شباهت زیادی به آیونیک 5 هیوندای دارد و خوب این نه مورد جدیدی است که محصولات این دو برند شبیه هم باشند و نه جای تعجب دارد!
قیمت پایه برابر با 41 هزار دلار است.
 
ب ام و ام240آی
امتیاز: 9.3

این خودرو نمونه ای از طراحی اصیل، یک محصول کاملا اسپرت و البته یک حامل یک راز جالب محسوب می شود!
ام240آی ریشه های مشترکی با مدل 2002 یکی از برترین محصولات کلاسیک تاریخ صنعت خودرو دارد.
در قسمت پیشرانه از نمونه 3 لیتری توربوشارژ با 382 اسب بخار خروجی  استفاده شده که خودرو را طی 4.1 ثانیه به سرعت 96 کیلومتر برساعت می رساند.
قیمت پایه برابر با 49500 دلار است.
 
هوندا سیویک اس آی
امتیاز: 9.3

قطعا این تریم از سیویک با مدل 2022 یکی از بهترین سدان های بازار جهانی است. طراحی زیبا، کیفیت بالا و فنی قابل اعتماد آنرا تبدیل به یک گزینه برتر کرده است.
در قسمت پیشرانه از تپنده 1.5 لیتری توربو با 200 اسب بخار خروجی و گشتاور 192 پوندفوت استفاده شده است. این مجموعه با جعبه دنده 6 سرعته دستی در حالت پایه و اتوماتیک در حالت آپشن قابل سفارش است.
قیمت پایه این خودرو 28 هزار دلار است.
 
جنسیس جی وی70
امتیاز: 9.6

برند کره ای با ارائه این شاسی بلند پیش از هر چیز، کلاس و سطح بالای خود را به رخ بزرگان دنیای خودرو مانند مرسدس و... کشیده است. جی وی70 از طراحی خاص و غیر تکراری و بالاترین سطح کیفیت مواد اولیه بهره می برد که حقیقتا برای معرفی چنین خودرویی باید جنسیس را مورد ستایش قرار داد.
در قسمت پیشرانه تریم پایه از نمونه 2.5 لیتری 4 سیلندر توربو با 300 اسب بخار خروجی و گشتاور 311 پوندفوت استفاده شده است. در فضای داخلی کابین نیز یک نمایشگر 14.5 اینچی لمسی قرار گرفته که جذابیت های خاص خود را دارد.
قیمت پایه این خودرو حدود 42 هزار دلار است که با این عدد بسیاری از رقبای گران قیمت خود را براحتی شکست می دهد.
                            ",https://www.asriran.com/003V2F
834300,۱۴۰۱/۰۱/۲۰,بین الملل,سازمان ملل:  ۶۳ درصد مردم سودان جنوبی با بحران غذایی روبرو خواهند شد,براساس گزارش مشترکی که در اختیار رسانه گذاشته شده است، آسیب‌های آب و هوایی (سیل و خشکسالی) و کوچ اهالی، در کنار درگیری‌های مسلحانه در مناطق مختلف سودان جنوبی در تشدید ناامنی غذایی سهیم بوده است.,"سازمان ملل متحد و دولت سودان جنوبی شنبه شب در گزارشی اعلام کردند که ۷ میلیون و ۷۰۰ هزار تن از مردم این کشور؛ یعنی ۶۳ درصد از اهالی آن در نتیجه آسیب های ناشی از تغییرات جوی مانند سیل و خشکسالی و تشدید خشونت‌ها طی ماه ژوئیه (تیر/ مرداد) با بحران غذا روبرو خواهند شد.
به گزارش ایرنا از خبرگزاری ""فرانسه""، این میزان در مقایسه با مدت مشابه سال گذشته که همزمان با فصل خشکسالی است، هفت درصد رشد خواهد داشت.
براساس گزارش مشترکی که در اختیار رسانه گذاشته شده است، آسیب‌های آب و هوایی (سیل و خشکسالی) و کوچ اهالی، در کنار درگیری‌های مسلحانه در مناطق مختلف سودان جنوبی در تشدید ناامنی غذایی سهیم بوده است.
سارا بیسولو نیانتی، هماهنگ کننده امور بشردوستانه سازمان ملل متحد در سودان جنوبی، گفت: تا زمانی که تضمین صلح در درون کشور را شروع نکنیم، شرایط کنونی در کشور همچنان ادامه خواهد یافت.
""آدینکا باجو"" معاون رییس برنامه جهانی غذا در سودان جنوبی نیز در این باره گفت: تا زمانی که درگیری وجود دارد، دیدن این شمار افراد که با نا امنی غذایی روبرو هستند، ادامه خواهد یافت، این بدان معناست که مردم دسترسی ایمن به زمین خود برای کشاورزی نخواهند داشت.
باجو از همه مقامات سودان جنوبی خواست به سوی صلح حرکت کنند.
این گزارش درحالی منتشر می شود که درگیری‌ها روز جمعه در استان ""الوحده"" در شمال سودان جنوبی میان نیروهای مسلح وابسته به رییس جمهوری از یک سو و نیروهای وابسته به ریاک مشار وی بار دیگر آغاز شد.
درگیری‌ها یک هفته پس از آن روی داد که دو رهبر سودان جنوبی توافق کرده بودند که برای حفظ صلح و تشکیل رهبری متحد برای نیروهای مسلح براساس توافق صلح سالهای گذشته تلاش خواهند کرد.
توافق صلح سال ۲۰۱۸ توافقی است که دو رهبر بلندپایه سودان جنوبی با هدف پایان دادن به جنگ داخلی خونین پنج ساله آن را امضا کرده بودند.                           ",https://www.asriran.com/003V2S
834299,۱۴۰۱/۰۱/۲۰,اجتماعی ,اهدای 3 میلیون واکسن کرونا توسط بلغارستان به ایران,سفارت بلغارستان: ما بر این باوریم که در دوران یک بیماری همه‌گیر جهانی، تلاش‌های مشترک وهمکاری تنها راه غلبه بر چالش‌هایند.,"سفارت بلغارستان در تهران از اهدای حدود سه میلیون واکسن کرونا به ایران خبر داد.
به گزارش ایلنا؛ سفارت بلغارستان در تهران در حساب کاربری خود در اینستاگرام نوشت: نیکولینا کونِوا، سفیر بلغارستان در ایران به همراه نماینده وزارت بهداشت، درمان و آموزش پزشکی برای تحویل محموله‌ای شامل ۲.۸۳۰.۴۰۰ واکسن کووید-۱۹ که اهدایی بلغارستان به ایران بود، در فرودگاه امام خمینی(ره) حاضر شدند.
سفارت بلغارستان ادامه داد: ما بر این باوریم که در دوران یک بیماری همه‌گیر جهانی، تلاش‌های مشترک وهمکاری تنها راه غلبه بر چالش‌هایند.                           ",https://www.asriran.com/003V2R
834298,۱۴۰۱/۰۱/۲۰,اجتماعی ,یکشنبه، تعطیلی مدارس ابتدایی و پیش دبستانی در خوزستان/ شروع ادارات با 2 ساعت تاخیر,مدیر کل حفاظت محیط زیست خوزستان: در صورت پایداری پدیده گرد و غبار متعاقبا تصمیمات لازم اتخاذ و اطلاع رسانی خواهد شد.,"کلیه مدارس ابتدایی و پیش دبستانی فردا در خوزستان تعطیل است.
به گزارش خبرگزاری صدا و سیما، مدیر کل حفاظت محیط زیست خوزستان در گفتگو با خبر ۲۳ شبکه خوزستان گفت: بنا بر تصویب کارگروه اضطرار کیفیت هوای استان و به علت پایداری گرد و خاک تا روز دوشنبه کلیه مدارس ابتدایی و پیش دبستانی ها در تمامی شهرهای استان فردا تعطیل است.
اشرفی افزود: همچنین سایر مدارس در مقاطع دیگر تحصیلی و ادارات با دو ساعت تاخیر فعالیت خودرا آغاز می کنند.
وی ادامه داد : کلیه مراکز درمانی، اورژانس، بیمارستانی، عملیاتی و نوبت کاری براساس ساعات کاری خود مشغول به فعالیت خواهند بود.
مدیر کل حفاظت محیط زیست خوزستان بیان کرد : در صورت پایداری پدیده گرد و غبار متعاقبا تصمیمات لازم اتخاذ و اطلاع رسانی خواهد شد.                           ",https://www.asriran.com/003V2Q
834297,۱۴۰۱/۰۱/۲۰,ورزشی,برآورده شدن آرزوی کودک سرطانی در زمین فوتبال آبادان,کودک مبتلا به بیماری سرطان گفت: آرزو دارم به عنوان بازیکن، همراه دیگر بازیکنان صنعت‌نفت بازی کنم.,"محمد صادق ربیعی کودک هفت ساله مبتلا به سرطان به آرزویش یعنی بازی در تیم فوتبال صنعت‌نفت آبادان رسید.
به گزارش ایرنا، موسسه فرهنگی هنری پنجمین فصل قشنگ چند روز پیش با تماس با مدیر عامل باشگاه فرهنگی هنری صنعت‌نفت آبادان خواستار حضور پسربچه‌ای هفت ساله به نام محمد صادق ربیعی مبتلا به بیماری سرطان و از هوداران متعصب تیم فوتبال صنعت نفت آبادان به عنوان بازیکن در این تیم شد.
این کودک آبادانی که به بیماری سرطان مبتلا است و در حال مبارزه برای شکست غول سرطان است در اوج مبارزه بی‌امانش با این بیماری به آرزویش که بازی در تیم صنعت‌نفت آبادان است، برسد.
مدیرعامل موسسه فرهنگی ورزشی صنعت‌نفت در هماهنگی با زیرمجموعه این باشگاه زمینه حضور وی در تمرینات تیم صنعت‌نفت در محل باشگاه پیروز را فراهم کرد.
عصر امروز حسین ساکی از بازیکنان تیم صنعت‌نفت آبادان راهی منزل این کودک واقع در خرمشهر شد تا محمد صادق را به همراه پدر و مادرش به سر تمرین تیم بیاورد.
ورود محمد صادق به باشگاه پیروز با استقبال گرم و صمیمانه مدیرعامل موسسه فرهنگی ورزشی صنعت نفت، بازیکنان، سرمربی و کادر فنی تیم همراه شد، ضمن اینکه برخی هدایا از جمله یکدست لباس کامل مدرسه فوتبال، یک پیراهن و یک توپ امضا شده توسط بازیکنان، کارت هدیه و برخی اقلام دیگر با نام صنعت نفت را نیز به وی اهدا کردند.
کودک قدری در زمین به بازی پرداخت و در آخر نیز همگی عکسی به یادگار گرفتندـ
در این برنامه هستی چعب که او نیز به نوعی از بیماری مبتلاست به عنوان خاله آرزوها کودک سرطانی را همراهی کرد.
دوست دارم همراه با صنعت نفت بازی کنم
کودک مبتلا به بیماری سرطان گفت: آرزو دارم به عنوان بازیکن، همراه دیگر بازیکنان صنعت‌نفت بازی کنم.
محمد صادق ربیعی خطاب به بازیکنان تیم صنعت‌نفت اظهار داشت: خیلی خیلی دوستتان دارم و به شماها افتخار می کنم و خیلی دوست دارم تا همراه با صنعت‌نفت بازی کنم.
مدیرعامل موسسه فرهنگی ورزشی صنعت‌نفت آبادان نیز گفت: به خودمان می بالیم زیرا وقتی در دل کودک، نوجوان و جوان عشق صنعت‌نفت می نشیند یعنی جایگاهمان رفیع و بزرگ شده است.
جهانگیر کی‌شمس خطاب به بازیکنان تیم صنعت‌نفت افزود: با دعاهای خیر بازیکنان این عزیزان شفای عاجل پیدا کنند و بتوانند به آغوش گرم خانواده شان برگردند و سالیان سال در زیر سایه پدر و مادرشان زندگی کنند.
وی افزود: قدر مسلم دعاهای این دو کودک عزیز که برای موفقیت تیم بود، مورد استجابت قرار می گیرد.
کی‌شمس بیان کرد: وقتی در دل یک کودک، نوجوان و یا جوان عشق صنعت‌نفت می نشیند باید به خودمان ببالیم در واقع ما از حضور این کودک عزیز که در جمع ما است به خودمان می‌بالیم که آنقدر جایگاهمان در حال بزرگ شدن است که در دل دختر و پسرهای کوچک مان هم دارد جا پیدا می کند.                           ",https://www.asriran.com/003V2P
834296,۱۴۰۱/۰۱/۲۰,ورزشی,ادامه شگفتی در جام حذفی/ صعود خلیج فارس ماهشهر به نیمه نهایی,خلیج فارس با کنار زدن تیم مس رفسنجان توانست سومین تیم لیگ برتری را هم حذف کند و به مرحله نیمه‌نهایی صعود کند.,"خلیج فارس ماهشهر تیمی از لیگ دسته دوم به مرحله نیمه نهایی جام حذفی صعود کرد.
تیم‌های فوتبال خلیج فارس ماهشهر و مس رفسنجان در مرحله یک چهارم نهایی رقابت‌های جام حذفی فوتبال از ساعت 20:15 در ورزشگاه تختی آبادان مقابل هم قرار گرفتند که این بازی در پایان 90 دقیقه با نتیجه تساوی یک بر یک خاتمه پیدا کرد تا کار به وقت‌های اضافه کشیده شود.
در وقت‌های اضافه هم دو تیم در گلزنی موفق نبودند تا کار به ضربات پنالتی کشیده شود. در ضربات پنالتی تیم خلیج فارس ماهشهر توانست با نتیجه 4 بر 2 از سد حریف خود عبور کند و راهی مرحله نیمه‌نهایی شود. به این ترتیب تیم خلیج‌فارس ماهشهر در مرحله نیمه‌نهایی باید به مصاف برنده دیدار تیم‌های پرسپولیس و آلومینیوم اراک برود.
پیش از این تیم دسته دومی خلیح فارس ماهشهر در مرحله سوم تیم دسته اولی استقلال خوزستان را حذف کرد، در مراحل بعدی هم توانست تیم‌های لیگ برتری هوادار تهران و نفت مسجدسلیمان را حذف کند. به این ترتیب تیم خلیج فارس با کنار زدن تیم مس رفسنجان توانست سومین تیم لیگ برتری را هم حذف کند و به مرحله نیمه‌نهایی صعود کند.
گل: محمدرضا سلیمانی (23) برای مس رفسنجان، عباس قاسمی (84) برای خلیج فارس ماهشهر
یک محتوا بخوانید، یک میلیون تومان جایزه ببرید                           ",https://www.asriran.com/003V2O
834295,۱۴۰۱/۰۱/۲۰,بین الملل,انگلیس: هر هفته روسیه را تحریم می‌کنیم,نخست وزیر انگلیس: «گمان می‌کنیم که پوتین در حال حاضر فشارهای خود به دونباس و شرق اوکراین را افزایش خواهد داد».,"نخست وزیر انگلیس در کنفرانس خبری با رئیس جمهور اوکراین گفت که فشارها علیه روسیه افزایش خواهد یافت و هر هفته تحریم‌های جدیدی علیه مسکو اعمال می‌شود.
به گزارش فارس، «بوریس جانسون» نخست وزیر انگلیس روز شنبه مدعی شد که کشتار بوچا در اوکراین، اعتبار «ولادیمیر پوتین» رئیس جمهور روسیه را برای همیشه لکه دار کرد.
وی که در کنفرانس خبری مشترک با «ولودمیر زلنسکی» نخست وزیر اوکراین صحبت می‌کرد، افزود: «روس‌ها در محاسباتشان درباره اوکراین مرتکب اشتباه شدند».
جانسون در ادامه گفت: «گمان می‌کنیم که پوتین در حال حاضر فشارهای خود به دونباس و شرق اوکراین را افزایش خواهد داد».
نخست وزیر انگلیس اضافه کرد: «فشارها و تحریم‌های اقتصادی علیه روسیه را افزایش خواهیم داد و هر هفته تحریم‌های جدیدی را علیه روسیه اعمال می‌کنیم».
زلنسکی نیز در این کنفرانس خبری گفت که هم اکنون زمان تحریم واردات انرژی از روسیه فرا رسیده است.
وی گفت: «به نقشی که لندن در مذاکرات صلح ایفا می‌کند،‌ اعتماد داریم و شهرهای ویران شده را بازسازی خواهیم کرد».
از سوی دیگر دفتر نخست وزیری انگلیس شنبه شب به وقت تهران اعلام کرد که انگلیس قصد دارد ۱۲۰ خودروی زرهی و سامانه‌های موشکی ضد کشتی جدید به اوکراین ارسال کند.
نخست وزیر انگلیس روز شنبه در سفری غیرمنتظره به کی‌یف سفر و با زلنسکی دیدار کرد.
از زمان آغاز جنگ روسیه با اوکراین، انگلیس به بازیگر فعالی در عرصه این نبرد تبدیل شده و تمام تلاش خود را برای شعله‌ور تر کردن این جنگ به کار بسته است.
رسانه‌ها گزارش کرده‌اند که لندن نگران است که دیگر متحدان ناتو، اوکراین را مجبور کنند که هر چه سریعتر به حل و فصل درگیری با روسیه بپردازد این در حالی است که لندن قدرتمندانه با هرگونه ایده برای امضای توافق صلح با روسیه به هر بهایی را رد می‌کند و در مقابل اصرار دارد که کی‌یف باید اول از همه در قدرتمندترین موضع ممکن قرار بگیرد.                           ",https://www.asriran.com/003V2N
834294,۱۴۰۱/۰۱/۲۰,اجتماعی ,حکم جالب قاضی برای راننده متخلف: تهیه و نصب تابلو و علائم راهنمایی و رانندگی,حکم جالب قاضی اقدامی مثبت و تعیین مجازت جایگزین موجب آشکارسازی و آرامسازی ترافیک در پیچ حادثه خیز جاده مراغه-هشترود خواهد شد.,"رییس اداره راهداری وحمل ونقل جاده‌ای مراغه (آذربایجان شرقی) گفت: برای راننده بی احتیاط مراغه‌ای، قاضی طاهر انوری رئیس دادگاه بخش سراجوی مراغه حکم جالب «تهیه و نصب تابلو و علائم راهنمایی و رانندگی در جاده مراغه هشترود» صادر کرد.
نادر شریفی شنبه‌شب در گفت‌وگو با ایرنا اظهار داشت: رئیس دادگاه عمومی بخش سراجو، شهروندی که به علت جرم بی احتیاطی در رانندگی به حبس محکوم شده بود، از بابت مجازات جایگزین حبس به تهیه و نصب تابلو اطلاعاتی-انتظامی فسفری و چراغ چشمک زن در مقابل کارخانه آرد سهند واقع در کیلومتراژ ۵۰۰+۱۸ محور مراغه_هشترود محکوم کرد.
وی با اشاره به اینکه این حکم از طریق دادنامه صادره از دادگاه عمومی بخش سراجو صادر شده، اضافه کرد: حکم جالب قاضی اقدامی مثبت و تعیین مجازت جایگزین موجب آشکارسازی و آرامسازی ترافیک در پیچ حادثه خیز جاده مراغه-هشترود خواهد شد.
رییس اداره راه و حمل و نقل جاده‌ای مراغه با قدردانی از رئیس دادگاه عمومی بخش سراجو در صدور دادنامه تاثیرگذار، مجازات‌های جایگزین حبس و محکوم کردن مجرمان به خدمات عام المنفعه را از تدابیر خوب دستگاه قضا عنوان کرد.                           ",https://www.asriran.com/003V2M
834293,۱۴۰۱/۰۱/۲۰,اجتماعی ,کلاهبرداری با ترفند صدور گواهینامه رانندگی بدون آزمون,متاسفانه افراد بدون در نظر گرفتن قانون، اقدام به واریز وجه به حساب این افراد می کنند و بدون توجه به آموزش ها و هشدارها برای خود مشکلاتی را بوجود آورده و در نهایت پلیس بایستی به موضوعات آنها رسیدگی کند.,"فرمانده انتظامی بردسیر کرمان گفت: فردی که با فریب مردم، وعده گواهینامه آسان و بدون آزمون می داد، پس از ۱۰ میلیارد ریال کلاهبرداری، توسط پلیس بردسیر دستگیر شد.
به گزارش پایگاه خبری پلیس، سرهنگ جعفر غضنفری افزود: به دنبال اطلاع پلیس از اقدامات فردی که قبلا با آموزشگاه رانندگی ارتباط کاری داشته و با ادعای ارتباط با پلیس و سایر ادارات، توانایی صدور گواهینامه بدون حضور متقاضی و ثبت املاک را داشته و بابت این کار مبالغ هنگفتی از افراد دریافت کرده، موضوع به طور ویژه مورد رسیدگی قرار گرفت.
وی در ادامه گفت: فرد متخلف در عملیات پلیس دستگیر و پس از تحقیقات اولیه مشخص گردید تاکنون از چهل نفر جمعا حدود ۱۰میلیارد ریال کلاهبرداری کرده است.
فرمانده انتظامی بردسیر توضیح داد: متاسفانه افراد بدون در نظر گرفتن قانون، اقدام به واریز وجه به حساب این افراد می کنند و بدون توجه به آموزش ها و هشدارها برای خود مشکلاتی را بوجود آورده و در نهایت پلیس بایستی به موضوعات آنها رسیدگی کند.
وی افزود: در حالیکه خود قربانیان نیز با ارتکاب تخلف زمینه را برای سواستفاده و کلاهبرداری از خود فراهم کرده و به توصیه های امنیتی و قضایی بی توجهی کرده اند.
غضنفری در پایان از افرادی که احیانا توسط این شخص مورد کلاهبرداری قرار گرفته اند خواست با تنظیم شکوائیه و مراجعه به مرجع قضائی موضوع را پیگیری کنند.                           ",https://www.asriran.com/003V2L
834292,۱۴۰۱/۰۱/۲۰,حوادث,فوت 2 نفر بر اثر فرو ریختن سقف دامداری در خراسان شمالی,در این حادثه ۲ جوان ۲۲ ساله که مشغول علوفه دادن به دام‌ها بودند به‌شدت مجروح و درنهایت جان خود را از دست دادند.,"فرمانده انتظامی رازوجرگلان (خراسان شمالی) از فروریختن سقف یک دامداری که منجر به مرگ 2 جوان شد، خبر داد.
به گزارش فارس، عصر امروز عبدالله صادقی، فرمانده انتظامی رازوجرگلان در گفت‌وگو با رسانه‌ها از فروریختن سقف یک دامداری که منجر به مرگ ۲ جوان شد، خبر داد و اظهارکرد: شب گذشته در پی تماس مردمی با مرکز فوریت‌های پلیسی ۱۱۰ مبنی بر فروریختن سقف یک دامداری در حوالی روستای داشلی قلعه، بلافاصله گشت انتظامی به همراه عوامل اورژانس به محل اعزام شدند.
وی گفت: در این حادثه ۲ جوان ۲۲ ساله که مشغول علوفه دادن به دام‌ها بودند به‌شدت مجروح و درنهایت جان خود را از دست دادند.
فرمانده انتظامی رازوجرگلان افزود: علت وقوع این حادثه بافت فرسوده این دامداری اعلام‌شده است.                           ",https://www.asriran.com/003V2K
834291,۱۴۰۱/۰۱/۲۰,اجتماعی ,برخی مدارس کرمانشاه یکشنبه تعطیل است,توصیه می شود افراد در زمان آلودگی شیشه های خودرو را بالا نگهدارند و اگر بیماری زمینه ای تنفسی دارند و نشانه های کوتاهی تنفس و سرفه بر طرف نشد، با پزشک خود مشورت کنند.,"مدارس ابتدایی و پیش دبستانی شهرستانهای کرمانشاه، قصرشیرین، گیلانغرب ،سرپل ذهاب، دالاهو و اسلام آباد، فردا(یکشنبه) در نوبت صبح به علت آلودگی هوا تعطیل است.
به گزارش ایسنا؛ امیر ظهرابی مدیرکل مدیریت بحران استانداری کرمانشاه گفت: با توجه به تداوم شرایط جوی و نفوذ ذرات گرد و غبار به جو استان، بر اساس تصمیم کارگروه شرایط اضطراری آلودگی هوا، فردا (یکشنبه، ۲۱فروردین) مدارس مقاطع پیش دبستانی و دبستان در شهرستانهای قصرشیرین، گیلانغرب ،سرپل ذهاب، دالاهو ، اسلام آباد و کرمانشاه در نوبت صبح تعطیل است.
ظهرابی گفت: در این اطلاعیه توصیه شده مبتلایان به بیماری‌های ریوی، قلبی، سالمندان و کودکان تا حد امکان از منزل خارج نشوند و فعالیت‌های خود را در فضای باز به حداقل برسانند.
وی افزود: توصیه می شود افراد در زمان آلودگی شیشه های خودرو را بالا نگهدارند و اگر بیماری زمینه ای تنفسی دارند و نشانه های کوتاهی تنفس و سرفه بر طرف نشد، با پزشک خود مشورت کنند .                           ",https://www.asriran.com/003V2J
834290,۱۴۰۱/۰۱/۲۰,ورزشی,صعود مس کرمان به نیمه نهایی جام‌حذفی,مس کرمان و خیبر خرم‌آباد امشب (شنبه) در چارچوب مرحله یک چهارم نهایی جام حذفی فوتبال به مصاف هم رفتند که این دیدار با پیروزی یک بر صفر کرمانی‌ها به پایان رسید.,"مس کرمان با برتری مقابل خیبر خرم‌آباد به نیمه‌نهایی جام حذفی فوتبال صعود کرد.
به گزارش ایسنا، مس کرمان و خیبر خرم‌آباد امشب (شنبه) در چارچوب مرحله یک چهارم نهایی جام حذفی فوتبال به مصاف هم رفتند که این دیدار با پیروزی یک بر صفر کرمانی‌ها به پایان رسید.
در این دیدار یاسر فیضی در دقیقه ۴۱ تک گل بازی را برای شاگردان حسین‌خانی به ثمر رساند تا مس بتواند خودش را به عنوان اولین تیم حاضر در نیمه نهایی جام حذفی معرفی کند.                           ",https://www.asriran.com/003V2I
834288,۱۴۰۱/۰۱/۲۰,بین الملل,انگلیس ۱۲۰ خودروی زرهی و سامانه موشکی به اوکراین ارسال می‌کند,نخست وزیر انگلیس: این یک افتخار است که بتوانم امروز به اوکراین سفر کنم و شخصاً با رئیس جمهور زلنسکی در کی‌یف ملاقات کنم.,"نخست وزیر انگلیس در جریان سفرش به اوکراین، از اختصاص ۱۲۰ خودروی زرهی و سامانه های موشکی جدید ضد کشتی به این کشور برای دفاع در برابر روسیه خبر داد.
به گزارش ایرنا، دفتر بوریس جانسون با صدور بیانیه‌ای که یک نسخه آن در تارنمای دولت منتشر شد، اعلام کرد:‌ نخست وزیر انگلیس در کی‌یف است تا همبستگی پایدار لندن با اوکراین را نشان دهد و با رئیس‌جمهور زلنسکی درباره کمک‌های نظامی و اقتصادی گفت‌وگوهای عمیق داشته باشد.
جانسون بار دیگر تاکید کرد که بریتانیا تمام تلاش خود را برای حمایت از نبرد اوکراین در برابر تهاجم روسیه و تضمین امنیت و رفاه بلندمدت آن انجام خواهد داد و لندن علاوه بر اختصاص تجهیزات نظامی، همچنین ۵۰۰ میلیون دلار دیگر [۳۸۵ میلیون پوند] وام را در بانک جهانی برای اوکراین تضمین کرد.
نخست وزیر انگلیس در همین پیوند بیان داشت: این یک افتخار است که بتوانم امروز به اوکراین سفر کنم و شخصاً با رئیس جمهور زلنسکی در کی‌یف ملاقات کنم. اوکراین نیروهای روسیه را از دروازه‌های کیف عقب رانده است و به بزرگترین شاهکار تسلیحاتی قرن بیست و یکم دست یافته است.
وی افزود: به دلیل رهبری مصمم زلنسکی و قهرمانی و شجاعت شکست ناپذیر مردم اوکراین است که اهداف هیولایی پوتین خنثی می شود.
وی با بیان اینکه «انگلیس در مبارزه علیه روسیه در کنار اوکراین ایستاده است» افزود:‌ ما در حال افزایش حمایت نظامی و اقتصادی خود و تشکیل یک اتحاد جهانی برای پایان دادن به این فاجعه و اطمینان از بقا و شکوفایی اوکراین به عنوان یک کشور آزاد و مستقل هستیم.
بیش از یک ماه از آغاز عملیات ویژه روسیه در اوکراین می‌گذرد؛ سیل واکنش‌های جهانی به این رویداد همچنان ادامه دارد و فشارهای دیپلماتیک و تهدیدها و تحریم‌های بین‌المللی علیه روسیه در حال افزایش است.
تنش‌های مرزی میان روسیه و اوکراین به تازگی به دنبال افزایش تحرکات نظامی مسکو در حالی با فشار و نفوذ غرب تشدید شده که کاخ کرملین بارها اعلام کرده است که این فعالیت‌هایش در مسیر تامین امنیت ملی روسیه و در خاک این کشور بوده و تهدیدی برای هیچ کشوری محسوب نمی‌شود.
اما غرب به سرکردگی آمریکا از این فرصت استفاده کرده و شدیدترین فشارها و تبلیغات روانی را علیه روسیه به راه انداخته است.                           ",https://www.asriran.com/003V2G
834286,۱۴۰۱/۰۱/۲۰,اجتماعی ,دومین روز آلوده‌ترین شهر جهان (عکس),تهران برای دومین روز پیاپی غرق در آلودگی شدید و گرد و غبار فراوان است و شاخص آلودگی ۲۴ گذشتۀ پایتخت، ۳۳۲ بوده است. این شاخص دیروز به مرز ۵۰۰ رسیده بود و حالا با کاهش اندک، از محدوده «خطرناک» به محدوده «ناسالم» رسیده اما شهر تعطیل نشده است.,,https://www.asriran.com/003V2E
834285,۱۴۰۱/۰۱/۲۰,بین الملل,سفیر روسیه: مسکو به دنبال پایان جنگ در اوکراین در آینده‌ای نزدیک است,سفیر روسیه در واشنگتن: عملیات ویژه در اوکراین نتیجه عدم تمایل رژیم کی یف به توقف نسل کشی روس ها از طریق اجرای تعهدات بین المللی خود است.,"آناتولی آنتونوف سفیر روسیه در آمریکا اعلام کرد مسکو به دنبال پایان جنگ در اوکراین در آینده ای نزدیک است.
به گزارش ایرنا؛ آنتونوف در گفتگو با نشریه ""نیوز ویک"" آمریکا توضیح داد: روسیه تمام تلاش خود را برای به پایان رساندن سریع درگیری از طریق مذاکره، احیای صلح در دونباس و بازگشت همه مردم اوکراین به زندگی مسالمت آمیز انجام می دهد.
سفیر روسیه در واشنگتن در این گفتگو همچنین اظهار داشت: عملیات ویژه در اوکراین نتیجه عدم تمایل رژیم کی یف به توقف نسل کشی روس ها از طریق اجرای تعهدات بین المللی خود است.
وی افزود که همچنین تلاش کشورهای عضو ناتو برای ورود به اوکراین و استقرار در این کشور جهت مقابله با روسیه نیز کاملا مشخص است.
آنتونوف استدلال کرد که این ""شور ملی گرایانه و احساسات بدخواهانه رژیم کی یف"" بود که منجر به مرگ توافقات آتش بس مینسک شد زیرا اوکراین ""مسیر نظامی سازی سریع"" را با کمک غرب انتخاب کرد.
سفیر روسیه در واشنگتن ادامه داد کشورهای عضو ناتو ماجراجویی نظامی در اوکراین را آغاز کرده‌اند. این کشور مملو از تسلیحات غربی شد.
وی افزود در حالی ولادیمیر زلنسکی رئیس جمهوری اوکراین از برنامه های کی‌یف برای دستیابی به سلاح هسته ای خبر داد که نه تنها کشورهای همسایه، بلکه کل جهان را نیز تهدید می کرد.
""نیوز ویک"" نوشت: اوکراین بارها اعلام کرده است که به دنبال دستیابی به سلاح هسته ای نیست. اما چند روز پیش از آغاز حمله روسیه به اوکراین زلنسکی در سخنرانی خود در کنفرانس امنیتی مونیخ وضعیت غیرهسته ای اوکراین را زیر سوال برده بود.
سفیر روسیه افزود عملیات ویژه کشورش در اوکراین با هدف مقابله با نظامی سازی اوکراین و همچنین نابودی افکار نازی انجام شد تا تهدید نظامی غرب علیه روسیه کاهش یابد.
وی اضافه کرد از اهداف دیگر این عملیات ویژه، پایان نسل کشی از سوی کی یف و اطمینان از عدم دستیابی اوکراین به سلاح هسته ای و حفظ وضعیت خنثی اتمی این کشور است.
آنتونف همچنین تاکید کرد اشغال اوکراین هدف این عملیات نظامی نیست.
سفیر روسیه با اشاره به ارسال گسترده سلاح به اوکراین از سوی غرب گفت: کشورهای غربی به صورت مستقیم در تحولات کنونی نقش دارند و همانطور که به ارسال سلاح به اوکراین ادامه می دهند، باعث خونریزی بیشتر می شوند.وی تصریح کرد هشدار می دهیم که چنین اقداماتی خطرناک و تحریک آمیز هستند و می توانند روسیه و آمریکا را به جنگ مستقیم سوق دهند.
آنتونوف همچنین ادعاهای روسیه علیه آمریکا مبنی بر مشارکت پنتاگون در تحقیقات غیرقانونی بیولوژیکی در اوکراین در نتیجه یک توافق مشترک سال ۲۰۰۵ با اوکراین را تکرار کرد.
وی پرسید: مسایل سلامتی به پنتاگون چه ربطی دارد؟ چرا آزمایشگاه های بیولوژیکی در امتداد مرزهای روسیه و هزاران کیلومتر دورتر از آمریکا ایجاد شدند؟                           ",https://www.asriran.com/003V2D
833982,۱۴۰۱/۰۱/۲۰,اجتماعی ,یک محتوا بخوانید، 1000000 تومان جایزه ببرید,"سایت سواد زندگی که به توسعه سوادهای فردی، عاطفی، تربیت فرزندان، مدیریت و کار و کسب می پردازد، ""دانایی و دارایی"" را اجرا می کند.","سواد زندگی، مدرسه آموزشی عصر ایران است، شامل:سواد توسعه توانمندی های فردیسواد عاطفیسواد تربیت فرزندانسواد مدیریت و کار و کسبحالا می خواهیم به دوستانی که با سایت سواد زندگی همراه هستند، هدیه بدهیم؛ هم دانایی و هم دارایی.اینجا چند مطلب از سواد زندگی را منتشر می کنیم و چند روز دیگر مطالب جدیدتر. شما می توانید یک یا چند مطلب کوتاه آن را بخوانید و فرم زیر مطلب را پر کنید و 24 ساعت بعد، به قید قرعه یک میلیون تومان از سایت سواد زندگی جایزه نقدی بگیرید.
مطمئن هستیم مطالبی که می خوانید، در زندگی تان واقعاً به درد خواهد خورد.
ضمنا می توانید بیش از یک مطلب بخوانید و شانس خود را افزایش دهید.
لطفا یک یا چند مطلب زیر را بخوانید و فرم زیر مطلب را پر کنید؛ به ""دانایی و دارایی"" خوش آمدید...
* مهم:  لطفا برای بالا بردن سرعت باز شدن صفحات و کاهش هزینه های اینترنت تان، فیلترشکن خود را موقع مطالعه این مطالب خاموش کنید.
 
1 «حکم زندگی» چیست؟ و چگونه از زندان آن خارج شویم؟! 
2
چگونه از ""سازگاری مغز"" به نفع خودمان بهره ببریم؟
3
""باج گیری عاطفی"" چیست و در برابر آن چه کنم؟ 
4
حال خوب چیست؟ چگونه حال مان خوب شود؟ (فرمول حال خوب و 6 پیشنهاد کاربردی)
5زندگی مشترک تان را با این مثلث بسنجید و تصمیم بگیرید پایان: 23 فروردین 1401
برای دیدن سایت سواد زندگی روی تصویر کلیک کنید.

لطفا به دوستان تان هم بگویید.                           ",https://www.asriran.com/003UxK
834284,۱۴۰۱/۰۱/۲۰,بین الملل,زلزله ۵ ریشتری شرق ترکیه را لرزاند,به گفته منابع دولتی ترکیه زمین لرزه حدود ساعت ۱۷ به وقت محلی شهر پوتورج در استان مالاتیا را لرزانده است. اداره بلایای طبیعی و فوریت‌های ترکیه (AFAD) اعلام کرد این زمین لرزه در عمق ۶.۷ کیلومتری زمین روی داده است.,"منابع دولتی ترکیه اعلام کردند زلزله‌ای به قدرت بیش از ۵ درجه در مقیاس امواج درونی زمین (ریشتر) استان شرقی مالاتیا این کشور را لرزاند.
به گزارش ایرنا، سرویس بلایای طبیعی کشور ترکیه اعلام کرد زمین لرزه‌ای به قدرت ۵.۲ ریشتر شرق این کشور را لرزاند ولی هنوز هیچ منبع دولتی تلفات و خسارت جانی گزارش نکرده است.
به گفته منابع دولتی ترکیه زمین لرزه حدود ساعت ۱۷ به وقت محلی شهر پوتورج در استان مالاتیا را لرزانده است. اداره بلایای طبیعی و فوریت‌های ترکیه (AFAD) اعلام کرد این زمین لرزه در عمق ۶.۷ کیلومتری زمین روی داده است.
آیدین باروس فرماندار مالاتیا به خبرگزاری دولتی آناتولی گفت: ما تاکنون هیچ گزارش مبنی بر تلفات جانی دریافت نکرده‌ایم. تیم‌های امداد و نجات دولتی به محل اعزام شده است.
مورات کوروم، وزیر محیط زیست و شهرسازی در توئیتی نوشت که دولت ترکیه از نزدیک وضعیت را دنبال می‌کند.
سال گذشته زلزله‌ای به قدرت ۶.۷ ریشتر استان الازیغ را لرزانده بود که ۴۱ کشته و بیش از ۱۶۰۰ زخمی برجای گذاشت. در سال ۱۹۹۹، حداقل ۱۷هزار نفر در یک زلزله قدرتمند در شمال غرب ترکیه جان خود را از دست دادند.                           ",https://www.asriran.com/003V2C
834283,۱۴۰۱/۰۱/۲۰,اجتماعی ,توده وسیع گرد و خاک کردستان را در بر می‌گیرد,انتظار داریم که غلظت آلودگی هوای استان در روز یکشنبه کاهش یابد اما این وضعیت کماکان تا روز سه شنبه بویژه در نواحی جنوبی و غربی تداوم خواهد داشت.,"معاون توسعه و پیش بینی اداره کل هواشناسی کردستان گفت: با توجه به شکل گیری مجدد توده وسیع گرد و خاک بر روی کشور عراق و انتقال آن به کشورمان، هوای استان غبارآلود می‌شود و امشب و فردا دید افقی و کیفیت هوا به صورت محسوس کاهش می‌یابد.
علی پناهی در گفت و گو با ایرنا اظهار داشت: انتظار داریم که غلظت آلودگی هوای استان در روز یکشنبه کاهش یابد اما این وضعیت کماکان تا روز سه شنبه بویژه در نواحی جنوبی و غربی تداوم خواهد داشت.
وی افزود: عدم تردد در فضای باز بویژه افرادی که دارای مشکلات تنفسی و قلبی هستند و پرهیز از انجام ورزش‌های متاثر از وضعیت هوا در این مدت توصیه می‌شود.
معاون توسعه و پیش بینی اداره کل هواشناسی کردستان ادامه داد: تا اواخر وقت امشب امکان بارش های رگباری و بهاری در استان وجود دارد که وقوع پدیده رعد وبرق، بارش تگرگ، وزش باد شدید و اّبگرفتگی موقت معابر دور از انتظار نیست.
وی اضافه کرد: از روز یکشنبه تا چهارشنبه هفته جاری وضعیت جوی استان پایدار است و تنها پدیده قابل توجه وزش باد شدید و غبار آلود بودن هوا است که امکان وارد شدن خسارت به سازه‌های کم استحکام نیز وجود دارد.
روز پنجشنبه هفته گذشته نیز پدیده گرد و غبار از کشورهای همسایه به استان ورود کرد که سبب شد در روز جمعه کیفیت هوای چند شهر کردستان در شرایط خطرناک قرار گیرد و این وضعیت امروز شنبه نیز با شدت کمتر تداوم داشت.
اداره کل هواشناسی کردستان دارای ۲۲ ایستگاه هواشناسی شامل ۹ ایستگاه سینوپتیک (هر ساعت یک بار تغییرات هواشناسی در آن اندازه گیری و ثبت می‌شود) و ۱۳ ایستگاه اقلیم‌شناسی، ۷۹ ایستگاه باران‌سنجی و سه ایستگاه جاده‌ای است و این ایستگاه‌ها در طول شبانه روز پارامترهای هواشناسی را اندازه‌گیری، ثبت و مخابره می‌کنند.                           ",https://www.asriran.com/003V2B
834282,۱۴۰۱/۰۱/۲۰,ورزشی,مصدومیت رونالدو در روز شکست منچستر (عکس),کریستیانو رونالدو، فوق ستاره شیاطین سرخ در جریان این بازی در اثر برخورد با بازیکن حریف از ناحیه ساق پا دچار جراحت و مصدومیت شد.,"ستاره پرتغالی منچستر در جریان بازی این هفته شیاطین سرخ دچار مصدومیت شد.
به گزارش فارس، تیم فوتبال منچستر یونایتد در هفته سی و دوم لیگ برتر انکلیس با تک گل گوردون در دقیقه 27 مقابل اورتون شکست خورد.
کریستیانو رونالدو، فوق ستاره شیاطین سرخ در جریان این بازی در اثر برخورد با بازیکن حریف از ناحیه ساق پا دچار جراحت و مصدومیت شد.
منچستر یونایتد در حال حاضر با 51 امتیاز در رده هفتم لیگ برتر جزیره قرار دارد.
                           ",https://www.asriran.com/003V2A
834281,۱۴۰۱/۰۱/۲۰,اجتماعی ,اعلام شرایط ثبت نام در سامانه امریه قوه قضاییه,متقاضیان واجد شرایط می‌توانند در تاریخ مقرر با مراجعه به سامانه ثبت‌نام مشمولین متقاضی امریه سربازی در سایت معاونت منابع انسانی قوه قضاییه به نشانی qazahrm.eadl.ir نسبت به ثبت‌نام اقدام کنند.,"شرایط ثبت نام در سامانه امریه قوه قضاییه اعزام تیر ماه ۱۴۰۱ از سوی معاونت منابع انسانی قوه قضاییه اعلام شد.
به گزارش فارس، بنابر اعلام اداره کل امور اداری و کارگزینی کارکنان اداری قوه قضاییه، در حال حاضر فقط مشمولین اعزامی تیر ماه مجاز به ثبت نام هستند و زمان ثبت نام متقاضی امریه اعزامی ۱۴۰۱/۰۴/۰۱ از روز دوشنبه مورخ ۱۴۰۱/۰۱/۲۲ تا پایان وقت اداری روز چهارشنبه مورخ ۱۴۰۱/۰۱/۳۱ است.
متقاضیان واجد شرایط می‌توانند در تاریخ مقرر با مراجعه به سامانه ثبت‌نام مشمولین متقاضی امریه سربازی در سایت معاونت منابع انسانی قوه قضاییه به نشانی qazahrm.eadl.ir نسبت به ثبت‌نام اقدام کنند.مشمولین دارای مدرک تحصیلی دکتری، فوق لیسانس، لیسانس مطابق شرایط مندرج مجاز به ثبت نام هستند.مشمولین تمامی استان‌ها مجاز به ثبت نام هستند.جهت ثبت نام در سامانه داشتن حداقل یکی از شرایط زیر الزامی است:• خانواده ایثارگران (فرزند یا برادر شهید وجاویدالاثر ها، فرزند جانبازان و آزادگان و فرزند رزمندگان با حداقل ۶ ماه سابقه جبهه)• افراد تحت پوشش کمیته امداد حضرت امام خمینی (ره) با معرفی نامه از کمیته امداد• افراد تحت پوشش بهزیستی، با معرفی نامه از طرف بهزیستی• مشمولین متأهل• مشمولین معاف از رزم (قید عبارت معاف از رزم در برگه اعزام به خدمت)• مشمولین متقاضی خدمت در مناطق محروم (صرفاً افراد بومی مجاز به ثبت نام است)• عضویت با حداقل ۶ ماه سابقه در پایگاه مقاومت بسیج، به همراه معرفی نامه• حافظان و یا قاریان ممتاز قرآن (اخذ تأییدیه از مراکز ذیربط)• ایتام (اخذ گواهی از مرجع ذیربط)رشته‌های تحصیلی مورد نیاز:• حقوق (کلیه گرایش ها)• مدیریت (دولتی، اجرایی، مالی و منابع انسانی)• حسابداری• کامپیوتر (کلیه گرایش ها)مقاطع تحصیلی مورد نیاز:◽️ دکتری◽️ فوق لیسانس◽️ لیسانسنکات مهم:• به دلیل محدودیت سهمیه امریه قوه قضاییه از سوی ستاد کل نیرو‌های مسلح، با توجه به نیاز محاکم و مراجع، تعداد محدودی از متقاضیان ثبت نام شده بر اساس اولویت جذب خواهند شد.• مدت خدمت در قوه قضاییه ۲۴ ماه است.• تاریخ‌های اعزام مورد پذیرش قوه قضاییه صرفاً ابتدای ماه‌های زوج در طول سال است.• اولویت با مناطق محروم مورد نیاز محاکم است.• قوه قضاییه صرفا از سربازان بومی استفاده می‌کند.• نتایج پذیرش از طریق تماس تلفنی در مهلت مقرر (تا بیست روز قبل از اعزام) اعلام می‌گردد لذا شماره تماس در دسترس درج شود.مدارک مورد نیاز:تمام مدارک به صورت یک فایل pdf تهیه و در سامانه بارگذاری شود (صفحات اسکن شده مجزا باشد).• اسکن برگه اعزام به خدمت• اسکن برگه واکسیناسیون (تزریق واکسن مننژیت)• اسکن مدرک تحصیلی یا گواهی صادره از دانشگاه• اسکن تمامی صفحات شناسنامه خود• در صورت متأهل بودن اسکن تصویر شناسنامه همسر و فرزند (تمامی صفحات شناسنامه خود و همسر)• اسکن پشت و روی کارت ملی• تعهد نامه عدم وابستگی سببی و نسبی (اعم از پدر، مادر، برادر، خواهر، عمو، عمه، خواهرزاده، برادرزاده، عموزاده، عمه زاده)• تعهد مبنی بر نداشتن اعتراض به عدم پذیرش امریه• متن تعهدنامه در قوه قضاییه مبنی بر مدت ۲۴ ماه• اسکن مستندات مربوط به شرایط احرازمطابق قوانین و مقررات ابلاغی از جانب ستاد کل نیرو‌های مسلح، مجوز امریه برای مشمولین دارای اضافه خدمت و غایب صادر نخواهد شد؛ لذا به همین جهت از ثبت نام در سامانه خودداری کنند.در هنگام ثبت نام فیلد‌ها را با دقت کامل تکمیل نموده و سپس کلیه مدارک اعلام شده را به صورت یکجا در یک فایل pdf پیوست کنند.لازم است، مدارک پیوستی به صورت کامل و واضح اسکن شود، در غیر این صورت ترتیب اثر داده نمی‌شود.
در خصوص دوره بعدی اعزام متعاقباً اطلاع رسانی خواهد شد.
شایان ذکر است پس از اخذ مجوز مشمولین از ستاد کل نیرو‌های مسلح، تا ۲۰ روز قبل از تاریخ اعزام به اطلاع آنان خواهد رسید.
به منظور دریافت لینک فرم های مورد نیاز در اینجا کلیک کنند.                           ",https://www.asriran.com/003V29
834280,۱۴۰۱/۰۱/۲۰,اجتماعی ,توقیف خودرو حیوان آزار در شیراز,این سواری امروز شنبه بیستم فروردین توقیف و به پارکینگ منتقل شد و راننده آن نیز جهت سیر مراحل قانونی به دلیل حیوان آزاری به مراجع قضایی معرفی خواهد شد.,"راننده یک دستگاه خودرو پژو پارس پنج‌شنبه پیش در اقدامی آزاردهنده حیوانی را پشت ماشین بسته بود در شهر گشت می‌زد.
به گزارش فارس، پنجشنبه گذشته فیلمی با موضوع حیوان آزاری در فضای مجازی منتشر شد و در این فیلم شهروندان شیرازی گلایه خود را بیان کرده بودند.
این فیلم از یک سواری پژوپارس بود که حیوانی را پشت ماشین خود بسته و در منطقه گویم شهرستان شیراز در حال گشت‌زنی بود.
این سواری امروز شنبه بیستم فروردین توقیف و به پارکینگ منتقل شد و راننده آن نیز جهت سیر مراحل قانونی به دلیل حیوان آزاری به مراجع قضایی معرفی خواهد شد.                           ",https://www.asriran.com/003V28
834279,۱۴۰۱/۰۱/۲۰,ورزشی,آغاز بلیت فروشی بازی استقلال در جام حذفی,این مسابقه مانند بازی با پیکان با ظرفیت ۳۰ درصدی برگزار می‌شود و هوادارانی که دو دوز واکسن خود را تزریق کرده‌اند، می‌توانند اقدام به خرید بلیت کنند.,"بلیت فروشی دیدار استقلال و نساجی مازندران در مرحله یک چهارم نهایی جام حذفی فوتبال آغاز شد.
به گزارش فارس، تیم فوتبال استقلال دوشنبه هفته جاری از ساعت ۲۰:۳۰، در ورزشگاه آزادی و در چارچوب مرحله یک چهارم نهایی جام حذفی فوتبال ایران میزبان تیم نساجی است.
هواداران استقلال می‌توانند با مراجعه به سایت https://footballeticket.ir اقدام به خرید بلیت این بازی کنند.
این مسابقه مانند بازی با پیکان با ظرفیت ۳۰ درصدی برگزار می‌شود و هوادارانی که دو دوز واکسن خود را تزریق کرده‌اند، می‌توانند اقدام به خرید بلیت کنند.                           ",https://www.asriran.com/003V27
834278,۱۴۰۱/۰۱/۲۰,اجتماعی ,خط مسافری دریایی خرمشهر به کویت برقرار شد,مدیر کل بندر و دریانوردی خرمشهر گفت: لازمه سفر انجام سه مرحله واکسیناسیون و همراه داشتن پاسخ منفی تست PCR است و مسافران باید در طول سفر تمام پروتکل‌های بهداشتی را رعایت کنند.,"مدیر کل بندر و دریانوردی خرمشهر گفت: فعالیت خط مسافری دریایی بندر خرمشهر به کویت که پیش از شیوع ویروس کرونا به صورت مستمر و هفتگی صورت می‌گرفت، پس از دو سال وقفه مجددا آغاز شد.
نوراله اسعدی امروز در گفت‌وگو با فارس با اشاره به از سرگیری خط مسافری دریایی بندر خرمشهر به کشور کویت، اظهار کرد: فعالیت خط مسافری دریایی بندر خرمشهر به کویت که پیش از شیوع ویروس کرونا به صورت مستمر و هفتگی صورت می‌گرفت، پس از دو سال وقفه مجددا آغاز شد.
وی عنوان کرد: براساس توافقات و برنامه‌ریزی‌های صورت گرفته بین بندر خرمشهر و کویت این سفر دریایی به وسیله کشتی مسافری برلیان به صورت منظم و هفتگی که( روزهای شنبه و چهارشنبه خروج به مقصد کویت و روزهای یکشنبه و پنج شنبه هر هفته ورود به بندر خرمشهر) انجام می‌شود.
مدیر کل بندر و دریانوردی خرمشهر گفت: لازمه سفر انجام سه مرحله واکسیناسیون و همراه داشتن پاسخ منفی تست PCR است و مسافران باید در طول سفر تمام پروتکل‌های بهداشتی را رعایت کنند.
اسعدی عنوان کرد: پایانه مسافری دریایی خلیج‌فارس در خرمشهر به عنوان یکی از بزرگترین و مدرن‌ترین پایانه‌های دریایی کشور و منطقه، با مساحت ۶ هزار مترمربع دارای ۲ پست اسکله و ظرفیت جابجایی روزانه یکهزار و ۲۰۰ نفر، را دارد.                           ",https://www.asriran.com/003V26
