News_ID,Date,Subject,Title,Summary,Body,Short_link
832825,۱۴۰۱/۰۱/۱۰,ورزشی,سخنگوی فدراسیون فوتبال درباره اتفاقات مشهد: ناظر فیفا توجیه بود؛ به امید خدا هیچ اتفاقی نمی‌افتد,ما به مردم پاسخ داده و عذرخواهی هم کردیم. آن جای بیانیه هم که حالت طلبکارانه دارد خطاب به سودجویان و افرادی است که از احساسات پاک هواداران سوء استفاده کردند.,"فارس: سخنگوی فدراسیون فوتبال در مورد اتفاقات رخ داده و حواشی دیدار ایران و لبنان توضیحاتی را ارائه کرد.
 
احسان اصولی درمورد واکنش مسئولان کشورمان از اتفاقات دیدار ایران و لبنان در مشهد و اینکه چرا در بیانیه فدراسیون فوتبال اثری از عذرخواهی وجود ندارد و این بیانیه طلبکارانه است اظهار داشت: از انتقال بازی به مشهد دو هدف داشتیم. هدف اول این بود آخرین بازی تیم ملی در مقدماتی جام جهانی در مشهد مقدس و جوار بارگاه علی ابن موسی الرضا(ع) برگزار شود و بازیکنان پس از بازی به حرم رفتند و زیارت خوبی انجام دادند.
 
وی ادامه داد: در راستای سیاست تمرکززدایی و اینکه تیم ملی فوتبال ایران باید در هر جای کشورمان که ظرفیت بازی کردنش در آن وجود دارد حضور داشته باشد قصد داشتیم امکان اینکه به سایر مناطق ایران هم برود را فراهم کنیم. برای اینکه فقط تیم ملی تهران نباشد بلکه تیم ملی کل ایران باشد، چنین رویکردی را در هیات رییسه دنبال کردیم. کار را از مشهد شروع کردیم اما شهرهای دیگری مثل اصفهان، تبریز و اهواز هم اعلام آمادگی کرده‌اند‌. ظرفیت این شهرها هم بررسی شده است.
 
سخنگوی فدراسیون فوتبال عنوان کرد: مردم ایران در اقصی نقاط کشور، از شمال تا جنوب و از شرق تا غرب باید تیم ملی کشورشان را در نزدیک خود ببینند. در زمان حضور تیم ملی در مشهد شور، حال و نشاط خوبی بین هواداران و جوانان ایجاد شد. این روزها مشهد پذیرای بیش از شش میلیون زائر از سراسر کشور است. به نوعی این فرصت برای همه پیش آمد تا از نزدیک تیم ملی شان را ببینند. حتی زمانیکه تیم از حرم به سمت فرودگاه می‌رفت عده‌ای تیم را همراهی و تجمع کرده بودند. این افراد علاقه مند و هواداران فوتبال هستند و دوست دارند ستارگان، ورزشکاران و قهرمانان تیم ملی کشورمان را از نزدیک ببینند.
 
اصولی درمورد اینکه با هدف حضور تماشاگران در ورزشگاه امام رضا(ع) بازی را به مشهد بردند، گفت: خیر‌. این موضوع در بیانیه ما هم آمده که تا ۷۲ ساعت قبل از بازی گفتیم بازی بدون تماشاگر است. ۷۲ ساعت قبل بازی گفتند از طرف ستاد مقابله با کرونا منعی برای حضور تماشاگران در ورزشگاه وجود ندارد. حتی وزیر بهداشت اعلام کرد پس از شیوع کرونا برای اولین بار ورزشگاه امام رضا(ع) می‌تواند ظرفیت حضور ۵۰ درصد هوادار را داشته باشد. مصاحبه‌اش هم موجود است.
 
وی ادامه داد: برهمین اساس بحث بلیت فروشی را انجام دادیم. از ۲۴ ساعت قبل هشدار دادم و نماینده دادستان در کمیسیون نظم و امنیت مسابقات ورزشی شب قبل بازی در مصاحبه‌ای هشدار داد عده‌ای مشغول سودجویی از بلیت فروشی هستند و بلیت‌ها در بازار سیاه فروخته می‌شود. حتی صحبت این بود قیمت بلیت در بازار سیاه تا ۲/۵ میلیون تومان رسیده است.
 
عضو هیات رییسه فدراسیون فوتبال درمورد اینکه آیا برنامه ای برای فروش بلیت قبل از اعلام حضور تماشاگران در ورزشگاه وجود داشته است، توضیح داد: اینگونه که برخی دوستان فدراسیون فوتبال را خطاب قرار داده و نکاتی مطرح می‌کنند گویا همه امور و مباحث به ما مرتبط است. شرح وظایف و اقدامات فدراسیون خیلی روشن است. این بحث در حوزه اختیارات فدراسیون‌ نبود و باید به ما می‌گفتند تا سپس بحث بلیت فروشی را آغاز می‌کردیم.
 
اصولی درخصوص اینکه آیا اسکوچیچ و شاگردانش با توجه به شلوغ بودن مشهد در ایام نوروز مخالفتی برای برگزاری مسابقه در این شهر نداشتند، اظهار داشت: در این مورد هیچ مخالفتی نبود و مسئولان استانی، بازیکنان و کادرفنی خیلی هم استقبال و حمایت کردند. فدراسیون فوتبال نکته یا مخالفتی با حضور تماشاگران در ورزشگاه نداشت زیرا ورود هواداران به استادیوم خیلی هم بهتر است.
 
وی تصریح کرد: همیشه آماده بودیم یار دوازدهم تیم ملی کنار بچه‌ها باشیم زیرا نتیجه و روحیه تیم برای ما مهم است. زمانی که قرار شد بازی در مشهد برگزار شود هیچ صحبتی از طرف سرمربی تیم ملی مطرح نشد. همه امکانات در بهترین شکل ممکن در مشهد برای تیم ملی فراهم شد. برخی مسئولان اجرایی فدراسیون ابراز رضایت بیشتری داشتند زیرا شوق و شور بهتری برای پذیرایی کردن از این تیم در مشهد وجود داشت.
 
رییس هیات فوتبال خراسان رضوی درباره اینکه آیا همه هوادارانی که به ورزشگاه آمدند بلیت داشتند، پاسخ داد: کاسه فوتبال در اختیار ما است. سامانه فروش بلیت گذاشتیم و میزان رسمی که قرار است توسط فدراسیون فروخته شود، تعریف کردیم. ورود و خروج توسط یگان زحمتکش ویژه انجام می‌شود. باید از زحمات آنها در این ایام تا وقتی تیم ملی از مشهد خارج شد تقدیر و تشکر کنم. بار سنگینی روی دوش نیروی انتظامی بود.
 
اصولی خاطرنشان کرد: طبق مصوبات و الزامات موجود بلیت فروشی کردیم. سامانه ما ساعت ۱۲ دوشنبه ۸ فروردین کارش را آغاز کرد. البته به دلیل ازدحام متقاضیان، این اقدام با حدود ۲ ساعت تاخیر صورت گرفت. نزدیک به ۱۰۰ هزار نفر برای خرید بلیت پشت سایت بودند. اعلام کردیم هرکس نتوانست بلیت تهیه کند به استادیوم نیاید. خیلی از افراد روز بازی بدون تهیه بلیت پشت در جمع شده بودند.
 
وی اضافه کرد: از حجم بلیت‌های جعلی با وجود اخطارهای داده شده غافلگیر شدیم. البته مستندات جمع‌ آوری و قطعا با این موضوع برخورد می‌شود. بابت این قصه مدعی هستیم. دست عده‌ای خانم یا آقا بلیت‌هایی با قیمت‌های عجیب و غریب داده شده است.
 
سخنگوی فدراسیون فوتبال درخصوص اینکه هوادار در این میان چه گناهی دارد، گفت : آیا مکانیزم و امکاناتی برای پیشگیری از فروش بلیت جعلی در اختیار فدراسیون فوتبال است؟ آیا می توانیم پیشگیری و برخورد کنیم؟ ۲۴ ساعت قبل بازی اخطارهای من به هواداران را شنیدید و دیدید که گفتم از هیچ مبادی دیگری بلیت نخرید. اگر حدود ۱۲۰ هزار نفر متقاضی باشند برای استادیوم با ظرفیت ۱۲-۱۰ هزار نفر بلیت بفروشید قطعا دیگر نمی‌توانید به سایرین بلیت بدهید. خواهش کردم از جای دیگری به جز سامانه بلیت نخرید و حضوری به استادیوم نیایید.
 
اصولی درباره اینکه آیا توضیحات کامل نبوده که این همه جمعیت بدون بلیت به استادیوم آمدند، گفت: مطالب خود را گفتیم و دوستان رسانه ای هم منعکس کردند‌. چگونه باید اعلام می کردیم؟ من موضوعی را گردن هوادار نمی‌اندازم اما فدراسیون برای پیشگیری چه امکاناتی داشت؟
 
وی درمورد نمره ای که قرار است به میزبانی مشهد از دیدار ایران و لبنان بدهد، گفت: من نمره قبولی می‌دهم.
 
رییس هیات فوتبال خراسان رضوی درباره تعریف خود از نمره قبولی، توضیح داد: کل این اتفاق و فرآیند از جمعه تا بعد از ظهر سه‌شنبه درگیر موضوع بودیم. این اقدامات معدل قبولی دارد.
 
اصولی درخصوص اینکه آیا عذرخواهی کردن تا این اندازه سخت است که در بیانیه فدراسیون فوتبال اثری از عذرخواهی نیست، عنوان کرد: این بیانیه را تا انتها بخوانید و پاراگراف آخر را ببینید. در آن بخش آمده در نهایت فدراسیون فوتبال ضمن ابراز تاسف و عذرخواهی و ..... الان هم به عنوان سخنگوی فدراسیون از همه عزیزان زحمتکش و آنهایی که به زحمت افتادند عذرخواهی می‌کنم. درست نیست ما را سینه دیوار گذاشته و تمام تقصیر را گردن فدراسیون اندازید.
 
وی در واکنش به اظهارات مجری برنامه نوروز فوتبالی در خصوص اینکه فدراسیون فوتبال نباید بیانیه طلبکارانه بدهد و باید مثل همه ارگان های مقصر عذرخواهی کند، گفت: ما به مردم پاسخ داده و عذرخواهی هم کردیم. آن جای بیانیه هم که حالت طلبکارانه دارد خطاب به سودجویان و افرادی است که از احساسات پاک هواداران سوء استفاده کردند. آنها با قیمت بسیار گزاف بلیت جعلی فروخته و مردم را به زحمت انداختند. با این کار سبب شدند آبرو، اعتبار، حیثیت یک شهر و مردمش زیر سوال برود و قطعا با آنها برخورد قاطعانه‌ای می‌شود. مراتب تاسف و عذرخواهی ما هم شفاف روی سایت فدراسیون قرار گرفته است.
 
وی درمورد اینکه کلمه عذرخواهی به بیانیه فدراسیون فوتبال اضافه شده است؛ تصریح کرد: گردن من از مو باریک‌‌تر است و به رسانه ها هم جواب دادم. در جریان این موضوع هم نیستم و نسخه‌ای که روی سایت فدراسیون موجود است حاوی عذرخواهی است. مجدد از تمام افرادی که مورد سوء استفاده قرار گرفتند، عذرخواهی می‌کنم.
 
سخنگوی فدراسیون درخصوص توییت یکی از اعضای هیات رییسه و احتمال تعلیق فوتبال ایران اظهار داشت: برخی‌ مدت‌ها است علاقه دارند پالس بدهند و دوست دارند فوتبال تعلیق شود اما ناظر فیفا در گزارش خود نوشته است که در جریان کل این پروسه بود. او در گزارش خود قید کرده ظرف ۷۲ ساعت طبق آیین نامه برگزاری مسابقات زیر نظر فیفا مثل ایجاد امنیت در ورود، امکانات جایگاهی، تفکیک سرویس‌های بهداشتی، آبخوری و .... زیرساخت های لازم در ورزشگاه امام رضا(ع) در این زمان کوتاه میسر نبود.
 
اصولی درمورد اینکه با این تفاسیر آیا فیفا با فوتبال ایران برخورد نمی‌کند، پاسخ داد : طبق آن گزارش تاکنون هیچ نکته و تماسی نداشتیم. ناظر بازی توجیه بوده و به امید خدا هیچ اتفاقی نمی‌افتد.
 
وی درمورد اینکه با توجه به حضور هیات ایرانی در قطر باید دیپلماسی ورزشی با اینفانتینو شکل بگیرد تا مشکل خاصی ایجاد نشود، عنوان کرد: قطعا این اتفاق می‌افتد‌. در جریان هستم و دوستان اعزامی با رییس فیفا هم دیدار خواهند کرد. تعجب می‌کنم چرا برخی دوستان مسائل را وارد بحث‌های شخصی خود می‌کنند.
 
عضو هیات رییسه فدراسیون گفت: همه باید یکصدا در کنار هم و منافع فوتبال ملی باشیم و اجازه ندهیم اتفاقی بیفتد.
 
اصولی در ادامه گفت و گو با برنامه نوروز فوتبالی درمورد اینکه آیا اسکوچیچ صد در صد در جام جهانی سرمربی تیم ملی است، گفت: ان‌شاءالله این اتفاق می‌افتد.                           ",https://www.asriran.com/003Uef
832824,۱۴۰۱/۰۱/۱۰,ورزشی,کدام کشورها اجازه ورود زنان به ورزشگاه‌های فوتبال را نمی‌دهند؟ (اینفوگرافیک),حضور زنان در ورزشگاه‌های الجزایر نیز با محدودیت همراه است.,"اعتماد: تنها در دو کشور ایران و افغانستان زنان اجازه ورود به ورزشگاه‌های فوتبال را ندارند.
البته حضور زنان در ورزشگاه‌های الجزایر نیز با محدودیت همراه است.
                           ",https://www.asriran.com/003Uee
832823,۱۴۰۱/۰۱/۱۰,اقتصادی,درج همزمان قیمت تولید کننده و مصرف کننده,درج همزمان قیمت تولیدکننده و مصرف کننده باید بر روی کالاها صورت پذیرد تا از هرگونه ایجاد چالش، سردرگمی یا اجحاف در حق مصرف کنندگان جلوگیری شود.,"رئیس سازمان حمایت مصرف‌کنندگان و تولیدکنندگان گفت که درج همزمان قیمت تولیدکننده و مصرف کننده مورد تاکید ستاد تنظیم بازار قرار گرفت.

به گزارش ایسنا، پیرو جلسه امروز تنظیم بازار، عباس تابش نتایج اجرای مراحل قبلی پروژه شفاف سازی قیمت از طریق درج قیمت تولیدکننده را ایجاد بهره وری و رقابت سالم عوامل تامین و توزیع، کاهش نوسانات نامتناسب قیمت های کالاها به غیر از محصولات کشاورزی در سه ماه اخیر، حذف تخفیف‌های بدون مبنا و غیرواقعی، کاهش بهای پرداختی توسط مصرف کنندگان برای بیش از ۸۰۰۰ قلم کالایی، ارایه اطلاعات قیمتی و آگاهی رسانی به مصرف کنندگان، حذف واسطه‌های غیر ضرور، جلوگیری از انباشت و احتکار کالاهای سرمایه‌ای در شبکه توزیع و همچنین نظارت بر رعایت سودهای مصوب قانونی حلقه‌های تامین و توزیع عنوان کرد.
به گفته وی برای بهره مندی مصرف کنندگان از مزایای طرح مذکور و کاهش بهای پرداختی مصرف کنندگان، همانگونه که قبلاً نیز مورد تاکید قرار گرفته، درج همزمان قیمت تولیدکننده و مصرف کننده باید بر روی کالاها صورت پذیرد تا از هرگونه ایجاد چالش، سردرگمی یا اجحاف در حق مصرف کنندگان جلوگیری شود.
رئیس سازمان حمایت مصرف‌کنندگان و تولیدکنندگان افزود: با توجه به اینکه برخی واحدهای صنفی در سطح خرده فروشی تاکنون اقدامات لازم را برای درج قیمت مصرف کننده در قفسه یا بر روی کالاها مطابق با ماده ۱۵ قانون نظام صنفی به صورت کامل اجرایی نکرده‌اند، در دوران گذار از روش قبلی به روش فعلی و به صورت مقطعی تا زمان اجرای صحیح و جامع ماده قانونی مورد اشاره از سوی تمامی خرده فروشان واحدهای تولیدی/ وارداتی محصولات مشمول، علاوه بر قیمت تولیدکننده منطبق با ضوابط قیمت گذاری، همزمان باید حداکثر قیمت مصرف کننده را با لحاظ ضرایب مصوب سود و هزینه‌های شبکه توزیع و عرضه بر روی بسته بندی کالاها درج کنند. 
تابش با بیان اینکه شفاف شدن قیمت تولید کننده روی کالاها و همچنین درج همزمان آن همراه با قیمت مصرف کننده، مورد تصویب و تاکید ستاد تنظیم بازار کشور روز جاری بوده، اظهار کرد: یکی از پروژه های اصلی وزارت صنعت، معدن و تجارت در راستای شفاف و روان سازی نظام توزیع و قیمت گذاری و روزآمدسازی شیوه‌های نظارت بر بازار منطبق با بند ۲۳ سیاست‌های کلی اقتصاد مقاومتی است و مرحله پنج آن نیز از ابتدای اردیبهشت ماه بر روی طیف گسترده تری از کالاها اجرایی خواهد شد.
                           ",https://www.asriran.com/003Ued
832822,۱۴۰۱/۰۱/۱۰,علمی,هابل دورترین ستاره را رصد کرد,پایگاه خبری اسپیس در این باره نوشت: با ایرندل (Earendel)، ستاره‌ای که ۱۲.۹ میلیارد سال نوری از زمین فاصله دارد، آشنا شوید.,"تلسکوپ فضایی هابل ناسا نور ستاره‌ای را که در نخستین ۱ میلیارد سال پس از تولد کیهان در بیگ بنگ به وجود آمده است را شناسایی کرده است.

به گزارش ایسنا، ناسا اعلام کرد که تلسکوپ فضایی هابل موفق به شناسایی دورترین ستاره‌ای شده که تا کنون رصد شده، گشته است.
 تلسکوپ هابل دورترین ستاره‌ای را که تا به حال دیده شده است را شناسایی کرده است.  پایگاه خبری اسپیس در این باره نوشت: با ایرندل (Earendel)، ستاره‌ای که ۱۲.۹ میلیارد سال نوری از زمین فاصله دارد، آشنا شوید.
واشنگتن پست در این باره نوشت: ستاره شناسان می‌گویند ایرندل کمتر از ۱ میلیارد سال پس از بیگ بنگ شکل گرفته است.
دانشمندان نام مستعار ستاره را ایرندل گذاشته‌اند چرا که معنای قدیمی این واژه ""ستاره صبح"" یا ""نور در حال طلوع"" است. ایرندل که نام فنی آن WHL۰۱۳۷-LS است، حداقل ۵۰ برابر جرم خورشید و میلیون‌ها بار روشن‌تر از آن است.
این ستاره تازه کشف شده که توسط تلسکوپ فضایی هابل ناسا شناسایی شده است، به قدری دور است که نور آن ۱۲.۹ میلیارد سال طول کشیده تا به زمین برسد.
""هابل"" پروژه‌ مشترک ناسا و آژانس‌ فضایی اروپا و کانادا است و بیش از سه دهه به رصد فضا پرداخته است. این تلسکوپ بیش از ۱.۵ میلیون رصد انجام داده و بیش از ۱۸ هزار مقاله علمی براساس داده‌های آن منتشر شده است. هابل با سرعت ۲۷ هزار و ۳۰۰ کیلومتر بر ساعت مدار زمین را دور می‌زند و در فاصله‌ ۵۴۷ کیلومتری زمین قرار دارد. این تلسکوپ در ماه آوریل سال ۱۹۹۰ از پایگاه فضایی کندی در فلوریدا به فضا ارسال شد. ""هابل"" یکی از بزرگترین و پرکاربردترین تلسکوپ‌ها به شمار می‌آید.
۲۵ دسامبر ۲۰۲۱، ناسا تلسکوپ قدرتمند دیگری موسوم به ""جیمز وب"" را که اغلب به عنوان جانشین ""هابل"" از آن یاد می‌شود، پرتاب کرد. ""وب"" اغلب به عنوان جانشین یا جایگزین ""هابل"" توصیف می‌شود، اما به رغم تعداد انگشت شماری مشکل در طول این سال‌ها، ابزارهای علمی ""هابل"" همچنان قوی هستند. نمی‌توان گفت ""وب"" جایگزین ""هابل"" خواهد شد، چرا که ""هابل"" همچنان در حال رصد کیهان است و ناسا امیدوار است تا چند سال دیگر، احتمالا تا دهه ۲۰۳۰ نیز بتواند از آن استفاده کند.
                           ",https://www.asriran.com/003Uec
832821,۱۴۰۱/۰۱/۱۰,اجتماعی ,حضور پلیس در همه پارک‌ها و بوستان‌ها در روز طبیعت,به طور جد و با اقتدار با افرادی که به انحا مختلف امنیت و آرامش مردم را به مخاطره بی‌اندازند برخورد خواهد شد چرا که امنیت و آرامش جامعه و مردم خط قرمز پلیس است.,"جانشین فرماندهی انتظامی تهران بزرگ از حضور پلیس در همه پارک‌ها و بوستان‌ها در روز طبیعت برای تامین امنیت و آرامش شهروندان خبر داد.
به گزارش ایلنا، سردار «حمید هداوند» با اشاره به اینکه در روز طبیعت ایرانیان طبق رسم و سنت هرساله خود به دامن طبیعت می‌روند و خداوند را به خاطر شروعی دوباره و سرسبزی طبیعت سپاسگزاری می‌کنند، بیان داشت: در روز طبیعت امسال همه یگان‌های انتظامی و ترافیکی از ساعات اولیه روز تا پاسی از شب که در حقیقت همه مردم به منازل خود بر می‌گردند در سطح شهر و پارک‌ها و بوستان‌ها حضوری فعال و هدفمند دارند تا امنیت و آرامش مردم را تامین نمایند. 
جانشین فرماندهی انتظامی تهران بزرگ با اشاره به اینکه همه بوستان‌ها و پارک‌های پایتخت که محل حضور شهروندان در روز طبیعت است را شناسایی کرده‌ایم و گشت‌های پیاده، موتوری و خودرویی در روز طبیعت متناسب با موقعیت و وسعت پارک‌ها و بوستانها در آنجا مستقر و گشت زنی انجام خواهند داد، عنوان داشت: همه تلاش خود را بکار بسته‌ایم تا مردم عزیزمان روزی خوش و آرام و توامان با امنیت و آرامش و انضباط را سپری نمایند. 
سردار هداوند خاطرنشان کرد: به طور جد و با اقتدار با افرادی که به انحا مختلف امنیت و آرامش مردم را به مخاطره بی‌اندازند برخورد خواهد شد چرا که امنیت و آرامش جامعه و مردم خط قرمز پلیس است. 
این مقام ارشد انتظامی با اشاره به اینکه سارقان و مجرمان تحت رصد و کنترل پلیس هستند، گفت: دراین روزها گردان‌های موتوری واکنش سریع برای انجام فوریت‌های پلیسی و خدمت‌رسانی سریع‌تر به شهروندان گرامی اندیشیده شده است.                           ",https://www.asriran.com/003Ueb
832820,۱۴۰۱/۰۱/۱۰,اجتماعی ,کشف بیش از ۸ هزار عدد قرص غیرمجاز در عطاری,سرهنگ مرادی با بیان اینکه این عطاری به علت‌عدم رعایت قوانین و مقررات مربوطه پلمپ و از ادامه فعالیت آن جلوگیری شد گفت: متهم برای سیر مراحل قانونی به دادسرا معرفی شد.,"معاون نظارت بر اماکن عمومی پلیس امنیت پایتخت از کشف بیش از ۸ هزار عدد قرص و داروی غیر مجاز از یک عطاری متخلف در حوالی خیابان شوش خبر داد.
به گزارش ایلنا، سرهنگ «نادر مرادی» گفت: در راستای ارتقاء امنیت اجتماعی و ساماندهی صنوف در ایام نوروز، طرح نظارت و کنترل بر صنوف عطاری توسط ماموران معاونت نظارت بر اماکن عمومی این پلیس در سطح شهر تهران اجرا شد. 
وی اظهار داشت: در این طرح از ۶ واحد عطاری بازدید که از یکی از واحدهاف بیش از ۸هزار و ۲۴۵عدد قرص غیر مجاز و قاچاق کشف شد. 
سرهنگ مرادی با بیان اینکه این عطاری به علت‌عدم رعایت قوانین و مقررات مربوطه پلمپ و از ادامه فعالیت آن جلوگیری شد گفت: متهم برای سیر مراحل قانونی به دادسرا معرفی شد. 
این مقام مسئول با اعلام تداوم و تشدید این گونه برنامه‌ها و اقدامات کنترلی و نظارتی پلیس، از عموم شهروندان خواست، در صورت مشاهده هرگونه تخلف، موضوع را از طریق شماره تلفن ۱۱۰ به پلیس اطلاع دهند. 
معاون نظارت بر اماکن عمومی پلیس امنیت تهران بزرگ در پایان اخاطرنشان کرد: استفاده از داروهای قاچاق وغیر مجاز سلامت افراد را به خطر می‌اندازد و افراد در برخورد با موارد مشکوک موضوع را به پلیس اطلاع دهند.                           ",https://www.asriran.com/003Uea
832750,۱۴۰۱/۰۱/۱۰,سلامت,"همه چیز درباره خواص درمانی شگفت انگیز گیاه ""خوک طلایی""(+عکس)",خوک طلایی تا به امروز به واسطه خواص ضد باکتریایی و ضد التهابی آن مورد ستایش قرار گرفته است.,"عصر ایران - خوک طلایی با نام علمی Hydrastis canadensis گیاهی پایا از تیره آلالگان و بومی جنوب شرقی کانادا و شرق آمریکا است. ریشه و برگ های این گیاه در طب سنتی برای درمان انواع بیماری‌ ها، به‌ ویژه بیماری‌ های مرتبط با عفونت یا التهاب دستگاه تنفس فوقانی مورد استفاده قرار می گیرد.
امروزه خوک طلایی در میان محبوب ترین داروهای گیاهی در سراسر جهان دسته بندی می شود. دمنوش ها، عصاره های گیاهی و یا کپسول های خوراکی تهیه شده از این گیاه برای درمان سرماخوردگی، تقویت سیستم ایمنی، مشکلات گوارشی، درد لثه و اختلالات پوستی کاربرد دارند. این محصولات را می توان از عطاری ها و داروخانه های سراسر کشور تهیه کرد.
خوک طلایی همچنین به داروهای مختلف بدون نیاز به نسخه مانند قطره‌ های گوش، محصولات بهداشتی زنانه، فرمولاسیون های شستشوی چشم، داروهای سرماخوردگی، محصولات تسکین دهنده آلرژی، ملین‌ ها و تقویت کننده های گوارشی افزوده می‌ شود.
این گیاه به طور طبیعی غنی از یک سری ترکیبات آلکالوئیدی ارزشمند است. در این میان بربرین، هیدراستین و کانادین با بالاترین غلظت یافت و جداسازی شده اند. این آلکالوئیدها با خواص ضد باکتریایی و ضد التهابی مرتبط و اعتقاد بر این است که دلیل اصلی فواید سلامتی خوک طلایی هستند.

مزایا و موارد استفاده
خوک طلایی تا به امروز به واسطه خواص ضد باکتریایی و ضد التهابی آن مورد ستایش قرار گرفته است. اغلب از این گیاه برای پیشگیری یا درمان عفونت‌ های دستگاه تنفسی فوقانی و سرماخوردگی استفاده می‌ شود. همچنین برای درمان اختلالات پوستی، بی اشتهایی، قاعدگی های سنگین یا دردناک، عفونت های سینوسی، سوء هاضمه و اختلالات التهابی نیز تاثیرات مفیدی داشته است.
با این حال تحقیقاتی که بتوانند به طور قطعی از مزایای فوق حمایت کنند، محدود هستند و نیاز به مطالعات انسانی بیشتری خواهد بود. مواردی که در ادامه اشاره می شوند، با استناد به مقالات منتشر شده توسط مرکز ملی اطلاعات زیست فناوری آمریکا جمع آوری شده اند:
- سرماخوردگی و عفونت های دستگاه تنفسی فوقانی
خوک طلایی یک درمان طبیعی محبوب برای عفونت های دستگاه تنفسی فوقانی از جمله سرماخوردگی است.
مطالعات سلولی و حیوانی نشان می دهند که بربرین، یکی از ترکیبات فعال اصلی در این گیاه می تواند به مبارزه با عفونت های ناشی از باکتری ها و ویروس ها کمک کند. این قابلیت شامل ویروس مسئول سرماخوردگی نیز می شود.
اما با وجود استفاده از خوک طلایی در بسیاری از مکمل های سرماخوردگی و تقویت کننده سیستم ایمنی، همچنان مشخص نیست که آیا اثرات مشاهده شده در حیوانات در مورد انسان نیز صدق می کند یا خیر.
این گیاه اغلب با اکیناسه در داروهای گیاهی سرماخوردگی ترکیب می شود. اکیناسه خود گیاهی بومی آمریکای شمالی است و به طور سنتی برای درمان عفونت ها از جمله سرماخوردگی مورد استفاده قرار می گیرد.

- عفونت های مجاری ادراری و قارچی
خوک طلایی یک داروی گیاهی رایج برای عفونت های دستگاه ادراری و همینطور عفونت های قارچی است.
مطالعات سلولی نشان می دهند که بربرین ممکن است از بدن شما در برابر باکتری ها و قارچ های مختلف محافظت کند. بربرین در عین حال می تواند مانع از چسبیدن باکتری ها به دیواره مثانه شود و به طور بالقوه از عفونت ادراری پیشگیری و یا حتی به درمان آن کمک کند.
همچنین اعتقاد بر این است که بربرین از تکثیر بیش از حد کاندیدا آلبیکانس، قارچی که به طور طبیعی در بدن انسان وجود دارد جلوگیری می کند.
زمانی که کاندیدا به تعداد معمول وجود داشته باشد، هیچ مشکلی برای سلامتی ایجاد نمی کند. با این حال اگر تکثیر این قارچ از کنترل خارج شود، می تواند باعث عفونت های مخمری واژن، برفک دهان، بثورات پوستی و عفونت های ادراری شود.
در یک مطالعه، افراد مبتلا به عفونت ادراری مکرر که ترکیبی از عصاره‌ های گیاهی حاوی بربرین را دریافت کرده بودند، نسبت به گروه کنترل ابتلای مجدد به این عفونت را کمتر تجربه کردند.
- آکنه و پسوریازیس
گیاهان حاوی بربرین مانند خوک طلایی ممکن است برای سلامت پوست مفید باشند.
مطالعات آزمایشگاهی حاکی از آن هستند که بربرین می تواند به مبارزه با P. acnes، باکتری مولد آکنه کمک کند. علاوه بر این، تحقیقات حیوانی نشان می دهند که پروفایل ضد التهابی بربرین بر درمان بیماری های التهابی پوست مانند پسوریازیس تاثیر گذار است.

- بهداشت دهان و دندان
دیده شده که خوک طلایی در زمینه محافظت از عفونت های دهان و دندان نیز موثر است.
بر اساس پژوهشی معتبر دهانشویه های گیاهی حاوی گیاهان مختلف و خوک طلایی، رشد باکتری های مسئول پلاک دندانی و التهاب لثه را کاهش می دهند.
مطالعه دیگری نشان می دهد که استفاده از این گیاه به عنوان خمیر دندان یا دهان شویه ممکن است به تسکین لثه های ملتهب کمک کند.
از جمله دیگر مزایای فوق العاده گیاه خوک طلایی می توان به موارد زیر اشاره کرد:
- بهبود هضم و مشکلات گوارشی
- کمک به کاهش سطح کلسترول و تری گلیسیرید
- کاهش قند خون و بهبود وضعیت دیابت
- بهبود علائم ابتلا به هرپس
احتیاط مصرف
هنگامی که گیاه خوک طلایی برای دوره های کوتاه و در دوزهای توصیه شده معمول مصرف شود، بی‌ خطر و ایمن محسوب می شود.
هرچند عوارض جانبی نادر است، اما می تواند شامل حالت تهوع، استفراغ و تضعیف عملکرد کبد باشد.
مکمل‌ های دارویی حاوی ریشه خشک شده معمولا بسته به صلاح دید پزشک و یا داروساز در دوزهای 0.5 تا 10 گرم سه بار در روز مصرف می‌ شوند. این در حالی است که تنتورهای الکلی و عصاره‌ های مایع در دوزهای 0.3 تا 10 میلی‌لیتر به صورت سه بار در روز توصیه شده اند.
خوک طلایی را همچنین می‌ توان به‌ عنوان چای با دم کردن 2 قاشق چای‌خوری از گیاه خشک در 240 میلی‌لیتر آب داغ به مدت حدود 15 دقیقه مصرف کرد.                           ",https://www.asriran.com/003UdS
832819,۱۴۰۱/۰۱/۱۰,سیاست خارجی,روسیه: همکاری خود با ایران را تقویت خواهیم کرد,طبق این بیانیه سرگئی لاوروف و حسین امیرعبداللهیان به ترتیب وزرای خارجه روسیه و ایران در حاشیه سومین نشست وزرای امور خارجه همسایگان افغانستان در چین دیدار و گفت‌وگو کرده‌اند.,"وزارت خارجه روسیه تاکید کرد که علی‌رغم تحریم‌های غرب همکاری خود با ایران را تقویت خواهند کرد.
    
به گزارش خبرگزاری آناتولی، وزارت امور خارجه روسیه طی بیانیه‌ای اعلام کرد که علی‌رغم تحریم‌های غرب علیه روسیه و ایران مسکو و تهران همکاری خود را در همه زمینه‌ها تقویت خواهند کرد.
 
طبق این بیانیه سرگئی لاوروف و حسین امیرعبداللهیان به ترتیب وزرای خارجه روسیه و ایران در حاشیه سومین نشست وزرای امور خارجه همسایگان افغانستان در چین دیدار و گفت‌وگو کرده‌اند.
 
در این بیانیه با اشاره به اینکه در این دیدار اجرایی دستورهایی صادر شده پس از دیدار ولادیمیر پوتین و ابراهیم رئیسی، روسای جمهور دو کشور در ماه ژانویه امسال مورد بحث قرار گرفته است، آمده است: با وجود تدابیر محدودکننده غیرقانونی علیه روسیه و ایران توسط تعدادی از کشورهای غیردوست، بر قصد دوجانبه برای تقویت همکاری‌ها در همه زمینه‌ها تاکید شد.
 
همچنین وزرای خارجه دو کشور وضعیت در اوکراین و افغانستان را نیز مورد بحث و بررسی قرار داده‌اند، به توجه روز افزون نسبت به برجام نیز اشاره شد.                           ",https://www.asriran.com/003UeZ
832818,۱۴۰۱/۰۱/۱۰,ورزشی,اولین واکنش وزارت ورزش به اتفاقات دیدار ایران و لبنان/ مشاور وزیر: مسببان وضع موجود ابایی برای گرا دادن به فیفا و AFC ندارند/ فدراسیون درخواست داده بود بازی در مشهد برگزار شود,نحوه بلیت‌فروشی، مشکلات عدیده در سامانه اعلامی فدراسیون، رعایت نشدن پروتکل های بهداشتی، حضور بیش از ظرفیت اعلام شده در استادیوم و ... مشکلات زیادی را برای هواداران ایجاد کرد.,"فارس: حدود ۲۴ ساعت پس از اتفاقات جنجالی دیدار روز گذشته تیم ملی فوتبال ایران مقابل لبنان، محسن معتمد کیا، مشاور رسانه ای وزیر ورزش به این موضوع واکنش نشان داد.
 
معتمد کیا عنوان کرد: ٢۴ ساعت پس از اتفاقات بازی مشهد همچنان انتقادهای مختلفی مطرح است. یک سو دلسوزان و هوادارانی هستند که نجیبانه همواره پشتیبان ورزش بوده‌اند و سوی دیگر معدود افرادی که بعنوان مسببان وضع موجود در فوتبال، به جای عذرخواهی و پاسخگویی از همین مردم نجیب، مثل همیشه مدعی‌اند... و خودشان را «قربانی» جا زده و ابایی هم برای گرا دادن به فیفا و AFC ندارند.
 
وی ادامه داد: فدراسیون به عنوان متولی فوتبال کشور از مدت‌ها قبل درخواست برگزاری بازی را در مشهد مطرح کرد و با وجود تجربه کم در برگزاری بازی‌های فوتبال ملی در خارج از تهران، با پیگیری فدراسیون این بازی به مشهد منتقل شد. در این بین نحوه بلیت‌فروشی، مشکلات عدیده در سامانه اعلامی فدراسیون، رعایت نشدن پروتکل های بهداشتی، حضور بیش از ظرفیت اعلام شده در استادیوم و ... مشکلات زیادی را برای هواداران ایجاد کرد.
 
مشاور وزیر ورزش و جوانان خاطرنشان کرد: سیاست وزارت ورزش و جوانان حمایت از ورود تماشاگران خانم به استادیوم‌هاست؛ سیاستی که در بازی قبلی تیم ملی اجرا شد و می‌تواند با رفع نواقص به الگویی برای سایر بازی‌ها تبدیل شود. فدراسیون فوتبال موظف است با بررسی اتفاقات رخ‌داده در بازی دیروز و دلجویی از افرادی که بدلیل ضعف‌ فدراسیون فوتبال در ساماندهی برگزاری بازی، دچار صدمه مادی و معنوی شدند، از آنها دلجویی کند. بزودی نتیجه خدمت مردم عزیز و رسانه‌ها ارائه خواهد شد.                           ",https://www.asriran.com/003UeY
832817,۱۴۰۱/۰۱/۱۰,سلامت,7 راه برای کاهش خطر انتشار ویروس تبخال,اسید لاکتیک ماست طبیعی، ماده‌ای است که مانع رشد زخم‌های سرد می‌شود. همچنین علائمی نظیر خارش و سوزش ناشی از تبخال را کم کرده و سبب تضعیف عفونت ناشی از آن می‌شود.,"تبخال عارضه‌ای جدی نیست و معمولا بعد از چند روز از بین می‌رود. بهترین کار این است که علائم آن را در اسرع وقت درمان کنید، چون خشک‌شدن ناحیه تاول‌زده، خطر انتقال ویروس تبخال را به دیگران کاهش می‌دهد.

فرادید نوشت: «تبخال یا زخم سردی که در اثر ویروس هرپس سیمپلکس ایجاد می‌شود، می‌تواند در قسمت‌های مختلف بدن خود را نشان دهد.
دو نوع ویروس هرپس سیمپلکس شناخته شده است که نوع اول آن به نام HSV مسئول زخم‌های سرد و تبخال‌های ناشی از سرماخوردگی است. این نوع تبخال در اطراف دهان یا روی صورت ایجاد می‌شود. این ویروس مسری است و از طریق تماس مستقیم دو فرد با یکدیگر به‌راحتی منتقل می‌شود. این ویروس معمولا تا آخر عمر با فرد باقی می‌ماند.
خوشبخانه تبخال یک عارضه جدی نیست و معمولا بعد از چند روز از بین می‌رود. بهترین کار این است که علائم آن را در اسرع وقت درمان کنید، چون خشک‌شدن ناحیه تاول‌زده، خطر انتقال ویروس تبخال را به دیگران کاهش می‌دهد.
راه‌های کاهش انتشار ویروس تبخال
یخ
عملکرد یخ به این شکل است که محیطی نامناسب برای رشد ویروس تبخال ایجاد کرده و همچنین دردهای ناشی از تبخال را به‌خوبی کاهش می‌دهد. بهتر است از کیسه یخ استفاده کنید تا این که خود یخ را مستقیما به کار ببرید. درمان با یخ را روزی سه بار و به مدت ۱۰ تا ۱۵ دقیقه انجام دهید.
نمک دریایی
خاصیت آنتی‌سپتیک و ضد ویروسی دارد و به درمان سریع عفونت لب منجر می‌شود. مصرف نمک دریایی مانع گسترس ویروس تبخال می‌شود. کمی از نمک دریایی را روی موضع تبخال قرار دهید. یادتان باشد که بلورهای نمک باید روی تبخال بچسبند. نمک را پس از ۱۰ دقیقه بشویید.
شیر سرد
شیر دارای ماده‌ای به نام لیزین است که پس از جذب توسط پوست، ویروسی را که سبب ایجاد تبخال می‌شود، مهار می‌کند. از طرفی دمای سرد شیر نیز دردهای تبخال را کم خواهد کرد. پنبه را در شیر زده و کاملا چندین بار در روز روی زخم بزنید. می‌توانید از همان لحظه که احساس کردید زخم‌ها تشکیل شده‌اند، از این مرهم استفاده کنید.
گوجه‌فرنگی
آنتی‌اکسیدان‌های موجود در گوجه‌فرنگی برای تحریک بازسازی سلولی در مناطقی که تحت تاثیر زخم تبخال هستند، ایده‌آل است. مصرف گوجه‌فرنگی سرعت رشد میکروارگانیسم‌ها را کاهش می‌دهد. کمی گوجه‌فرنگی رنده‌شده را برای ۳۰ دقیقه روی تبخال قرار دهید و این کار را روزی دو بار تکرار کنید.
ماست طبیعی
اسید لاکتیک ماست طبیعی، ماده‌ای است که مانع رشد زخم‌های سرد می‌شود. همچنین علائمی نظیر خارش و سوزش ناشی از تبخال را کم کرده و سبب تضعیف عفونت ناشی از آن می‌شود.
شیرین‌بیان
نشان داده شده که عناصر و ترکیبات موجود در شیرین‌بیان زمان بهبودی تبخال را سرعت می‌بخشد. به طور منظم شیرین‌بیان بخورید یا مکمل‌های شیرین‌بیان مصرف کنید. می‌توانید کمی از پودر مکمل شیرین‌بیان را به صورت خمیر درآورده و چندین بار در روز به طور مستقیم روی محل زخم ضربه‌ای استفاده کنید.
عصاره دانه گریپ‌فروت
دانه گریپ‌فروت خواص ضد ویروسی دارد و می‌تواند منجر به کاهش فعالیت منفی ویروس تبخال شود. این عصاره دارای ویتامین سی است که به تعمیر پوست آسیب‌دیده کمک می‌کند و مانع ایجاد میکروارگانیسم‌ها می‌شود. کافی است دو قطره از عصاره این دانه را روی منطقه آسیب‌دیده قرار دهید و این کار را دو بار در روز تکرار کنید.
                           ",https://www.asriran.com/003UeX
832816,۱۴۰۱/۰۱/۱۰,حوادث,دستگیری اشرار مسلح در جنوب تهران,وی افزود: این درگیری موجب ایجاد رعب و وحشت برای اهالی محله شده و پیش از این نیز مزاحمت‌هایی برای اهالی داشتند.,"فرمانده انتظامی ری گفت: چهار نفر از اشرار و عوامل درگیری مسلحانه در محدوده محله «باروتکوبی» دولت‌آباد ری دستگیر شدند.
 
سرهنگ دوستعلی جلیلیان در گفتگو با مهر با تأیید درگیری مسلحانه در محله «باروتکوبی» دولت‌آباد ری اظهار کرد: با توجه به دریافت گزارش‌هایی مبنی بر وقوع درگیری مسلحانه در محله «باروتکوبی» دولت‌آباد ری با ورود سریع و جدی دادستانی و نیروی انتظامی چهار نفر از عوامل این درگیری دستگیر شده‌اند و هم اکنون تحقیقات و بررسی‌های کارشناسی در این زمینه ادامه دارد.
 
وی افزود: این درگیری موجب ایجاد رعب و وحشت برای اهالی محله شده و پیش از این نیز مزاحمت‌هایی برای اهالی داشتند.
 
فرمانده انتظامی ری بیان کرد: با توجه به اشراف اطلاعاتی نیروی‌ها انتظامی و قضائی و هم چنین اطلاعات به دست آمده از افراد دستگیر شده این اشرار که از طریق فضای مجازی اقدام به انتشار فیلم‌هایی مبنی بر ادامه درگیری و تهدید می‌کردند، دستگیر شدند.
 
جلیلیان گفت: امنیت و آسایش عمومی جزو اصلی‌ترین اولویت‌ها و خط قرمز ما بوده و شبانه‌روز درصدد تأمین امنیت و آسایش هستیم و برخورد قضائی با اشرار و اغتشاشگران بدون اغماض خواهد بود.                           ",https://www.asriran.com/003UeW
832815,۱۴۰۱/۰۱/۱۰,اقتصادی,اولین یارانه سال ۱۴۰۱ امشب (چهارشنبه) واریز می‌شود,شانزدهمین قسط از پرداخت دومین مرحله وام یک میلیون تومانی کرونایی در این ماه، از حساب سرپرستان خانواده‌هایی که این وام را دریافت کرده‌اند، کسر خواهد شد.,"اولین یارانه سال ۱۴۰۱ ساعت ۲۴ چهارشنبه ۱۰ فروردین به حساب سرپرستان خانوار واریز می‌شود.
 
به گزارش باشگاه خبرنگاران، بیست و نهمین مرحله یارانه معیشتی ساعت ۲۴ روز چهارشنبه ۱۰ فروردین به حساب سرپرستان خانوار واریز می‌شود. 
 
شانزدهمین قسط از پرداخت دومین مرحله وام یک میلیون تومانی کرونایی در این ماه، از حساب سرپرستان خانواده‌هایی که این وام را دریافت کرده‌اند، کسر خواهد شد.
 
مانند دوره‌های قبل، یارانه معیشتی برای خانواده‌های یک نفره ۵۵ هزار تومان، خانواده‌های دو نفره ۱۰۳ هزار تومان، خانواده‌های سه نفره ۱۳۸ هزار تومان، خانواده‌های چهار نفره ۱۷۲هزار تومان و خانواده‌های پنج نفره و بیشتر ۲۰۵ هزار تومان است.                           ",https://www.asriran.com/003UeV
832814,۱۴۰۱/۰۱/۱۰,ورزشی,درگذشت پزشک فیفا در درگیری هواداران نیجریه و غنا,در این بیانیه آمده است، کابونگو در نزدیکی رختکن تیم ملی غنا پیدا شد، او مورد ضرب و شتم قرار نگرفت، اما در نتیجه ایست قلبی جان باخت.,"یک پزشک فدراسیون جهانی فوتبال در جریان هجوم هواداران نیجریه به زمین پس از ناکامی در صعود به جام جهانی ۲۰۲۲ درگذشت.
 
به گزارش باشگاه خبرنگاران، در پی تساوی خانگی یک - یک شب گذشته (سه‌شنبه) تیم ملی فوتبال نیجریه مقابل غنا در دیدار برگشت از دور پایانی مرحله پلی‌آف انتخابی جام جهانی ۲۰۲۲ قطر در قاره آفریقا، هواداران خشمگین نیجریه پس از به صدا در آمدن سوت پایان بازی با هجوم به زمین شروع به تخریب هر آنچه که در زمین بود، کردند.
 
در میان اغتشاشات هواداران نیجریه، یک پزشک فیفا جان خود را از دست داد. دکتر ژوزف کابونگو پزشک زامبیایی که در این بازی به‌عنوان افسر دوپینگ ایفای نقش می‌کرد، جان خود را از دست داد. فدراسیون فوتبال زامبیا امروز با انتشار بیانیه‌ای از درگذشت این پزشک در حین انجام ماموریتش خبر داد.
 
در حالی که کالینز آتا پوکو، روزنامه‌نگار غنائی گزارش داده بود که کابانگو مورد ضرب و شتم قرار گرفته و در ازدحام جمعیت گرفتار شد و پس از انتقال به بیمارستان در آنجا جان باخت، فدراسیون فوتبال نیجریه (NFF) با انتشار بیانیه‌ای گزارش‌هایی مبنی بر مرگ جوزف کابونگو، سخنگوی کنفدراسیون فوتبال آفریقا (CAF) در ازدحام جمعیت و درگیری هواداران نیجریه و غنا را رد کرد.
 
در این بیانیه آمده است، کابونگو در نزدیکی رختکن تیم ملی غنا پیدا شد، او مورد ضرب و شتم قرار نگرفت، اما در نتیجه ایست قلبی جان باخت.
 
دکتر کابونگو ناگهان احساس خفگی کرد. دیکسون آدول اوکلو، افسر امنیتی فیفا از اوگاندا نیز شاهد این حادثه بود. ما سعی کردیم همان جا او را احیا کنیم، اما وقتی نتیجه نداد، او را سوار آمبولانس کردیم و سریعا به بیمارستان آپو بردیم، جایی که او درگذشت. این یک حادثه بسیار غم انگیز است و همه شوکه شده اند که برخی افراد با گفتن اینکه او از هواداران کتک خورده است، مفهوم وحشتناکی به آن داده اند. این دروغ است. او در نتیجه ایست قلبی ناگهانی فوت کرد.                            ",https://www.asriran.com/003UeU
832813,۱۴۰۱/۰۱/۱۰,ورزشی,خبرگزاری فارس: مخالفت با ورود بانوان به ورزشگاه به خاطر حفظ حرمت خودشان است,آنچه از مشهد در رسانه ها مخابره شد و تصاویری که از میزان حضور و نحوه بلیت فروشی دیده شد حاکی از آن است که مدیریت امور از دست متصدیان امر خارج شده بود و در چنین شرایطی حتما ورود بانوان به ورزشگاه می توانست مشکلات بیشتری ایجاد کند.,"خبرگزاری فارس نوشت: ماجرای عدم ورود بانوان به ورزشگاه در بازی تیم های ملی ایران و لبنان واکنش های زیادی برانگیخت. واکنش هایی که برخی از آنها در پازل سیاسی جریان ضدانقلاب قرار گرفت و خواسته یا ناخواسته اهداف دشمنان را پیش برد.؟
 
حواشی پیش آمده در دیدار تیم‌های ملی ایران و لبنان در خصوص عدم اجازه حضور بانوان در ورزشگاه واکنش‌های زیادی به همراه داشت.
 
سوء مدیریتی که در مشهد رخ داد
 
۴ فروردین مهدی سلاطین رئیس اداره ورزش و جوانان مشهد از برگزاری بدون تماشاگر بازی ایران و لبنان در ورزشگاه امام رضا(ع) خبر داد. وی دلیل این امر را تصمیم ستاد کرونا اعلام کرده بود.
 
ششم فروردین محمد جماعت مدیر رسانه ای تیم ملی فوتبال ایران در توییتی اعلام کرد که بازی تیم های ایران و لبنان با تماشاگر خواهد بود. با این حال در این تاریخ هنوز حضور بانوان در این بازی مشخص نشده بود.
 
دو روز بعد یعنی در ۸ فروردین برخی رسانه ها اعلام می کنند که بانوان هم می توانند وارد ورزشگاه بشوند. فدراسیون فوتبال هم نحوه بلیت فروشی را در این روز اعلام می کند.
 
اما روز مسابقه اخباری که از مشهد و از پشت درهای ورزشگاه مخابره شد حاکی از عدم امکان ورود بانوان به ورزشگاه بود. برخی از بانوان حاضر در محوطه ورزشگاه در مصاحبه با رسانه ها اعلام میکنند که بلیت نیز تهیه کرده اند اما اجازه ورود صادر نشده است.
 
فدراسیون فوتبال در واکنش به این ماجرا طی اطلاعیه ای اعلام کرد تنها به ۹ نفر خانم بلیت فروخته و بقیه بلیت ها توسط افراد سودجو در اختیار مردم قرار گرفته است.
 
عدم فراهم بودن شرایط و بستر لازم، ضعف در اطلاع رسانی و شفاف سازی از نحوه حضور بانوان، عدم تدبیر در برخورد درست با افرادی که برای ورود به ورزشگاه آمده بودند، و مهم تر از همه چرایی انجام چنین بازی مهمی در مشهد آنهم در ایام تعطیلات عید مسائلی است در این ماجرا به چشم می خورد.
 
نکته مهم این است که شرایط برای حضور بانوان در پایتخت کشور با همه امکاناتی که وجود دارد به تازگی در حال فراهم شدن است و طبیعی است شهرستان های مختلف هنوز چنین استانداردی را فراهم نکرده باشند.
 
آنچه از مشهد در رسانه ها مخابره شد و تصاویری که از میزان حضور و نحوه بلیت فروشی دیده شد حاکی از آن است که مدیریت امور از دست متصدیان امر خارج شده بود و در چنین شرایطی حتما ورود بانوان به ورزشگاه می توانست مشکلات بیشتری ایجاد کند.
 
با این حال مسئله حضور بانوان در ورزشگاه ها، در سالهای گذشته همواره محل تامل بوده است. این ماجرا موافقان و مخالفانی داشته است.
 
مخالفان حضور بانوان در ورزشگاه ها چه می گویند؟
 
چند دلیل اصلی وجود دارد: اول عدم فراهم بودن شرایط و زیرساخت های لازم برای حضور بانوان در ورزشگاه ها. دوم حکم شرعی برخی از مراجع در مورد حرمت حضور بانوان در ورزشگاه ها که بخش عمده علت این احکام شرعی نیز ناظر به همین نبود شرایط مناسب برای حضور بانوان در ورزشگاه ها است.
 
چنان که رحیم پور نیز می گوید مسئله مدیریت محیط و فراهم کردن زیرساخت ورزشگاه های کشور است. اگر شرایط استادیوم های ورزشی به نحوی باشد که امکان حضور با آرامش و در شان بانوان فراهم گردد، این حضور عملا هیچ تفاوتی با حضور بانوان در سینما یا جامعه نخواهد داشت.
 
مطالبه اصلی در این ماجرا پیگیری برای اصلاح زیرساخت های لازم جهت حضور درست بانوان در ورزشگاه ها است. نشانه ها و قرائن نیز حاکی از آن است که این مسائل در حال برطرف شدن است و به زودی شرایط برای حضور بانوان در ورزشگاه ها فراهم خواهد شد.
 
واکنش ها به این ماجرا چند دسته شد:
 
دسته اول: دغدغه مندان و مردمی که نسبت به حضور بانوان در ورزشگاه ها حساس بودند: شاید طیف اندکی از بانوان دغدغه حضور در ورزشگاه را داشته باشند اما همان ها نیز نظرشان محترم است و باید نسبت به فراهم شدن بستر لازم تلاش کرد. این طیف وقتی سو مدیریت را در نحوه برگزاری مسابقه ایران و لبنان می بیند طبیعی است نسبت به ماجرا حساس می شود و در فضای مجازی وارد اعلام موضع می شود.
 
دسته دوم: ورشکستگان سیاسی: برخی افراد و رسانه های جمعی که به هر بهانه ای به دنبال نشانه رفتن علیه جناح سیاسی رقیب هستند و با هر عنوانی تلاش می کنند نظام اسلامی را به چالش بکشند. به عنوان مثال بخشی از جریان اصلاح طلب تلاش می کند نظام جمهوری اسلامی ایران را با طالبان مقایسه کند و در یک اینفوگرافیک نشان می دهد که تنها ایران و افغانستان است که اجازه ورود بانوان به ورزشگاه ها را نمی دهد. این همانند سازی، پروژه ای است که طی ماههای گذشته بی بی سی و اینترنشنال سعودی کلید زده اند و اکنون برخی رسانه های اصلاح طلب تلاش دارند آن را ادامه دهند.
 
این جریان با چشم بستن به روی واقعیت ها نمی خواهد متوجه شود که اگر مخالفتی با ورود بانوان در ایران به ورزشگاه ها بوده دلیل آن حفظ حرمت زن و احترامی است که به جایگاه زن در کشورمان قائل بودیم. این جریان نه آنچه در غرب اتفاق میافتد را می تواند درست تحلیل کند و نه آنچه در ایران رقم میخورد و نه حتی آنچه در افغانستان اتفاق افتاده است را دقیق می فهمد. زنی که در غرب یک کالای مصرفی است برای این جریان الگو است و زنی که در ایران بهشت را زیرپایش شناخته ایم را محجور می داند.
 
دسته سوم: جریان ضدانقلاب: که تلاش می کند نقاط قوت مردم ایران را نشانه بگیرد و از آنها یک شکست بسازد.
 
در شرایط کنونی که فوتبال ایران با اقتدار به جام جهانی صعود کرده است، بی بی سی، اینترنشنال، رادیو فردا و اکانت های آلبانی نشین و ... پالس تحریم فوتبال را از برخی ورشکستگان سیاسی داخلی دریافت کرده اند و آن را ادامه می دهند. تلاش این جریان برای وادار کردن فیفا جهت ورود به ماجرا است تا بر اساس آن ضربه ای به ورزش کشور وارد کند.                           ",https://www.asriran.com/003UeT
832812,۱۴۰۱/۰۱/۱۰,فرهنگی/هنری,موزه ملی ۱۳ فروردین تعطیل است,این مجموعه تاریخی اعلام کرده که تعطیلی روز شنبه، سیزدهم فروردین ماه ۱۴۰۱ بنا بر ابلاغ اداره کل موزه‌ها و اموال منقول تاریخی و فرهنگی وزارت میراث فرهنگی، صنایع دستی و گردشگری صورت می‌گیرد.,"موزه ملی ایران از تعطیلی این مجموعه در سیزدهم فروردین ماه همزمان با روز طبیعت خبر داد.

به گزارش ایسنا، موزه ملی که بیشترین یافته‌های باستان‌شناسی حاصل از کاوش‌های علمی از دوران پارینه‌سنگی تا اسلامی در قالب دو موزه «ایران باستان» و «باستان شناسی و هنر اسلامی ایران» را به نمایش گذاشته، این روزها محل برگزاری نمایشگاه های موقت «مرگ در نمک»، «آجرهای سه‌هزارساله استردادی از سوئیس»، «شاهنامه به روایت موزه ملی» و «تمبرهای نوروزی» است.
این مجموعه تاریخی اعلام کرده که تعطیلی روز شنبه، سیزدهم فروردین ماه ۱۴۰۱ بنا بر ابلاغ اداره کل موزه‌ها و اموال منقول تاریخی و فرهنگی وزارت میراث فرهنگی، صنایع دستی و گردشگری صورت می‌گیرد.
موزه ملی ایران از روز ۱۴ فروردین طبق روال عادی پذیرای  بازدیدکنندگان است.
ساعت بازدید از موزه ملی در روزهای عادی از ۹ صبح تا ۱۹ است که بلیت ورودی آن برای بازدیدکننده ایرانی ۱۰ هزار تومان است.
پیش از این، کاخ‌های سعدآباد، نیاوران و گلستان از تعطیلی این مجموعه‌ها در روز سیزدهم فروردین ۱۴۰۱، همزمان با روز طبیعت خبر داده‌اند.
                           ",https://www.asriran.com/003UeS
832811,۱۴۰۱/۰۱/۱۰,ورزشی,فدراسیون فوتبال مقصر اصلی اتفاقات بازی ایران و لبنان/ نه از عذرخواهی خبری است، نه استعفا,این بیانیه که مشخص نیست توسط چه کسی یا چه کسانی نوشته شده ابهامات مربوط به حواشی تلخ بازی ایران و لبنان را بیشتر کرد. در بیانیه فدراسیون فوتبال تلاش شده این فدراسیون را در اتفاقات بازی ایران و لبنان بدون تقصیر جلوه دهد.,"با توجه به اتفاقات بازی ایران و لبنان کمترین توقع از اعضای هیئت رئیسه فدراسیون، عذرخواهی و استعفا است.
 
به گزارش ایرنا، تبعات مربوط به اتفاقات بازی تیم‌های ملی ایران و لبنان در چارچوب مرحله مقدماتی جام جهانی قطر همچنان ادامه دارد و در این میان فدراسیون فوتبال تلاش می کند به هر نحو ممکن از مسئولیت اتفاقات این بازی شانه خالی کند.
مشهد چگونه میزبان بازی ایران و لبنان شد؟
در همان زمان که شهاب الدین عزیزی خادم ریاست فدراسیون فوتبال را بر عهده داشت تلاش‌ها برای برگزاری دیدار تیم ملی فوتبال ایران مقابل لبنان در شهری به جز تهران آغاز شد. در بیست و چهارم بهمن سال گذشته مجتبی خورشیدی، سرپرست وقت تیم ملی فوتبال در گفت وگویی عنوان کرد که « با توجه به تأکید رئیس فدراسیون راجع به توسعه فوتبال در استان‌ها، این تمایل وجود دارد بازی مقابل لبنان در یکی از شهرهای مشهد، اصفهان، تبریز و اهواز که استانداردهای لازم فیفا را برای برگزاری این دیدار داشته باشند، انجام شود و اگر این اتفاق رخ بدهد، به نظرم می‌تواند رویداد خوب و خوشایندی برای فوتبال ایران باشد. تیم ملی فوتبال تمام سعی خود را انجام می‌دهد تا این دو بازی را نیز با پیروزی پشت سر بگذارد و همچنان صدرنشینی خود را حفظ کند.»
 

 
تنها ۴ روز پس از این اظهارنظر، عزیزی خادم از ریاست فدراسیون فوتبال عزل و در در ادامه خورشیدی هم از سرپرستی تیم ملی فوتبال کنار گذاشته شد. حمید استیلی تنها چند روز پس از انتصابش به عنوان سرپرست جدید تیم ملی گفت: «صحبت‌هایی را انجام می‌دهیم که این بازی شاید در مشهد برگزار شود.»
 
انتخاب مشهد به عنوان میزبان بازی ایران و لبنان قابل پیش‌بینی بود؛ چرا که احسان اصولی، عضو هیئت رئیسه فدراسیون فوتبال، ریاست هیئت فوتبال استان خراسان رضوی را بر عهده دارد. در نوزدهم اسفند سال گذشته اصولی در حاشیه مجمع هیئت فوتبال استان خراسان رضوی در خصوص انتخاب مشهد به عنوان میزبان بازی ایران و لبنان گفت: «موضوع را در هیئت‌رئیسه مطرح کردیم که خوشبختانه مشهد به‌عنوان میزبان انتخاب شد.» اصولی حتی پا را فراتر از میزبانی از یک بازی تشریفاتی گذاشت و عنوان کرد: «الان ما درخواست جام ملت‌های آسیا را داده‌ایم یا میزبانی جام باشگاه‌های آسیا را می‌توانیم داشته باشیم، آن ظرفیت باید در عمل دیده شود و معرفی شود و در آن یک رویداد و مسابقه‌ی رسمی و بین‌المللی برگزار شود.»
 
اینکه اصولی تا چه حد در برگزاری بازی ایران و لبنان در مشهد نقش داشته، تا حدود زیادی مشخص است؛ اما در هر شرایطی مشهد یا هر شهری غیر از تهران نمی‌توانست میزبان این بازی شود؛ چرا که برخی مسائل مورد توجه فیفا باید مو به مو اجرا شود که انجام این موارد در شهرهایی غیر از تهران تقریبا غیرممکن است.
سردرگمی مسئولان برای حضور تماشاگران در ورزشگاه
تا همین هفته پیش قرار بود بازی ایران و لبنان بدون حضور تماشاگران برگزار شود. در چهارم فروردین امسال مدیر روابط عمومی دانشگاه علوم پزشکی مشهد از برگزاری بدون تماشاگر دیدار تیم‌های ایران و لبنان در ورزشگاه امام رضا(ع) خبر داده بود. وی در مصاحبه‌ای گفت: «بنا بر مصوبه ستاد کرونا دیدار ایران و لبنان در چارچوب آخرین هفته از دور مقدماتی جام جهانی ۲۰۲۲ قطر بدون حضور تماشاگران در ورزشگاه امام رضا(ع) مشهد برگزار خواهد شد. در حال حاضر مشهد در وضعیت زرد کرونایی قرار گرفته و بخش مراقبت‌های ویژه نسبت به ۲ ماه گذشته در شرایط خوبی قرار دارد اما در طول سه روز گذشته موارد مراجعه سرپایی کرونا در مشهد افزایش پیدا کرده است.»
 

 
۲ روز بعد و در ششم فروردین، مدیر رسانه‌ای تیم ملی فوتبال اعلام کرد «بازی ایران و لبنان با حضور تماشاگران برگزار می‌شود.» ابتدا قرار بود تنها به میزان یک سوم گنجایش ورزشگاه امام رضا(ع) بلیت فروخته شود؛ اما در نهایت تصمیم گرفته شد که برای نیمی از گنجایش ورزشگاه بلیت عرضه شود. در نهایت بازی ایران و لبنان با حضور تماشاگران برگزار شد. نکته عجیب اینکه فدراسیون فوتبال هیچ اظهارنظری رسمی در خصوص اینکه بانوان می‌توانند این بازی را از نزدیک تماشا کنند یا خیر انجام نداد؛ اما سامانه مربوط به فروش بلیت اجازه خرید بلیت بازی را به بانوان داده بود.
 
حتی بخشی از سکوهای ورزشگاه امام رضا(ع) هم برای حضور بانوان در نظر گرفته شده بود؛ اما نیروی انتظامی اجازه ورود بانوان را به این ورزشگاه نداد. این اتفاق نشان داد مسئولان فدراسیون فوتبال هیچ هماهنگی با مسئولان استانی برای حضور بانوان در ورزشگاه انجام نداده بودند که در نهایت این موضوع باعث شد بانوان دارای بلیت پشت درهای ورزشگاه امام رضا (ع) بمانند.
فرار مسئولان فدراسیون فوتبال از پاسخگویی
بازی ایران و لبنان به پایان رسید و این درحالیست که هیچ کدام از بانوان دارای بلیت نتوانستند این بازی را از نزدیک تماشا کنند. از طرف دیگر در بین دو نیمه بازی ایران و لبنان درهای ورزشگاه به روی کسانی که بدون بلیت و در بیرون ورزشگاه حضور داشتند باز شد تا هم حقوق تماشاگرانی که بلیت خریداری کرده بودند تضییع شود و هم هرج و مرج زیادی در داخل و خارج ورزشگاه شکل بگیرد. ضمن اینکه در این هرج و مرج به وجود آمده خبری از رعایت شیوه نامه های بهداشتی نبود.
 
اصولی که پیش از این مدام تیتر رسانه‌ها بود و ادعاهای عجیبی مثل میزبانی از جام ملت‌های آسیا یا فینال جام باشگاه‌های آسیا مطرح می‌کرد از زمانی که سوت پایان بازی ایران و لبنان‌زده شد هیچ صحبتی در خصوص اتفاقات تلخی که برای تماشاگران رخ داد انجام نداد تا اینگونه تلاش کند آب‌ها از آسیاب بیفتد. فدراسیون فوتبال در پی این اتفاق بیانیه‌ای صادر کرد. این بیانیه که مشخص نیست توسط چه کسی یا چه کسانی نوشته شده ابهامات مربوط به حواشی تلخ بازی ایران و لبنان را بیشتر کرد. در بیانیه فدراسیون فوتبال تلاش شده این فدراسیون را در اتفاقات بازی ایران و لبنان بدون تقصیر جلوه دهد.
 

 
در بیانیه فدراسیون فوتبال که بیشتر شبیه یک فرار رو به جلو است آمده: «فروشندگان بلیت‌های جعلی مقصرِ اتفاقاتی هستند که در حاشیه دیدار ایران و لبنان رخ داد. متأسفانه برخی افراد سودجو در حاشیه برگزاری این مسابقه اقدام به چاپ و فروش بلیت‌های جعلی کردند که با ورود نهادهای مرتبط با متخلفین برخورد لازم صورت پذیرفته با این وجود زنانی که از این مرکز غیرمعتبر بلیت خریده بودند به عدم امکان ورود به ورزشگاه با در دست داشتن بلیت‌های خریداری‌شده جعلی معترض بودند که طبیعی است امکان ورود با استفاده از این بلیت‌ها وجود نداشته است. »
 
اینکه فدراسیون فوتبال چنین ادعایی کرده چندان با واقعیت‌ها همخوانی ندارد؛ چرا که افراد دارای بلیت که پشت درهای ورزشگاه امام رضا(ع) مانده بودند عنوان می‌کردند که از سامانه بلیت فروشی متعلق به فدراسیون فوتبال بلیت تهیه کرده‌اند.
موضع گیری رئیس جمهور و دادستان کل کشور در خصوص اتفاقات بازی
در ادامه موضع‌گیری‌ها و واکنش‌ها به اتفاقات بازی ایران و لبنان، حجت الاسلام والمسلمین محمدجعفر منتظری، دادستان کل کشور در این خصوص گفت: «اینکه ابتدا بلیت بفروشند و بعد مانع شوند قابل قبول نیست بنابراین این اقدام را به هیچ وجه قابل قبول و تأیید نمی‌دانم و نه تنها عذرخواهی کافی نیست بلکه باید وجوه دریافتی را به آن‌ها بازگردانند و عذرخواهی جدی کنند. »
 
دادستان کل کشور در ادامه اظهار داشت: «گزارش این اتفاق به ما رسیده است اما نکته‌ای که وجود دارد این است که اولاً مسئولان باید تدبیر می‌کردند اگر جایگاه مناسب برای خانم‌ها بوده و شرایط به گونه‌ای بوده که می‌توانستند برای آنها بلیت بفروشند قطعاً باید متناسب با آن، ظرفیت و جایگاه مناسب پیش‌بینی می‌کردند و اگر شرایط مهیا نبوده و امکان حضور خانم‌ها در ورزشگاه وجود نداشته از ابتدا باید تدبیر می‌کردند و بلیت نمی‌فروختند. »
 
این اظهارات دادستان کل کشور خط بطلانی بود به ادعاهای فدراسیون فوتبال. اینکه در بیانیه فدراسیون فوتبال حتی کلمه‌ای مبنی بر عذرخواهی نیامده یک رفتار زشت و غیر حرفه‌ای محسوب می‌شود و چه بسا اینکه اگر اتفاقات تلخ بازی ایران و لبنان در کشورهای دیگر رخ می داد مسئولان فدراسیون فوتبال آن کشورها اقدام به استعفای دسته جمعی می‌کردند. این اتفاقات آنقدر حاد بود که رئیس جمهور به وزیر کشور ماموریت داد تا فرآیند فروش بلیط، عدم رعایت شیوه‌نامه‌های بهداشتی ابلاغی ستاد ملی مقابله با کرونا در رعایت سقف مجاز حضور تماشاچیان در ورزشگاه و نیز تضییع حقوق شهروندانی که برای تماشای مسابقه ایران و لبنان بلیت تهیه کرده بودند را بررسی و گزارش آن را ارائه کند.
 

سکوت عجیب وزارت ورزش
سکوت وزارت ورزش و موضع منفعلانه این وزارتخانه در خصوص اتفاقات دیدار ایران و لبنان هم تعجب آور است. در شرایطی که رئیس جمهور و دادستان کل کشور نسبت به این اتفاقات واکنش نشان دادند و خواستار رسیدگی شدند وزیر ورزش و جوانان حتی اظهارنظری هم در خصوص این موضوع نکرد. انتظار می رفت حمید سجادی به عنوان متولی ورزش کشور بلافاصله پس از پایان بازی ایران و لبنان به اتفاقات و حواشی این بازی ورود می کرد.
مسببان اتفاقات بازی ایران و لبنان چه کسانی بودند؟
فاجعه‌ای که فدراسیون فوتبال مسبب اصلی آن بود یکی از تاریک‌ترین نقاط تاریخ فوتبال ایران محسوب می‌شود و از همه بدتر عدم عذرخواهی فدراسیون فوتبال در خصوص این وقایع است. چگونه می‌شود دادستان کل کشور که هیچ نقشی در برگزاری این بازی نداشت بابت اتفاقات بازی ایران و لبنان از مردم عذرخواهی می‌کند؛ اما خبری از عذرخواهی رسمی فدراسیون فوتبال نیست؟
 
خبرنگار ایرنا برای اینکه مسئولان فدراسیون فوتبال هم حق پاسخگویی داشته باشند با تعدادی از اعضای هیئت رئیسه این فدراسیون همچون احمد براتی، احسان اصولی، مهرداد سراجی و بهرام رضاییان تماس گرفت که به جز رضاییان هیچ کدام از آنها به این تماس ها پاسخی ندادند.
عضو هیئت رئیسه فدراسیون فوتبال: خداراشکر صعود مقتدرانه ای به جام جهانی داشتیم
بهرام رضاییان، عضو هیئت رئیسه فدراسیون فوتبال در واکنش به حواشی بازی ایران و لبنان و اینکه چرا مشهد به عنوان میزبان این بازی انتخاب شد، به ایرنا گفت: من در مشهد نبودم که ببینم چه اتفاقاتی در این بازی رخ داد. ورزشگاه امام رضا(ع) جزو تاپ ترین ورزشگاه های کشور است. زمانی که ما این شهر را برای میزبانی بازی ایران و لبنان انتخاب کردیم فکر می کردیم به خاطر شرایط کرونا بازی بدون تماشاگر برگزار می شود.
 
وی در مورد اینکه چرا با وجود فروش بلیت به خانم ها، اجازه حضور آنها در ورزشگاه داده نشد، عنوان کرد: من در جریان این موضوع نیستم.
 

 
عضو هیئت رئیسه فدراسیون فوتبال درباره اینکه این فدراسیون در بیانیه ای که منتشر کرد چرا عذرخواهی نکرد، اظهار داشت: من اطلاعی از بیانیه ندارم و هر زمان که این بیانیه را بخوانم می توانم درباره آن صحبت کنم.
 
رضاییان در پاسخ به این سوال که اداره فدراسیون فوتبال به صورت سرپرستی چقدر در اتفاقات تلخ مربوط به بازی ایران و لبنان نقش داشته، تصریح کرد: سرپرست فدراسیون نقش رئیس فدراسیون را دارد. در نهایت اینکه امیدوارم همه کمک کنیم این فضا آرام شود. خداراشکر تیم ملی فوتبال صعود مقتدرانه ای به جام جهانی داشت.  
عذرخواهی و استعفا، کمترین توقع از هیئت رئیسه فدراسیون فوتبال
در حال حاضر حتی در هیئت رئیسه فدراسیون فوتبال هم اختلافات زیادی به چشم می‌خورد. در این میان مهرداد سراجی، عضو هیئت رئیسه فدراسیون فوتبال که یکی از بانیان عزل عزیزی خادم از ریاست فدراسیون فوتبال محسوب می شود  در توئیتی اصولی را مقصر اتفاقات مشهد معرفی کرده است. او در توئیتی خود نوشته:«در مشهد اصولی ضایع شده». این توئیتی سراجی که مستقیما احسان اصولی را نشان گرفته نشان دهنده اختلافات بین اعضای هیئت رئیسه فدراسیون فوتبال است.
 

 
نقش هیئت رئیسه فدراسیون فوتبال در اتفاقات بازی ایران و لبنان غیرقابل انکار است؛ اما چگونه سراجی هیچ سهمی را در این اتفاقات برای خودش قائل نیست؟ اگر سراجی در هیچ کدام از تصمیمات هیئت رئیسه فدراسیون فوتبال دخیل نبوده بهتر است همین امروز از سمت خود استعفا کند؛ در غیر این صورت او هم به اندازه سایر اعضای هیئت رئیسه فدراسیون فوتبال مقصر این اتفاقات است.
 
در روزهایی که فدراسیون فوتبال به معنای واقعی بی‌در و پیکر است لازم و ضروری است هیئت رئیسه این فدراسیون در وهله اول بابت اتفاقات بازی ایران و لبنان عذرخواهی و حتی استعفا کنند و در ادامه زمینه را برای برگزاری هر چه سریع‌تر انتخابات این فدراسیون فراهم کنند.
 
                           ",https://www.asriran.com/003UeR
832810,۱۴۰۱/۰۱/۱۰,سیاسی,نماینده مجلس: کاری نکنیم که کارمندان مجبور به روزه‌خواری شوند,گاهی مواقع نیاز است رسانه‌ها با ظرافت و هنر خبری خود مدیران و مسئولانی که کم کار و دلسرد هستند را فعال کنند.,"نماینده مردم اردستان در مجلس شورای اسلامی گفت: نباید کار را چنان سخت کنیم که کارگر و کارمند مجبور به روزه خواری شوند به طوری که اهمیت نماز، روزه و فرهنگ دینی کاهش یابد.

حجت‌الاسلام سیدصادق طباطبایی‌نژاد، امروز(چهارشنبه ۱۰ فروردین) در نشست خبری، اظهار کرد: طولانی شدن بهره برداری پروژه‌های نیمه تمام ورزشی در شهر اردستان مانند استخر شنا و زورخانه باعث گلایه مردم و جوانان شده است که امیدواریم با رایزنی‌هایی که انجام شده و اعتباراتی که امسال برای این دو پروژه تخصیص پیدا کرده است به پایان برسد.
وی با بیان اینکه از رسانه های شهرستان انتظار داریم نتیجه فعالیت و انتقاداتشان به نفع مردم باشد، افزود: گاهی مواقع نیاز است رسانه‌ها با ظرافت و هنر خبری خود مدیران و مسئولانی که کم کار و دلسرد هستند را فعال کنند. نسبت به عملکرد برخی از مدیران ادارات شهرستان اردستان نقد وارد بوده که به همه آنها تذکرات لازم داده شده است.
به گزارش ایسنا، نماینده مردم اردستان در مجلس با اشاره به انتقاد رسانه‌ها و مردم به عملکرد شهرداری اردستان در نوروز امسال، تصریح کرد: با توجه به وضعیتی که در عید نوروز امسال در سطح شهر اردستان مشاهده شد عملکرد شهرداری اردستان رضایت بخش نبود. البته فرمانداری باید به کم کاری برخی از دستگاه‌ها از جمله میراث فرهنگی و شهرداری در ایام نوروز ورود جدی‌تری پیدا می‌کرد تا این وضعیت را شاهد نباشیم.
طباطبایی‌نژاد با انتقاد از عملکرد اداره اوقاف و امور خیریه شهرستان، گفت: به اداره کل اوقاف استان اعلام کردیم که از عملکرد این اداره در شهرستان راضی نیستیم و باید این وضعیت اصلاح شود. همچنین اقدامات جهاد کشاورزی در بازرسی و نظارت بر توزیع کالاهای اساسی در شهرستان رضایت بخش است.
این عضو کمیسیون فرهنگی مجلس با بیان اینکه نباید کار را چنان سخت کنیم که کارگر و کارمند مجبور به روزه خواری شوند و اهمیت نماز، روزه و فرهنگ دینی کاهش یابد، گفت: در مدرسه‌ها موضوع فرهنگی و دینی باید جدی گرفته و برای حضور روحانیان در مدارس برنامه‌ریزی شود چرا که اکنون مسائل فرهنگی اولویت نخست شهرستان است.
                           ",https://www.asriran.com/003UeQ
832809,۱۴۰۱/۰۱/۱۰,اقتصادی,متقاضیان وام بازنشستگی بخوانند/ مبلغ وام ضروری چقدر است؟,وام ضروری ۱۲میلیون تومانی با کارمزد ۴درصد و اقساط ۳۶ ماهه است که در ۷نوبت به همه مشمولان مرحله نخست پرداخت خواهد شد.,"نوبت چهارمِ وام ضروری بازنشستگان کشوری پرداخت شد.
 
به گزارش خبرآنلاین، وام ضروری ۱۲میلیون تومانی نوبت چهارم بازنشستگان کشوری امروز چهارشنبه ۱۰ فروردین ماه به حساب ۲۲ هزار و ۹۵۱ نفر از مشمولان واریز شد.
 
وام ضروری ۱۲میلیون تومانی با کارمزد ۴درصد و اقساط ۳۶ ماهه است که در ۷نوبت به همه مشمولان مرحله نخست پرداخت خواهد شد.                           ",https://www.asriran.com/003UeP
832808,۱۴۰۱/۰۱/۱۰,اجتماعی ,"اجرای ویژه برنامه‌های ""روز جمهوری اسلامی"" در برج میلاد",در صورت مساعد بودن هوا پرش چتربازان عملیات هوایی سپاه ‌پاسداران با پرچم جمهوری اسلامی ایران را از فراز برج میلاد خواهیم داشت.,"مدیرعامل برج میلاد با تشریح ویژه برنامه‌های روز جمهوری اسلامی گفت: پرش چتربازان با پرچم ایران، جشنواره بادبادک، اجرای سرود، اجرای نمایشی ورزش‌های رزمی و اجرای ویژه راپل توسط نیروهای ویژه ناجا از جمله برنامه‌ها در این روز است.

به گزارش ایلنا، عباس حیدری با اعلام این مطلب، گفت: برنامه‌های روز ۱۲ فروردین ما بسیار گسترده است و مردم می‌توانند با حضور در برج میلاد این برنامه‌ها را تماشا کنند. ضمن آنکه جشنواره بادبادک‌ها را برای کودکان در آسمان برج میلاد تدارک دیده‌ایم و قرار است ۱۰ هزار بادبادک در این روز به پرواز درآیند.



وی ادامه داد: در صورت مساعد بودن هوا پرش چتربازان عملیات هوایی سپاه ‌پاسداران با پرچم جمهوری اسلامی ایران را از فراز برج میلاد خواهیم داشت.
به گفته مدیرعامل برج میلاد، نمایش اقتدار یگان موتورسنگین سواران سپاه پاسداران، رژه موتورسواران، پرواز پاراموتورهای سپاه بر فراز برج میلاد و اجرای برنامه‌های نمایشی از دیگر برنامه‌های برج در این روز است.
بنابر اعلام پایگاه خبری شهر و به نقل از روابط عمومی برج میلاد، حیدری با اشاره به اجرای ورزش‌های رزمی، نمایشی و زورخانه‌ای در روز ۱۲ فروردین ماه گفت: اجرای گروه سرودهای انقلابی و سرودهایی با مضامین ایران و اهتراز پرچم ایران از دیگر برنامه‌های ما در این روز است.

                           ",https://www.asriran.com/003UeO
832807,۱۴۰۱/۰۱/۱۰,سیاسی,انتقاد صریح محمدرضا عارف از دولت رئیسی: ادعای حفظ کرامت انسان ها از سوی دولت صرفا در حد شعار است,وی تاکید کرد: این گونه برخوردهای سلیقه ای می تواند باعث انزوای کشورمان در عرصه بین الملل به ویژه در حوزه ورزش شود.,"رئیس بنیاد امید ایرانیان ادعای دولت درخصوص حفظ کرامت انسانها را صرفا در حد شعار دانست و از رئیس جمهور خواست از بانوانی که در جریان مسابقه فوتبال تیم ملی ایران با تیم لبنان مورد اهانت قرار گرفتند دلجویی و با خاطیان این فاجعه در هر مقامی هستند برخورد کند.
 
دکتر محمدرضا عارف در گفت وگوی اختصاصی با اصلاحات نیوز در پاسخ به سوالی در خصوص چگونگی برخورد با  وقایع رخ داده در ورزشگاه مشهد در جریان مسابقه فوتبال تیم ملی ایران با تیم ملی  کشور لبنان، با تبریک مجدد راهیابی تیم ملی فوتبال ایران به جام جهانی قطر، گفت: متاسفانه حلاوت و شیرینی برد تیم ملی مقابل لبنان با برخوردهای صورت گرفته با بانوان کشورم که حق طبیعی آنها برای حضور در ورزشگاه سلب شد تلخ گردید و نشان داد ادعای دولت محترم در حفظ کرامت انسان ها صرفا در حد شعار است.
 
وی تاکید کرد: این گونه برخوردهای سلیقه ای می تواند باعث انزوای کشورمان در عرصه بین الملل به ویژه در حوزه ورزش شود.
 
عضو مجمع تشخیص مصلحت نظام با مخاطب قرار دادن ابراهیم رئیسی، تصریح کرد: رئیس جمهور محترم از بانوان دلجویی و با خاطیان این فاجعه در هر مقامی هستند برخورد کند.                           ",https://www.asriran.com/003UeN
832806,۱۴۰۱/۰۱/۱۰,اجتماعی ,در روز طبیعت در جنگل‌ها و مراتع آتش روشن نکنید,شماره تلفن‌های ۱۳۹ و ۱۵۰۴ پل ارتباطی مردم با منابع طبیعی در سراسر کشور در اختیار عموم شهروندان است و همکاران منابع طبیعی به صورت شبانه‌روزی پاسخگوی اخبار و گزارشات ارسالی هستند.,"فرمانده یگان حفاظت سازمان منابع‌طبیعی و آبخیزداری کشور از عموم مردم خواست تا در روز طبیعت در جنگل‌ها و مراتع آتش روشن نکنند.

به گزارش ایسنا، سرهنگ رضا اکبری که به نوشهر سفر کرده بود، با اشاره به نزدیک شدن به سیزده فروردین و روز طبیعت اظهار داشت: از هم میهنان عزیز انتظار داریم اگر به عرصه‌های منابع طبیعی و جنگل‌ها مراجعه می‌کنند از روشن کردن آتش اکیداً خودداری نمایند.
فرمانده یگان حفاظت منابع طبیعی با اشاره به اینکه به منظور کنترل و پایش عرصه های جنگلی شمال کشور در روز طبیعت دو فروند بالگرد در استان های شمالی به رصد مناطق جنگلی می پردازند، گفت:  با توجه به افزایش حجم جمعیت در این روز، چنانچه فردی که آتش روشن می‌کند به نحو مطلوب و شایسته‌ای آنرا خاموش نکند ممکن است این آتش به سایر نقاط جنگل سرایت کند.
به گفته اکبری، در روز طبیعت از سوی منابع طبیعی استان و شهرستانها و همیاران طبیعت کیسه های زباله در اختیار شهروندان طبیعت دوست قرار خواهد گرفت تا زباله های و پسماندهای غذایی شان را در طبیعت رها نکنند. 
فرمانده یگان حفاظت منابع طبیعی کشور یادآور شد: توقع داریم در روز طبیعت، شهروندان از مظاهر زیبای طبیعت لذت برند و استفاده کنند و از این میراث گرانبها و موهبت الهی به درستی بهره مند شوند.
این مقام مسئول گفت: شماره تلفن‌های ۱۳۹ و ۱۵۰۴ پل ارتباطی مردم با منابع طبیعی در سراسر کشور در اختیار عموم شهروندان است و همکاران منابع طبیعی به صورت شبانه‌روزی پاسخگوی اخبار و گزارشات ارسالی هستند. 
سرهنگ رضا اکبری، همچنین در این سفر از خداپناه نعیمایی فرمانده یگان حفاظت اداره منابع طبیعی چالوس که سال گذشته در حین انجام ماموریت در شهرستان چالوس از سوی یکی از متخلفین مورد ضرب و شتم قرار گرفته بود و مدتی در بیمارستان بستری شد، عیادت کرد.
فرمانده یگان حفاظت سازمان منابع طبیعی در ادامه افزود: در سال گذشته ۷۰ تن از نیروهای منابع طبیعی و چهار تن از نیروهای مردمی از عشایر غیور استان فارس توسط متجاوزین و متخلفین به منابع طبیعی مورد هجمه قرار گرفتند.
به گزارش پایگاه اطلاع‌رسانی سازمان منابع‌طبیعی و آبخیزداری کشور، این مقام مسئول با اشاره به آماده‌باش نیروهای حفاظت منابع طبیعی سراسر کشور در قبل و حین تعطیلات نوروزی گفت: حدود ۱۰ هزار نفر از نیروهای حفاظتی در سراسر کشور مسئولیت تامین امنیت و حفاظت از عرصه‌های منابع طبیعی را در قالب دو هزار و ۷۵۰ گشت خودرویی و موتوری و ۷۰۰ پاسگاه منابع طبیعی و ۸۰ ایستگاه ایست و بازرسی محمولات جنگلی بر عهده دارند.
                           ",https://www.asriran.com/003UeM
832805,۱۴۰۱/۰۱/۱۰,سیاسی,فرمانده سپاه: ارتباط برخی رژیم‌های حاشیه خلیج فارس با رژیم صهیونیستی قابل قبول نیست,ما با صراحت اعلام می کنیم و هشدار می دهیم استمرار این گونه ارتباطات به هیچ عنوان قابل قبول نیست و آنها باید بدانند وجود رژیم پلید صهیونیستی در هر نقطه ای عامل نا أمنی است .,"سرلشکر حسین سلامی در بازدید از جزیره بوموسی با تاکید بر اینکه وجود رژیم پلید صهیونیستی در هر نقطه ای عامل نا امنی است، تاکید کرد: ارتباط برخی رژیم های حاشیه خلیج فارس با رژیم صهیونیستی قابل قبول نیست، در مشی سیاسی خود تجدید نظر کنند.

به گزارش ایسنا، به نقل از سپاه نیوز؛ سردار سرلشکر پاسدار حسین سلامی فرمانده کل سپاه پاسداران انقلاب اسلامی با همراهی سردار دریادار پاسدار علیرضا تنگسیری فرمانده نیروی دریایی سپاه، امروز (چهار شنبه) از جزیره بوموسی و یگان های مستقر در این جزیره بازدید کرد.
بررسی و ارزیابی سطح آمادگی رزم یگان‌های مستقر در جزیره بوموسی و استحکامات و تجهیزات دفاعی آن و حضور میدانی در سنگرها و دیدار با رزمندگان دریادل، از برنامه های سفر فرمانده کل سپاه به  این جزیره بود.
سرلشکر سلامی در این بازدید با ابراز خرسندی از وضعیت مطلوب آمادگی‌ های رزمی یگان ها و  نیروهای مستقر در جزایر راهبردی نازعات و اطمینان‌ بخشی از دفاع قاطع، محکم و خلل ناپذیر برابر تهدیدات محتمل اظهار کرد: امروز برای ارزیابی و اطمینان از آمادگی های رزمی نیروهای مستقر در جزایر سه گانه بویژه جزیره بوموسی، در اینجا حاضر شده‌ایم، تا ضمن عرض خداقوت و خسته نباشید به رزمندگان دریادل با مشاهده روحیه بالا حمیت و غیرت ملی، نشاط معنوی و سلحشوری آنان و امید به آینده روشن و با افتخار نظام اسلامی، مصصم تر در مسیر گام دوم انقلاب حرکت کنیم.  
وی با تشریح توانمندی‌ها و آمادگی‌های دفاعی و رزمی نیروی دریایی سپاه تأکید کرد: نیروی دریایی سپاه بویژه در سال‌های اخیر به توانمندی‌ها و دستاوردهای فوق‌العاده‌ای در حوزه های پهپادی، موشکی، شناوری، جنگالی، هوادریا و زیر سطحی نایل آمده و قادر است برای تمام سطوح دفاعی، به لحظه واکنش سریع و مؤثر داشته باشد .
فرمانده کل سپاه با تحسین آمادگی های روحی و معنوی نیروهای مستقر در جزایر گفت: در این بازدید آنچه مشاهده شد روحیه بسیار قوی، با نشاط، شاداب و در سطح بسیار مطلوب رزمندگان بود، همچنین آمادگی های تجهیزاتی در اوج قرار دارد و  به فضل الهی امیدواریم با قدم های بلندی که نیروی دریایی سپاه برای رقم زدن جهش های فوق العاده  در کیفیت تجهیزات، سلاح ها و ارتقاء و بهبود وضعیت تکنیک و تاکتیک رزمی برداشته است؛ با افزایش کمی این قدرت در تراز یک دفاع مقتدر، اطمینان بخش و کامل، این مسیر تعالی با همت مردان دریادل و غیور ما در عرصه دریا ادامه یابد. 
سرلشکر سلامی تصریح کرد: این همت، عزم و اراده بلند که الحمدلله با تدبیر، آینده نگری و برنامه ریزی دقیق همراه است، شرایط بسیار مناسب و مطلوبی برای ما در مناطق دریایی بوجود آورده است. 
فرمانده کل سپاه خاطرنشان کرد: هر بار که از مواضع دریایی بازدید می کنیم با یک سلسله جلوه ها و رویش های جدیدی از قدرت مواجه می شویم و به قدرت کمی و کیفی پهپادها، زیر سطحی ها، شناورها ، موشک ها ، بخش های جنگ الکترونیک و سایر اجزای قدرت نیروی دریایی سپاه پی می بریم .
سرلشکر سلامی با اشاره به وضعیت امنیتی خلیج فارس، تنگه هرمز و دریای عمان و برخی تحرکات برای حضور صهیونیست ها در این منطقه راهبردی ابراز داشت: متأسفانه بعضی از رژیم های حاکم بر کشورهای جنوبی خلیج فارس، ارتباط سیاسی و امنیتی را با رژیم صهیونیستی برقرار کرده اند که این موضوع تهدیدی جدی برای امنیت منطقه و بخصوص خود این رژیم هاست، ما با صراحت اعلام می کنیم و هشدار می دهیم استمرار این گونه ارتباطات به هیچ عنوان قابل قبول نیست و آنها باید بدانند وجود رژیم پلید صهیونیستی در هر نقطه ای عامل نا أمنی است .
فرمانده کل سپاه تاکید کرد: حضور صهیونیست‌ها در این مناطق قابل تحمل نبوده و لازم است این رژیم ها در این مشی سیاسی خود تجدید نظر کنند.
                           ",https://www.asriran.com/003UeL
832804,۱۴۰۱/۰۱/۱۰,اقتصادی,وزارت نیرو: ۳۰۰ شهر ایران دارای تنش آبی است,برای کاهش مشکل تنش آبی طرح‌های جدیدی را از جمله خطوط انتقال آب، ساخت تصفیه خانه‌ها و استفاده از منابع آب جدید آغاز کرده ایم تا این معضل را در کمترین زمان به حداقل ممکن آن برسانیم.,"وزارت نیرو اعلام کرد: بنا بر آمارها هم‌اکنون ۳۰۰ شهر بزرگ و کوچک کشور در تنش آبی به سر می‌برند.


به گزارش ایرنا از وزارت نیرو، ایران یکی از کشورهای سرآمد جهان در شاخص برق‌رسانی به اقصی نقاط سرزمینی خود به شمار می‌رود، این در حالی است که در ضریب آبرسانی روستایی همچنان با نقطه مطلوب خود فاصله دارد.
بر این اساس در ۶ ماهه نخست فعالیت دولت سیزدهم دو قرارداد تأمین آب شرب و بهداشتی برای ۱۰ هزار روستای دارای تنش آبی کشور در دستور کار قرار گرفت.
نخست قرارداد آبرسانی به ۷ هزار و ۲۰۰ روستا با قرارگاه امام حسن مجتبی (ع) به امضا رسید تا در کمتر از ۳ سال مشکل تأمین آب شرب این روستاها حل شود که هم‌اکنون اغلب این پروژه‌ها فعال‌شده و یا در حال فعال شدن هستند.علاوه بر این در اقدامی بدیع برای نخستین بار مجمع خیرین آبرسان در کشور تأسیس و آبرسانی به ۳ هزارروستای کشور را عهده‌دار شد، تفاهم‌نامه اجرای این پروژه‌ها نیز هم‌اکنون به امضا رسیده و پروژه‌های آبرسانی ۵۰۰ روستا نیز به مرحله امضای قرارداد رسیده‌اند.با اجرای این پروژه‌ها طی سه سال آینده امید می‌رود ضریب آبرسانی روستایی کشور به ۹۰ درصد ارتقا پیدا کند.
هرچند این نقطه پایان تلاش‌ها برای ارتقای شاخص آبرسانی روستایی کشور نیست و این مسیر باید تا رسیدن به شاخص‌های مطلوب ادامه یابد.
رفع تنش آبی ۳۰۰ شهر
بنا بر آمارها هم‌اکنون ۳۰۰ شهر بزرگ و کوچک کشور در تنش آبی به سر می‌برند.
در این رابطه نیز پروژه‌های متعددی فعال‌شده است تا در حداقل زمان ممکن تنش آبی این شهرها با استفاده از منابع آبی جدید و یا احداث خطوط انتقال به حداقل ممکن برسد.
به گزارش ایرنا، وزیر نیرو در روزهای اخیر در این باره گفت: برای کاهش مشکل تنش آبی طرح‌های جدیدی را از جمله خطوط انتقال آب، ساخت تصفیه خانه‌ها و استفاده از منابع آب جدید آغاز کرده ایم تا این معضل را در کمترین زمان به حداقل ممکن آن برسانیم.
وی گفت: در تأمین اعتبار طرح‌های جدید نگرانی نداریم و در بودجه ۱۴۰۱ تدابیر مختلفی برای آن در نظر گرفته شده است.

                           ",https://www.asriran.com/003UeK
832803,۱۴۰۱/۰۱/۱۰,سیاست خارجی,واشنگتن تحریم های تازه ای بر ایران اعمال کرد,یک فرد مرتبط با سازمان پژوهش و جهاد خودکفایی سپاه پاسداران انقلاب اسلامی و صنایع شیمیایی پارچین، تحت تحریم قرار گرفته است.,"وزارت خزانه داری دارایی آمریکا نام یک فرد و چند نهاد ایرانی را به فهرست تحریم های مربوط به ایران افزوده است.


به گزارش ایرنا از تارنمای وزارت خزانه داری ایالات متحده؛ یک فرد مرتبط با سازمان پژوهش و جهاد خودکفایی سپاه پاسداران انقلاب اسلامی و صنایع شیمیایی پارچین، تحت تحریم قرار گرفته است.

                           ",https://www.asriran.com/003UeJ
832800,۱۴۰۱/۰۱/۱۰,اجتماعی ,دختر افغان حق تحصیل ندارد، دختر ایرانی حق تماشای فوتبال؟,در روزی که خبرهای مشهد در صدر اخبار بود اخبار ساعت 14 شبکۀ یک تلویزیون سخنان آقای رییسی را با صدای خودشان پخش کرد که از حق تحصیل دختران افغانستانی دفاع می‌کردند...,"عصر ایران؛ مهرداد خدیر- رییس جمهوری به وزیر کشور مأموریت داده است ""همۀ جوانب حواشی مسابقه فوتبال ایران و لبنان را به طور دقیق مورد بررسی قرار داده و اقدامات لازم در این زمینه به کار گرفته شود"".  بر این اساس، سردار وحیدی باید فرآیند این موارد را بررسی کند و در بارۀ این موضوعات گزارش دهد: فروش بلیت،‌ عدم رعایت شیوه‌نامه‌های بهداشتی ابلاغی ستاد ملی مقابله با کرونا در رعایت سقف مجاز حضور تماشاچیان در ورزشگاه و نیز تضییع حقوق شهروندانی که برای تماشای این مسابقه بلیت تهیه کرده بودند.  این دستور به خاطر آن است که از ورود زنان تماشاگر به ورزشگاه جلوگیری و هم‌زمان به سمت تعدادی از زنان تماشاگر که قصد ورود داشتند گاز فلفل پاشیدند.  این دستور خوب است ولی خوب‌تر این است که آقای رییسی همان‌گونه که دربارۀ افغانستان هم خودشان و هم آقای وزیر خارجه به صراحت از حق تحصیل دختران حمایت کردند از حق تماشای فوتبال در ورزشگاه برای زنان ایرانی هم دفاع کنند.صریح تر این که به موازات این فرمان‌ها بگویند: -دختران و زنان ایرانی حق دارند برای تماشا به ورزشگاه بروند،با رعایت جمیع جوانب البته،- نه شرع نه قانون حق تماشا در ورزشگاه را از دختران ما سلب نکرده است،
- به نهادهای بین المللی قول و تعهد داده‌ایم درهای ورزشگاه‌ها را به روی دختران و زنان باز کنیم و اگر بلیت نفروشیم یا بلیت بفروشیم و راه ندهیم ممکن است ما را به فریب‌کاری متهم کنند و تعلیق‌مان کنند وشوخی هم ندارند و به صورت خصوصی به بزرگوارانی که مخالف این کار هستند بگویند قضیه حیثیتی یا امنیتی شده و یادآور شوند انگ زن‌ستیزی بر دامان اصول‌گرایی رادیکال می‌نشیند و این نه برای خودشان خوب است و نه برای جمهوری اسلامی.
  البته درهای ورزشگاه‌ها به روی دختران و زنان ما باز خواهد شد و خوب است این کار را خودمان انجام دهیم و زیر فشار فیفا نباشد.  در روزی که خبرهای مشهد در صدر اخبار بود اخبار ساعت 14 شبکۀ یک تلویزیون سخنان آقای رییسی را با صدای خودشان پخش کرد که از حق تحصیل دختران افغانستانی دفاع می‌کردند و از وزیر خارجۀ ایران هم نقل شد که در دیدار با همتای پاکستانی خود در حاشیۀ نشست وزیران خارجۀ همسایگان افغانستان گفته است: ""محروم کردن دختران افغانستان از تحصیل، ناامید کننده است"".  اگر محروم کردن دختران افغانستان از تحصیل ناامید کننده است محروم کردن دختران ایرانی از تماشای فوتبال در ورزشگاه چیست؟ امیدوار کننده است؟!  آقای قالیباف رییس مجلس شورای اسلامی هم به کمیسیون امور داخلی مجلس مأموریت داده تا با قید فوریت و با احضار مسؤولان خاطی به این سوء مدیریت رسیدگی و زمینۀ استیفای حقوق بانوان محترم را فراهم کند.  دربارۀ توییت ریاست محترم مجلس انقلابی هم این چند نکته گفتنی است:  اول این که واژۀ «بانو» به زنان ازدواج کرده و دارای همسر اطلاق می‌شود. بخش قابل توجهی از مشتاقان ورود به ورزشگاه برای تماشا (و نه ورزش مختلط با پسران) اما دختران جوان هستند و هنوز به مرتبۀ بانویی نایل نیامده‌اند. پس بهتر است گفته شود دختران و زنان یا مطابق ادبیات ابتدای انقلاب، خواهران.  دوم: نیاز به این تشریفات نیست. کافی است یک طرح دوفوریتی پیشنهاد دهند با عنوان «حق دختران ایرانی برای تماشای فوتبال از روی سکوهای ورزشگاه‌ها با رعایت جمیع جوانب».
   این بازی که به فیفا بگوییم اجازه می‌دهیم و در داخل به لطایف‌الحیل قانونی یا فراقانونی و با فلفل و غیر فلفل اجازه ندهیم هم تمام شده و لو رفته است و دیگر قابل ادامه نیست و البته این نگرانی هم هست که  این شایبه در‌گیرد که منظور از رسیدگی این است که چرا خوب مدیریت نشد تا هم فیفا خیال کند اجازه داده‌ایم و هم خودمان اجازه ندهیم بیایند و چرا آبروریزی و افتضاح به بار آمد نه این که در اصل نگاه تغییر ایجاد شده باشد.   اگر حق دختران و زنان برای تماشای فوتبال را به رسمیت می‌شناسید بسم‌الله. صریح و روشن بگویید و اگر نمی‌شناسید دیگر این بازی که به فیفا بگوییم ""باشد"" و در داخل کرونا یا موضوعات دیگر را بهانه کنیم یا با چینش و گزینش صحنه‌آرایی کنیم قابل دوام نیست و آبروبر است چرا که رادیکال‌ها با ورود زن بما هو زن به ورزشگاه مخالف‌اند و در این فقره برای فلفل‌پاش‌ها ارزشی و غیر ارزشی تفاوتی ندارد و آن طرف هم مثل آب خوردن تعلیق‌مان می‌کنند و این آخری مباد که به جام جهانی راه یافته‌ایم و روزشماری می‌کنیم...                           ",https://www.asriran.com/003UeG
832802,۱۴۰۱/۰۱/۱۰,سیاسی,وزیر کشور: با خاطیان ورزشگاه مشهد برخورد می‌شود,با کسانی که شیرینی این پیروزی و رفتن ایران به جام جهانی را به کام مردم ایران تلخ کردند، برخورد جدی صورت خواهد گرفت.,"​وزیر کشور اعلام کرد با کسانی که در بازی تیم ملی فوتبال ایران با لبنان مرتکب تخلف شدند با جدیت برخورد می‌شود.
به گزارش ایلنا به نقل از پایگاه اطلاع‌رسانی وزارت کشور، احمد وحیدی تاکید کرد حواشی پیش آمده در مسابقه فوتبال ایران و لبنان که روز سه‌شنبه در مشهد رخ داد، با جدیت بررسی و با کسانی که در این زمینه مرتکب تخلف شده‌اند و همچنین با کسانی که شیرینی این پیروزی و رفتن ایران به جام جهانی را به کام مردم ایران تلخ کردند، برخورد جدی صورت خواهد گرفت.                           ",https://www.asriran.com/003UeI
832801,۱۴۰۱/۰۱/۱۰,سیاسی,​معاون امور زنان رئیس جمهور: پیگیر برخورد با مسببان حواشی پیش آمده در جریان مسابقه فوتبال ایران و لبنان هستیم,پایمال کردن کرامت بانوان، بی‌تدبیری و سوء مدیریت، اخلال در اجرایی شدن سیاست های کلان دولت و کاستن از شیرینی پیروزی بخشی از آسیبی است که نابخردی دیروز برخی به کشور وارد کرد.,"​معاون امور زنان و خانواده رئیس جمهوری، با اشاره به حواشی پیش آمده در جریان مسابقه فوتبال ایران و لبنان در ورزشگاه امام رضا(ع) مشهد، گفت: پیگیر برخورد با مسببان این ماجرا با همراهی مسئولان اجرایی هستیم.

به گزارش ایلنا، انسیه خزعلی در صفحه توییتر خود با زدن هشتگ ""قانون‌گریزی"" و با اشاره به حواشی پیش آمده در جریان مسابقه فوتبال ایران و لبنان در ورزشگاه امام رضا (ع) مشهد، نوشت: پایمال کردن کرامت بانوان، بی‌تدبیری و سوء مدیریت، اخلال در اجرایی شدن سیاست های کلان دولت و کاستن از شیرینی پیروزی بخشی از آسیبی است که نابخردی دیروز برخی به کشور وارد کرد.



وی ادامه داد: پیگیر برخورد با مسببان این ماجرا با همراهی مسئولان اجرایی هستیم.


                           ",https://www.asriran.com/003UeH
832799,۱۴۰۱/۰۱/۱۰,سیاست خارجی,آخرین اقدامات در حوزه اعزام زائران عتبات عراق و سوریه,با پایان گرفتن اعزام عتبات نوروزی، ثبت نام و اعزام متقاضیان تشرف به عتبات عالیات در ماه مبارک رمضان از روز گذشته آغاز شده و اعزام ها در حال انجام است.,"معاون امور عتبات عالیات سازمان حج و زیارت با بیان اینکه در عتبات نوروزی ۱۴ هزار و ۶۶۴ نفر به عراق سفر کردند از آغاز عتبات رمضانی خبر داد و گفت: متقاضیان برای اعزام می‌توانند در سایت عتبات نام‌نویسی کنند.
 
به گزارش ایرنا از روابط عمومی سازمان حج و زیارت؛ حجت الاسلام صحبت‌الله رحمانی با بیان اینکه از سرگیری اعزام زائران ایرانی به عتبات عالیات پس از دو سال وقفه که بدلیل شیوع کرونا ایجاد شده بود از ۲۳ آبان ماه سال گذشته آغاز شده است، گفت: در این اعزام‌ها که با اجرای آزمایشی طرح نوین عتبات هم همراه بود و در ایام نوروز به اوج خود رسید مجموعاً ۵۵ هزار و ۶۹۷ نفر از طریق هوایی به عراق برای زیارت عتباب مقدسه مشرف شدند که ۱۴ هزار و ۶۶۴ نفر از این زائران در بازه زمانی ۲۴ اسفند ماه ۱۴۰۰ لغایت ۸ فروردین ۱۴۰۱ در قالب عتبات نوروزی اعزام شدند.
 
معاون امور عتبات سازمان حج و زیارت تصریح کرد: علیرغم آمادگی سازمان برای اعزام های زمینی و همچنین استقبال متقاضیان در این رابطه و صحبت های شفاهی دست اندرکاران کشور میزبان مبنی بر بازگشایی مرزهای زمینی برای تشرف به عتبات، این مهم تاکنون صورت نگرفته و زائران اعزام شده در ماه‌های اخیر همگی به صورت هوایی به عراق عزیمت کردند.
 
وی در خصوص اعزام های عتبات عالیات در ماه مبارک رمضان نیز، توضیح داد: با پایان گرفتن اعزام عتبات نوروزی، ثبت نام و اعزام متقاضیان تشرف به عتبات عالیات در ماه مبارک رمضان از روز گذشته آغاز شده و اعزام ها در حال انجام است.
 
حجت‌الاسلام رحمانی اظهار داشت: در این دوره نیز بسته‌های مختلف شامل ۷ شب، ۸ شب، ۹ شب، ۱۲ شب و ۲۱ شب تدارک دیده شده و افراد بنابر شرایط و سلیقه خود می توانند از آن بهره مند شوند.
 
به گفته وی، تاکنون حدود یک هزار و ۵۰۰ نفر در عتبات ماه رمضان نام نویسی کرده اند و ثبت نام همچنان در سایت http://atabat.haj.ir ادامه دارد و متقاضیان می توانند از آن استفاده کنند.
 
معاون امور عتبات عالیات سازمان حج و زیارت در خصوص اجرای آزمایشی طرح نوین عتبات عالیات نیز اظهار داشت: آسیب شناسی و رفع نقاط ضعف و توجه به نقاط قوت مدنظر قرار دارد چراکه رضایتمندی زائران عزیز سرلوحه کار ما قرار دارد.
 
وی در خصوص اعزام های زائران کشورمان به سوریه نیز گفت: اعزام زائران کشورمان به سوریه از اواسط دی ماه ۱۴۰۰ با ظرفیت محدود آغاز شده و اوج اعزام ها در اسفندماه و ایام نوروز انجام گرفت که در حدود دو هزار ۸۰۰ نفر به زیارت حرم مطهر حضرت زینب (س) و حضرت رقیه (س) مشرف شدند؛ بسته های این سفر نیز ۳ شب، ۴ شب، ۵ شب و ۷ شب است.                           ",https://www.asriran.com/003UeF
832798,۱۴۰۱/۰۱/۱۰,حوادث,دستگیری عامل شهادت سرباز وظیفه پلیس در بوشهر,"فرمانده انتظامی استان بوشهر تصریح کرد: با توجه به اشراف اطلاعاتی یگان های پلیس, هویت قاتل شناسایی که به طور مکرر محل اختفای خود را تغییر می داد.","فرمانده انتظامی استان از دستگیری سارق و شرور مسلح و عامل شهادت سرباز وظیفه و جراحت مامور  پلیس در یک عملیات  غافلگیرانه خبر داد. 

سردار حیدر سوسنی بعد از ظهر امروز در جمع خبرنگاران گفت: ساعت ۲۱ سه شنبه شب در پی اعلام مرکز فوریت های پلیسی ۱۱۰ مبنی براینکه یک دستگاه خودرو وانت پراید به صورت مشکوک درخیابانی در سطح شهر امام حسن پارک شده است، که باسرعت گشت کلانتری بخش امام حسن برای بررسی موضوع به محل اعزام شدند.
وی اضافه کرد: به محض حضور عوامل انتظامی در صحنه، سارق مسلح با اسلحه کلاش به سمت ماموران تیراندازی کرده و با استفاده از تاریکی شب متواری می شود که تلاش های پلیس برای دستگیری عامل این حادثه در دستور کار قرار گرفت.
فرمانده انتظامی استان بوشهر تصریح کرد: با توجه به اشراف اطلاعاتی یگان های پلیس, هویت قاتل شناسایی که به طور مکرر محل اختفای خود را تغییر می داد.
سردار سوسنی تصریح کرد: یگان های عملیاتی پلیس در اقدامات اطلاعاتی محل دقیق اختفای متهم را شناسایی و در یک عملیات غافلگیرانه  دستگیر کردند.
سردار سوسنی با بیان اینکه متهم حین دستگیری مقاومت کرده و اقدام به تیراندازی به سمت ماموران می کرد، با تیراندازی پلیس مجروح و مجبور به تسلیم شد.
                           ",https://www.asriran.com/003UeE
832797,۱۴۰۱/۰۱/۱۰,اجتماعی ,هلال احمر ایران ۱۰۰ ساله می‌شود,هلال احمر در واردات واکسن، همکاری با وزارت بهداشت در انجام واکسیناسیون عمومی، غربالگری مسافران در مبادی مرزی و اجرای طرح شهید حاج قاسم سلیمانی نقش پررنگ و ماندگاری بازی کرد.,"رئیس جمعیت هلال احمر به همراه جمعی از مدیران در دیدار با رئیس قوه قضاییه، پس از ارائه گزارشی از فعالیت ها و اقدامات جمعیت هلال احمر در سوانح اخیر از خدمت‌رسانی امدادگران، نجاتگران و جوانان هلال احمر در پایگاه ها و پست های نوروزی به هموطنان در سراسر کشور و دریافت جایزه بین‌المللی هانری داویسون به پاس فعالیت های برجسته اخیر از سوی فدراسیون بین المللی جمعیت های صلیب سرخ و هلال احمر خبر داد.

به گزارش ایسنا و بنابر اعلام پایگاه خبری جمعیت هلال احمر، در این دیدار رئیس جمعیت هلال احمر خدمت صادقانه و بی منت را از اصول امدادگری دانست و گفت: نجاتگران و امدادگران ما با حضور در پایگاه‌های امداد و نجات و در سخت‌ترین شرایط در حوادث مختلف به مردم سراسر کشور خدمت‌رسانی می‌کنند در حالی‌که مبلغ اندکی حق الزحمه می‌گیرند و بیمه نیستند.
دکتر پیرحسین کولیوند با تاکید بر حضور فعال نیروهای جوانان و داوطلبان در طرح های مقابله با بیماری کرونا یادآوری کرد: هلال احمر در واردات واکسن، همکاری با وزارت بهداشت در انجام واکسیناسیون عمومی، غربالگری مسافران در مبادی مرزی و اجرای طرح شهید حاج قاسم سلیمانی نقش پررنگ و ماندگاری بازی کرد.
وی با تاکید بر ارج نهادن به فعالیت های نیروهای جمعیت هلال احمر همزمان یکصدمین سالگرد تاسیس این نهاد مردمی گفت: امسال هلال احمر ایران یکصد ساله می‌شود و برای ما باعث افتخار است که به پشتوانه این سابقه طولانی، توانسته‌ایم در لباس مقدس هلال احمر، به عنوان معین دولت و ناجی مردم در همه لحظات سخت و بحرانی در کنار هموطنانمان در ایران سربلند اسلامی باشیم.
کولیوند با اشاره به اعطای جایزه هانری داویسون به جمعیت هلال احمر گفت: یکی از افتخارات جمعیت هلال احمر جمهوری اسلامی ایران اعطای جایزه هانری داویسون به پاس فعالیت های برجسته اخیر از سوی فدراسیون بین المللی جمعیت های صلیب سرخ و هلال احمر است.
                           ",https://www.asriran.com/003UeD
832796,۱۴۰۱/۰۱/۱۰,اجتماعی ,ممنوعیت موقت تردد وسایل نقلیه سنگین در آزادراه قزوین-کرج,بر این اساس وسایل نقلیه سنگین از جمله کامیون و تریلی به جز وسایل نقلیه حامل سوخت و مواد فاسد شدنی از آزادراه قزوین به کرج و جاده قدیم قزوین به رشت ممنوع است.,"فرمانده پلیس راه لستان قزوین گفت: تردد وسایل نقلیه سنگین در آزادراه قزوین-کرج با هدف تسهیل در عبور و مرور مسافران نوروزی به طور موقت ممنوع شد.


به گزارش ایرنا، سرهنگ فرهاد ذاکری منش روز چهارشنبه با اعلام این خبر افزود: ممنوعیت تردد وسایل نقلیه سنگین در آزادراه قزوین-کرج تا ساعت ۲۴ روز ۱۳ فروردین برقرار است.
وی ادامه داد: بر این اساس وسایل نقلیه سنگین از جمله کامیون و تریلی به جز وسایل نقلیه حامل سوخت و مواد فاسد شدنی از آزادراه قزوین به کرج و جاده قدیم قزوین به رشت ممنوع است.
رئیس پلیس راه استان قزوین همچنین گفت: با توجه به نزدیک شدن به روزهای پایانی تعطیلات نوروز ۱۴۰۱ از مسافران خواست بازگشت را به روز و ساعات آخر موکول نکنند.
وی افزود: در ۱۳ فروردین، مصادف با آخرین روز تعطیلات، در مسیر قزوین- کرج و تهران با ترافیک سنگین مواجه خواهیم شد و از رانندگان درخواست می شود، با صبر و حوصله بیشتری رانندگی کنند.

                           ",https://www.asriran.com/003UeC
832795,۱۴۰۱/۰۱/۱۰,اجتماعی ,افزایش تعداد این جانواران ۳۰۰ میلیون ساله در ایران,تعداد خزندگان ایران هر ساله با کشف گونه‌های جدید افزایش تقریبا می‌یابد و برابر با تعداد خزندگان شناخته شده کل اروپا است.,"ایسنا نوشت: خزندگان قدیمی‌ترین ساکنان خشکی هستند و کشور ایران نیز به علت اقلیم خاص خود زیستگاه گونه‌های متنوعی از خزندگان است.



خزندگان به عنوان یکی از قدیمی‌ترین گروه از جانوران خشکی زی، سال‌های درازی روی کره زمین زندگی کرده‌اند. کشور ایران نیز به علت قرارگیری در کمربند جهانی خشک و نیمه خشک و واقع بودن در محل برخورد اقالیم زیستی آفریقا، جنوب آسیا، آسیای مرکزی و اروپا از تنوع زیستی مناسبی در زمینه خزندگان برخوردار است.
*خزندگان قدیمی‌ترین رده از حیات وحش جانوری(مهره داران) خشکیزی هستند.
 *عمر خزندگان روی کره زمین به ۳۰۰میلیون سال می‌رسد.
*تنوع گونه ای قابل ملاحظه‌ای از خزندگان در ایران مشاهده شده است.
*با در نظر گرفتن مهاجر بودن بسیاری از پرندگان ایران، خزندگان ایران بزرگترین گروه مهره‌داران مقیم ایران هستند.
*خزندگان ایران شامل ۲۲۵گونه (مارها با ۷۷ گونه، سوسمارها با ۱۳۶ گونه، لاکپشت ها با ۱۰ گونه و کروکودیل ها و کرم سوسمارها هر کدام با یک گونه) می‌شوند.
*تعداد خزندگان ایران هر ساله با کشف گونه‌های جدید افزایش تقریبا می‌یابد و برابر با تعداد خزندگان شناخته شده کل اروپا است.
*علی رغم اینکه کشور ایران تقریبا حدود سه درصد از مساحت آسیا را تشکیل می‌دهد، زیستگاه حدود ۱۰ درصد از خزندگان کل آسیاست.
*ازمیان خزندگان ایران بیش از ۴۰ گونه بومی هستند و بسیاری از این خزندگان بومی در زیستگاه‌های کوچک و محدودی زندگی می‌کنند.
*به دلایل بسیاری مانند تخریب زیستگاه بقای بسیاری از گونه‌های حیات وحش در معرض خطر قرار گرفته است.
*اصلی‌ترین تهدید برای خزندگان و دوزیستان دنیا و کشور ما تغییرات اقلیمی است. خشکسالی، کاهش بارندگی و بارندگی‌های بی‌موقع است.
*گاندو یا تمساح مردابی، به علت تنش آبی، لاکپشت‌های خشکی و دریایی به‌خصوص لاکپشت فراتی و افعی البرزی به علت برداشت غیرمجاز و تخریب زیستگاه گونه‌هایی هستند در در خطر انقراض قرار دارند.
*کنوانسیون سایتیس، کنوانسیون تجارت بین المللی گونه‌های گیاهی و جانوری در معرض انقراض است و بسیاری از خزندگان در لیست این کنوانسیون قرار دارند.

                           ",https://www.asriran.com/003UeB
832794,۱۴۰۱/۰۱/۱۰,بین الملل,پارلمان عراق مجددا در انتخاب رئیس‌جمهور شکست خورد,بیش از ۱۴۰ نماینده جلسه امروز پارلمان عراق برای انتخاب رئیس جمهور را تحریم کردند.,"جلسه امروز چهارشنبه پارلمان عراق برای انتخاب رئیس جمهور جدید این کشور بار دیگر به خاطر به حد نصاب نرسیدن تعداد نمایندگان حاضر به شکست منجر شد.

به گزارش ایسنا، به دنبال تحریم جلسه پارلمانی عراق برای انتخاب رئیس جمهور و به حد نصاب نرسیدن تعداد نمایندگان، پارلمان عراق بار دیگر در انتخاب رئیس جمهور با شکست مواجه شده است.
این سومین تلاش ناموفق پارلمان عراق برای انتخاب رئیس جمهور جدید از زمان برگزاری انتخابات و تعیین هیات رئیسه پارلمان است.
در جلسه امروز که دومین جلسه طی هفته جاری است، تنها ۱۴۵ نماینده از ۳۲۹ نماینده حضور داشتند، این در حالی است که جلسه پارلمان برای رسیدن به حد نصاب قانونی نیازمند دستکم ۲۲۰ نماینده است. 
بیش از ۱۴۰ نماینده جلسه امروز پارلمان عراق برای انتخاب رئیس جمهور را تحریم کردند.
هیئت هماهنگی شیعیان، فراکسیون اتحاد میهنی کردستان، ائتلاف العزم، جریان نسل جدید (الجیل الجدید) و برخی نمایندگان مستقل، جلسه امروز مجلس عراق برای انتخاب رئیس جمهور را تحریم کردند.
نوری المالکی رئیس ائتلاف دولت القانون بعد از این نشست گفت که توانستیم یک سوم تضمین کننده را تثبیت کنیم.
                           ",https://www.asriran.com/003UeA
832793,۱۴۰۱/۰۱/۱۰,سیاسی,رئیس جمهور وارد مشهد شد,در جریان این سفر ۱۴ نماینده ویژه ریاست جمهوری که عمدتا از بین وزرا هستند، به شهرستان‌های استان اعزام خواهند شد و با مسئولین شهرستانی و مردم گفت‌وگو و مشکلات را بررسی خواهند کرد,"آیت‌الله سید ابراهیم رئیسی دقایقی پیش در هجدهمین سفر استانی خود، به همراه تعدادی از وزرا و اعضاء هیات دولت وارد مشهد مقدس شد.

زیارت بارگاه منور رضوی(ع)، دیدار با علما و روحانیون، ملاقات با تعدادی از خانواده‌های شهدا، حضور در جمع فعالین اقتصادی استان با رویکرد توجه به شعار سال و حضور در نشست شورای اداری استان، از جمله برنامه‌های رئیس دولت در این سفر دو روزه است.
همچنین در جریان این سفر ۱۴ نماینده ویژه ریاست جمهوری که عمدتا از بین وزرا هستند، به شهرستان‌های استان اعزام خواهند شد و با مسئولین شهرستانی و مردم گفت‌وگو و مشکلات را بررسی خواهند کرد و در جلسه شورای اداری جمع‌بندی‌های خود را در نزد ریاست محترم جمهور مطرح خواهند کرد.
                           ",https://www.asriran.com/003Ue9
832791,۱۴۰۱/۰۱/۱۰,سیاست خارجی,یک عضو دیگر تیم آمریکایی در مذاکرات احیای برجام از سمت خود استعفا کرد,شپیرو که قرار است به شورای آتلانتیک در واشنگتن بپیوندد همچنین نسبت به حصول توافق هسته‌ای با ایران ابراز تردید کرده و گفته اساسا مشخص نیست توافقی در کار باشد، اما اگر چنین شود، در آن زمان حرف‌های بیشتری برای گفتن خواهد داشت.,"یک عضو دیگر از تیم مذاکره کننده هسته‌ای آمریکا در گفتگوهای احیای برجام با استعفا از سمت خود کنار رفت. دن شپیرو که از ماه اوت سال گذشته میلادی به عنوان مشاور ارشد رابرت مالی او را در امور مربوط به ایران یاری می‌کرد روز چهارشنبه با انتشار توییتی گمانه‌زنی‌ها در خصوص کنار رفتن از سمت خود را تایید کرد.
 
به گزارش یورونیوز، آقای شپیرو که در دولت باراک اوباما سفیر ایالات متحده آمریکا در اسرائيل بود در حساب توییتری خود ضمن کناره‌گیری از سمت خود تاکید کرد که همچنان از سیاست دولت جو بایدن در خصوص جلوگیری از دستیابی ایران به تسلیحات هسته‌ای حمایت می‌کند.
 
او همچنین در ادامه این توییت نوشت: «من اوت گذشته برای یک دوره مشاوره شش ماهه به وزارت خارجه پیوستم چرا که نسبت به رویکرد دولت بایدن در خصوص اینکه واشنگتن اجازه دستیابی ایران به سلاح هسته‌ای را نمی‌دهد اطمینان داشتم.» او البته در ادامه تاکید کرده همچنان از عدم دستیابی ایران به سلاح هسته‌ای استقبال می‌کند.
 
دن شپیرو تازه‌ترین خروجی در تیم مذاکره کننده آمریکایی در دولت جو بایدن به شمار می‌رود. پیشتر ریچارد نفیو که از او تحت عنوان معمار تحریم‌های ایران نام برده می‌شد به دلیل اختلاف نظر با رابرت مالی از جایگاه خود کناره‌گیری کرده بود. آقای نفیو از کسانی بود که همواره بر اعمال فشار بیشتر بر ایران و وضع تحریم‌های جدید‌تر بر تهران تاکید داشت، این در حالیست که رابرت مالی فرصت بیشتری برای گفتگو قائل می‌شود و در دوران حضور خود به عنوان نماینده رئيس جمهوری آمریکا در امور ایران از حل و فصل دیپلماتیک برنامه هسته‌ای ایران حمایت کرده است.
 
شپیرو که قرار است به شورای آتلانتیک در واشنگتن بپیوندد همچنین نسبت به حصول توافق هسته‌ای با ایران ابراز تردید کرده و گفته اساسا مشخص نیست توافقی در کار باشد، اما اگر چنین شود، در آن زمان حرف‌های بیشتری برای گفتن خواهد داشت.
 
پیش از این روزنامه هاآرتص اسرائيل خبر کناره‌گیری شپیرو را منتشر کرده بود. او با توجه به سابقه حضور در تل آویو از جمله دیپلمات‌های آمریکایی به شمار می‌رفت که روابط نزدیکی با مقام‌های اسرائيلی داشت.
 
با گذشت چند هفته از توقف مذاکرات هسته‌ای ایران و قدرت‌های جهانی هنوز مشخص نیست این گفتگوها چه سرنوشتی خواهد داشت و طرفین همچنان بر باقی ماندن برخی اختلافات کلیدی در مسیر گفتگوها تاکید دارند. این در حالیست که دیگر مذاکره‌ای هم انجام نمی‌شود و تلاش‌های میانجیگرانه برخی بازیگران همچون نماینده سیاست خارجی اتحادیه اروپا و برخی از کشورهای منطقه همچون قطر و عمان برای نزدیک‌تر کردن دیدگاه‌های ایران و آمریکا تنها اقداماتی است که در مسیر احیای برجام صورت می‌گیرد.                           ",https://www.asriran.com/003Ue7
832790,۱۴۰۱/۰۱/۱۰,اجتماعی ,جاده چالوس یک‌طرفه شد,به مسافران توصیه می‌شود که سفرشان را به روز و ساعت آخر موکول نکنند تا با بار ترافیکی سنگین جاده‌ها روبه‌رو نشوند.,"رئیس پلیس راه استان مازندران با اشاره به یک‌طرفه شدن جاده کندوان از شمال به جنوب، از ترافیک سنگین و پرحجم در جاده هراز خبر داد.
 
سرهنگ یداله جهان تاب در گفت‌وگو با تسنیم، با بیان اینکه هم اکنون تردد در جاده کندوان پرحجم و ترافیک سنگین گزارش می‌شود اظهار داشت: این جاده از ساعت 14 امروز به منظور رفع بار ترافیکی از شمال به جنوب یک‌طرفه شده است.
 
وی افزود: تردد در جاده هراز نیز پرحجم و ترافیک در مناطق چلاو به طول یک کیلومتر، پلیس راه لاریجان، آب اسک، لاسم و پلور به تهران سنگین است.
 
جهان تاب با تاکید براینکه در صورت حجم بلر ترافیکی و به منظور تخلیه بار در جاده‌های مواصلاتی مازندران احتمال بسته شدن راه‌ها از سمت تهران به شمال است، گفت: مسافران می‌توانند برای تردد از جاده سوادکوه استفاده کنند و این جاده آمد و شد روان و عادی است.
 
فرمانده پلیس راه استان مازندران با اشاره به شروع برگشت مسافران نوروزی در موج دوم سفر یادآور شد: به مسافران توصیه می‌شود که سفرشان را به روز و ساعت آخر موکول نکنند تا با بار ترافیکی سنگین جاده‌ها روبه‌رو نشوند.
 
وی خاطرنشان کرد: مسافران در زمان رانندگی حتما به نکات ایمنی و مقررات راهنمایی و رانندگی دقت داشته و در حالت خواب آلودگی از رانندگی خودداری کنند؛ توقف در جاده‌های کوهستانی که احتمال ریزش کوه و سنگ وجود دارد، نداشته باشند و مهمتر در رانندگی عجله و شتاب و سبقت غیرمجاز نداشته باشند.                           ",https://www.asriran.com/003Ue6
832789,۱۴۰۱/۰۱/۱۰,اجتماعی ,توقیف ۲۷ هزار دستگاه خودرو به دلیل تخلفات حادثه‌ساز,سرپرست پلیس راه راهور از مسافران نوروزی خواست که ضمن مدیریت زمان بازگشت، از همین امروز به موطن‌های خود بازگردند.,"سرپرست پلیس راه راهور از توقیف ۲۷ هزار دستگاه خودرو به دلیل تخلفات حادثه‌ساز خبر داد.
 
به گزارش تسنیم؛ سرهنگ سیاوش محبی با اشاره به عدم بازگشت حدود 400 هزار دستگاه خودرو که به استان‌‌های شمالی همچون مازندران و گیلان سفر کرده بودند، اظهار کرد: هموطنان بازگشت خود را موکول به روزهای آخر تعطیلات نکنند به این دلیل که روزهای پنجشنبه و جمعه قطعاً با ترافیک سنگینی روبه‌رو خواهیم شد.
 
سرپرست پلیس راه راهور از مسافران نوروزی خواست که ضمن مدیریت زمان بازگشت، از همین امروز به موطن‌های خود بازگردند.
 
این مقام انتظامی از مسافران خواست در زمان بازگشت، صبر و حوصله بیشتری داشته باشند و گفت: تخلفات حادثه‌ساز از جمله سرعت و سبقت غیرمجاز و انحراف به چپ خط قرمز پلیس است.
 
وی از توقیف بیش از 27 هزار دستگاه خودرو به دلیل‌ تخلفات حادثه‌ساز خبر داد و تصریح کرد: این خودروها تا پایان تعطیلات رفع توقیف نمی‌شوند.
 
محبی ادامه داد: به تمام همکاران در پلیس‌های راه استان‌های سراسر کشور ابلاغ شده با تخلفات حادثه‌ساز به این دلیل که با جان و سلامت مردم درمیان است، بدون اغماض برخورد کنند.
 
سرپرست پلیس راه راهور درباره اعمال محدودیت‌‌های ترافیکی نیز متذکر شد: پیش‌بینی کردیم محورهای هراز، آزادراه تهران - شمال و جاده چالوس از ساعت 11 یک‌طرفه شوند اما با توجه به افزایش تقاضای  سفر در چند روز اخیر و با توجه به پرحجم بودن تردد در مسیر جنوب به شمال محورهای مذکور، محدودیت‌های ترافیکی اجرا نشد اما در صورت سنگین شدن ترافیک در مسیر شمال به جنوب محورهای مذکور، محدودیت‌های ترافیکی به منظور تسهیل در تردد اجرا خواهد شد.                           ",https://www.asriran.com/003Ue5
832788,۱۴۰۱/۰۱/۱۰,بین الملل,روسیه: مذاکرات با اوکراین پیشرفتی نداشته/ کریمه بخشی از روسیه است و قابل بحث نیست,مذاکرات به دست افراد حرفه‌ای انجام می‌شود و شما باید به آنها اعتماد کنید. موضع طرف روس کاملاً روشن و منطقی و روی اساس محکمی است و این موضوع نمی‌تواند تغییر کند.,"در تازه‌ترین بروزرسانی از مذاکرات صلح میان اوکراین و روسیه، کرملین امروز (چهارشنبه) اعلام کرد که هیچ چیز دلگرم‌کننده‌ای یا چیزی که شبیه به پیشرفت باشد، هنوز حاصل نشده است.

به گزارش ایسنا، به نقل از شبکه اسکای‌نیوز، «دیمیتری پسکوف» سخنگوی کرملین تاکید کرد: هنوز راه طول و درازی در پیش رو قرار دارد.
با این حال او از این حقیقت که اوکراین درخواست‌هایش را برای پایان دادن به این درگیری به شکل کتبی ارائه داد، استقبال کرده است. به گفته پسکوف، مذاکره‌کننده ارشد روسیه که مذاکرات صلح را رهبری می‌کرد، امروز اطلاعات بیشتری ارائه می‌کند.
تازه‌ترین دور از مذاکرات صلح که سه‌شنبه به میزبانی استانبول برگزار شد، خوش‌بینی‌هایی ایجاد کرد چرا که پس از آن روسیه گفت از فعالیت‌های نظامی خود در کی‌یف و چرنیهیف می‌کاهد اما مقام‌های غربی و اوکراینی واکنش محتاطانه‌ای به این خبر داشتند. همچنین اوکراین گفته است که بمباران ""در طول شب"" در چرنیهیف ادامه داشت.
سخنگوی کرملین به خبرنگاران گفت: این نشانه مثبتی است که طرف اوکراینی دست‌کم به ارائه کتبی خواسته‌هایش اقدام کرد، ما تاکنون چنین چیزی نداشتیم و این یک عامل مثبت است. در مابقی موارد تاکنون نمی‌توانیم چیزی دلگرم‌کننده یا هرگونه پیشرفتی را داشته باشیم. هنوز کارهای زیادی باقی مانده است که انجام شود.
همچنین از پسکوف این سوال پرسیده شد که مذاکرات برای دو روز برنامه‌ریزی شده بود اما روز سه‌شنبه تنها چند ساعت در استانبول ترکیه در جریان بود و به حالت تعلیق درآمد و این مقام گفت که مذاکرات کوتاه نشد. پسکوف گفت: این مذاکرات انجام شد و به پایان رسید. هیئت‌های مذاکره‌کننده به کشورهایشان به منظور هماهنگی بیشتر و تطبیق مواضع بازگشتند. ما در مورد احتمال برگزاری مذاکرات به این شکل و در این تاریخ صحبت کرده بودیم.
به گفته سخنگوی کرملین، ولادیمیر مدینسکی، رئیس هیئت مذاکره‌کننده روسیه با اوکراین، ولادیمیر پوتین را در جریان نتایج نشست اخیر در ترکیه قرار داد و قرار است امروز جزئیات بیشتری از نتایج رایزنی‌ها را با رسانه‌ها در میان بگذارد.
دیمیتری پسکوف همچنین تاکید کرد، روسیه در مورد وضعیت شبه جزیره کریمه با هیچکس گفتگو نخواهد کرد از جمله در مذاکرات با اوکراین و این شبه جزیره را بخشی از اراضی روسیه قلمداد می‌کند. او در رابطه با سوالی در مورد گزینه حصول توافق با اوکراین درباره کریمه گفت: کریمه بخشی از روسیه است و طبق قانون اساسی ما، ما نمی‌توانیم با هیچکس در مورد سرنوشت اراضی روسیه و مناطق روسیه صحبت کنیم و این غیرقابل قبول است و این در قانون اساسی ما تبیین شده است.
سخنگوی کرملین همچنین به خبرنگاران گفت: موضوع مورد اهمیت این است که هیچ جایی برای احساسات وجود ندارد. مذاکرات به دست افراد حرفه‌ای انجام می‌شود و شما باید به آنها اعتماد کنید. موضع طرف روس کاملاً روشن و منطقی و روی اساس محکمی است و این موضوع نمی‌تواند تغییر کند.
پسکوف همچنین گفت، اطلاعات مربوط به مکانیسم عرضه گاز به روبل در دسترس قرار می‌گیرد و درخواست پوتین باید برآورده شود. او در پاسخ به این پرسش که این اطلاعات چگونه و چه زمانی به دست رئیس‌جمهوری روسیه می‌رسد، گفت اطلاعی ندارد و باید تا 31 مارس (فردا پنج‌شنبه) منتظر ماند. این تاریخی است که برای تحقق درخواست پوتین بدین منظور تعیین شده است. با این حال او گفت که پرداخت به روبل دقیقا از پنج‌شنبه اجرا نمی‌شود.
پسکوف گفت: پرداخت و تدارکات فرآیندی طولانی است. این بدان معنا نیست که همه چیزهایی که فردا عرضه می‌شود باید تا عصر به روبل پرداخت شود.
                           ",https://www.asriran.com/003Ue4
832787,۱۴۰۱/۰۱/۱۰,ورزشی,عذرخواهی فرماندار مشهد: نمی‌توانستیم کل ورزشگاه را پر کنیم، AFC ایراد می‌گرفت,من از تمام کسانی که به استادیوم آمدند و نتوانستند وارد شوند یا به سختی وارد شدند، عذر خواهی می‌کنم و شرمنده آنان هستیم، ان‌شاءالله در مسابقات بعدی جبران خواهیم کرد.,"تسنیم نوشت: فرماندار مشهد از مردم به‌خاطر بروز برخی حواشی و اتفاقات بازی تیم‌‌های ملی ایران و لبنان و هوادارانی که نتوانستند برای دیدن مسابقه فوتبال وارد ورزشگاه امام رضا(ع) شوند، عذرخواهی کرد.
 
محسن داوری در گفت‌وگو با خبرنگاران اظهار داشت: طبق اعلام هیئت فوتبال بنا بود تنها بلیت‌فروشی برای 50درصد از ظرفیت ورزشگاه امام رضا(ع) انجام شود اما با توجه به استقبال هواداران 23هزار نفر وارد ورزشگاه شدند و ظرفیت تکمیل شد.
 
وی افزود: بسیاری از شهروندان با وجود در دست داشتن بلیت متأسفانه موفق نشدند وارد ورزشگاه شوند و از تماشای بازی محروم ماندند البته حجم زیاد هواداران پشت ورزشگاه مانع شد این افراد وارد ورزشگاه شوند.
 
فرماندار مشهد خاطرنشان کرد: تصاویر بسیاری منتسب به حواشی بازی روز گذشته ایران و لبنان در فضای مجازی منتشر شده است و برای روشن شدن مسائل در حال پیگیری هستیم.
 
داوری خاطرنشان کرد: از اینکه جمعیت زیادی نتوانستند وارد ورزشگاه شوند و مسابقه فوتبال بین تیم‌های ملی ایران و لبنان را از نزدیک تماشا کنند، عذرخواهی می‌کنم.
 
فرماندار مشهد بابت حاشیه‌های اجرایی دیدار روز گذشته ایران ـ لبنان در حالی عذرخواهی کرده است که هیئت فوتبال خراسان رضوی و در رأس آن «احسان اصولی» هنوز بابت این هزینه‌سازی‌ها واکنش مناسبی نداشته‌اند.
 
نقاط قوت بازی دیروز به مراتب بیشتر از حواشی آن بود
 
همچنین ایسنا نوشت: فرماندار مشهد گفت: تمام تصمیمات، تصمیمات ملی بود و برای همه حوزه‌ها با نظر ملی تصمیم گرفتیم و کسی در استان تصمیمی در این خصوص نگرفته است.
 
محسن داوری ظهر امروز در نشست خبری در خصوص دیدار روز گذشته تیم‌های ملی فوتبال ایران و لبنان که در ورزشگاه امام رضا مشهد برگزار شد، اظهار کرد: اتفاق خوب و بسیار ارزشمندی دیروز در شهر ما افتاد و آن هم برگزاری یک مسابقه بین المللی بین دو کشور مسلمان و دوست در دور مقدماتی جام‌جهانی بود، برای اولین بار در تاریخ ایران این اتفاق افتاد که اینچنین بازی ای در غیر پایتخت برگزار شود. این یک رهاورد بسیار ارزشمند بود؛ باید از تمام کسانی که این ظرفیت را ایجاد کردند تشکر کنیم. زیرساخت های لازم مهیا شد و مشهد برای این بازی انتخاب شد.
 
وی افزود: از ابتدا که استارت این واقعه خورد، به دلیل تصمیم آن زمانِ ستاد ملی کرونا بنا بر این بود که تمام بازی ها بدون تماشاچی برگزار شود، اما سپس به دلیل بهبود در شرایط کرونایی، به این نتیجه رسیدیم که مردم را از این واقعه بسیار خوب محروم نکنیم و باوجود اینکه دیر هنگام بود، تلاش کردیم فرصتی را ایجاد کنیم تا هموطنان بتوانند این مسابقه را در ورزشگاه بببینند؛ چون بازی بین المللی بود، باید در عرصه ملی تصمیم گیری می‌شد و بنا به تصمیم ستاد ملی کرونا یک سوم ورزشگاه به تماشاچی اختصاص یابد که سپس تا۵۰درصد ارتقا یافت.
 
فرماندار مشهد خاطرنشان کرد: ۸۰۰۰ بلیت به فروش رسید که برای این ۸۰۰۰ بلیط، ۱۳۰ هزار نفر برای خرید بلیت به سایت مراجعه کرده بودند. ۸۰۰۰ بلیت صادر شد و زمینه حضور تماشاچیان در ورزشگاه فراهم شد. در روز بازی ما با استقبال بیش از اندازه مردم مواجه شدیم که در اطراف ورزشگاه تجمع کردند. عده‌ای بلیت داشتند، برخی نداشتند، عده‌ای هم بلیت هایی داشتند که از مجرای رسمی صادر نشده بود؛ تصمیم گرفتیم تا می‌توانیم ظرفیت ورزشگاه را افزایش بدهیم. ما نمی‌توانستیم کل ورزشگاه را از تماشاچی پر کنیم چون هم کرونا بود هم AFC ایراد می‌گرفت؛ با تدبیر ما حدود ۲۳ هزار نفر در ورزشگاه حضور پیدا کردند.
 
داوری گفت: بخشی از بلیت‌ها توسط سایت‌های غیر معتبر توزیع شده بودو تقلبی بود و هولوگرام نداشت و هموطنان از این سایت ها بلیت تهیه کرده بودند. سرنخ‌هایی از این سایت‌ها به دست آمده و قطعا برخورد خواهد شد. تعدادی هم که بلیت داشتند به دلیل تکمیل شدن ظرفیت، نتوانستند وارد ورزشگاه شوند و با مراجعه به اداره کل ورزش و جوانان، پولشان برگردانده خواهد شد. تعدادی هم در اطراف استادیوم تجمع کردند و تلاش کردند وارد ورزشگاه بشوند که مشاهده کردند امکان ورود نیست و با شدت اصرار بر ورود داشتند که با سعه صدر مامورین انتظامی به آرامش دعوت شدند که یک سری حواشی اتفاق افتاد. در حال بازبینی صحنه‌ها هستیم و اگر اقدامی خلاف قانون باشد، برخورد جدی خواهد شد.
 
وی افزود: اگر کسی سوء استفاده کرده و بلیتی را خارج از شبکه رسمی به مردم فروخته است، شناسایی خواهد شد و با شدت برخورد خواهد شد و پول‌ها برگردانده خواهد شد و اگر هم تعرضی صورت گرفته عوامل شناخته خواهند شد.
 
فرماندار مشهد در خصوص ورود زنان به ورزشگاه گفت: تمام تصمیمات، تصمیمات ملی بود و برای همه حوزه ها با نظر ملی تصمیم گرفتیم و کسی در استان تصمیمی در این خصوص نگرفته و همه چیز با مرکز بود. ما بیشتر از ظرفیت افراد را به ورزشگاه راه دادیم و در مورد کسانی که مازاد بر ظرفیت بودند، نتوانستیم تکریم کنیم.
 
داوری با بیان این مطلب که نقاط قوت این بازی به مراتب بیشتر از حواشی آن بود، افزود: برگزاری بازی تیم‌ملی فوتبال، اتفاق بزرگی بود که در مشهد رخ داد، اما شأن بالای مردم ما ایجاب می‌کرد که ما آنان را تکریم کنیم و از تمام آنان در ورزشگاه پذیرا باشیم. من از تمام کسانی که به استادیوم آمدند و نتوانستند وارد شوند یا به سختی وارد شدند، عذر خواهی می‌کنم و شرمنده آنان هستیم، ان‌شاءالله در مسابقات بعدی جبران خواهیم کرد.                           ",https://www.asriran.com/003Ue3
832786,۱۴۰۱/۰۱/۱۰,اجتماعی ,هشدار زرد هواشناسی: احتمال سقوط بهمن در جاده های شمال,هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند.,"سازمان هواشناسی با صدور دو هشدار زرد رنگ، از نفوذ سامانه بارشی و رگبار باران توام با رعدوبرق و وزش باد شدید موقت، افزایش دما و ذوب برف و احتمال سقوط بهمن در جاده‌های کوهستانی نوار شمالی کشور و افزایش سرعت باد و وزش باد نسبتا شدید و افزایش ارتفاع موج بین ۱ تا ۲ متر در نواحی مرکزی خلیج فارس خبر داد.

به گزارش ایسنا، سازمان هواشناسی با صدور هشدار زرد رنگ از نفوذ سامانه بارشی و رگبار باران توام با رعدوبرق و وزش باد شدید موقت، بارش تگرگ در مناطق مستعد از بعدازظهر چهارشنبه (۱۰ فروردین ماه) تا اواخر وقت پنج‌شنبه (۱۱ فروردین ماه) خبر داد.
این شرایط جوی روز چهارشنبه در زنجان، کرمانشاه، کردستان و روز پنج‌شنبه در آذربایجان شرقی، زنجان، همدان، مرکزی، کردستان، کرمانشاه، لرستان، قزوین، قم، آذربایجان شرقی، جنوب اردبیل، البرز، اصفهان، شمال تهران، ارتفاعات و دامنه در گیلان و غرب مازندران حاکم است که می‌تواند اختلال در تردد، کاهش دید، لغزندگی جاده‌ها بویژه در مسیرهای کوهستانی و گردنه‌ها، احتمال بالا آمدن سطح آب رودخانه‌ها، احتمال آسیب به چادرهای مسافرتی نوروزی، احتمال برخورد صاعقه، احتمال آسیب سازه‌های موقت، شکستن درختان فرسوده را به همراه داشته باشد.
سازمان هواشناسی جهت کاهش آسیب‌ها احتیاط در سفرهای برون شهری، عدم توقف در حاشیه رودخانه‌ها و احتیاط در عبور از کنار مسیل‌ها، به همراه داشتن تجهیزات زمستانی و سوخت کافی در عبور از گردنه‌های برفگیر، تمهیدات لازم جهت مراقبت از چادرهای مسافرتی، احتیاط و محدودیت در فعالیت‌های کوهنوردی و احتیاط در جابجایی عشایر کوچ‌رو، حفظ فاصله ایمن از درختان فرسوده و ساختمان‌های نیمه کاره را توصیه می‌کند.
در ادامه این هشدار سازمان هواشناسی، هشداری دیگر مبنی بر افزایش دما و ذوب برف و احتمال سقوط بهمن در جاده های کوهستانی نوار شمالی کشور در ارتفاعات استان های گیلان، مازندران، گلستان، البرز و تهران از جمعه (۱۲ فروردین‌ماه) تا دوشنبه (۱۵ فروردین ماه) صادر کرد.
در این شرایط جوی با توجه به ذوب شدن برف احتمال ریزش سنگ و سقوط بهمن در محورهای کوهستانی دور از انتظار نیست و به توصیه سازمان هواشناسی باید احتیاط در تردد در جاده های کوهستانی و فعالیتهای کوهنوردی در دستور کار قرار گیرد.
سازمان هواشناسی در ادامه با صدور هشدار زرد رنگی دیگر از افزایش سرعت باد و وزش باد نسبتا شدید و افزایش ارتفاع موج بین ۱ تا ۲ متردر نواحی مرکزی خلیج فارس، در استان بوشهر از بعدازظهر جمعه تا بعدازظهر شنبه  خبر داد که در این شرایط جوی احتمال آسیب به قایق های سبک، تفریحی، احتمال خسارت به قفس‌ها و پاره شدن تورهای صیادی و احتمال خسارت به تاسیسات دریایی دور از انتظار نیست.
سازمان هواشناسی برای کاهش آسیب‌های احتمالی احتیاط در تردد قایق ها و شناورهای سبک و تفریحی، احتیاط در فعالیت های دریایی بویژه در مناطق فراساحل و تمهیدات لازم جهت پیشگیری از هر گونه خسارت را توصیه می‌کند.
هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند. این هشدار برای آگاهی مردم صادر می‌شود تا بتوانند آمادگی لازم را برای مواجهه با پدیده‌ای جوی داشته باشند که از حالت معمول کمی شدت بیشتری دارد. از سوی دیگر مسئولان نیز در جریان این هشدارها قرار می‌گیرند تا اگر لازم باشد تمهیداتی را بیندیشند.
                           ",https://www.asriran.com/003Ue2
832785,۱۴۰۱/۰۱/۱۰,اجتماعی ,کارناوال «لبخند بهار» در تهران,به دلیل استقبال مخاطبان، این جشنواره  به همت اداره کل فرهنگی شهرداری تهران تا ۱۳ فروردین در ۲۲ منطقه تهران برگزار می‌شود.,"کاروان‌های شادی «لبخند بهار» که شامل اجرای موسیقی سنتی، عروسک‌گردانی، نوروزخوانی و ... بوده و از پنجشنبه ۲۶ اسفند ۱۴۰۰ در مناطق مختلف تهران کار خود را آغاز کرده و در روز سیزدهم فروردین ۱۴۰۱ به اجرای برنامه‌ها پرداختند.



به گزارش روابط عمومی معاونت امور اجتماعی و فرهنگی شهرداری تهران، این کاروان‌ امروز چهارشنبه دهم فروردین ۱۴۰۱ در دو نوبت صبح و عصر در ساعت‌های ۱۱:۳۰ تا ۱۳:۳۰ و ۱۶ تا ۱۸ به اجرای برنامه در مناطق مختلفی از تهران پرداختند. 
 در این جشنواره پس از خواندن دعای فرج و دعای تحویل سال، سرنا و دهل نوازی، موسیقی و رقص اقوام، به همراه معرفی اقوام و آداب سنن آن‌ها، تجلیل از خانواده شهدا، نمایش همو نوروز و ننه سرما، نمایش تکم‌چی و جیگی جیگی  از بخش‌های مهم اجرای کاروان‌های نوروزی جشنواره «لبخند بهار» در این روز بود. 
بر اساس برنامه‌ریزی صورت گرفته اولین کاروان جشنواره «لبخند بهار» از ساعت ۱۱:۳۰ تا ۱۳:۳۰ از میدان نبرد ، به سمت بوستان سهند حرکت کرد و میزبان شهروندان در منطقه ۱۴ شد تا با اجرای برنامه‌های متنوع موجب شادی و خوشحالی شهروندان حاضر در این مکان شود.
همچنین در همین ساعت شهروندان منطقه ۲۰ تهران در میدان دولت‌آباد، بوستان ماهور، از هنرنمایی کاروان اول جشنواره «لبخند بهار» لذت بردند. 
در ادامه برنامه‌های جشنواره «لبخند بهار»، کاروان دوم از هنرمندان این جشنواره، از ساعت ۱۶ تا ۱۸ نیز در بوستان وردآورد منطقه ۲۱ برنامه اجرا کردند. 
گروه دیگر هم در میدان بهاران، بوستان بهاران منطقه ۱۷ به اجرای برنامه پرداختند.
جشنواره «لبخند بهار» پیش از این قرار بود ۲۵ اسفند تا ۶ فروردین برگزار شود اما به دلیل استقبال مخاطبان، این جشنواره  به همت اداره کل فرهنگی شهرداری تهران تا ۱۳ فروردین در ۲۲ منطقه تهران برگزار می‌شود.

                           ",https://www.asriran.com/003Ue1
832783,۱۴۰۱/۰۱/۱۰,عمومی,اجرای استندآپ کمدی جوان افغانستانی ساکن ایران در عصرجدید (فیلم),جوانی از تبارِ قومِ هزاره‌ افغانستان، ساکن شورآبادِ تهران، زندگی افغان‌های عزیز در ایران را در قالب استندآپ کمدی در عصر جدید روایت کرد. اجرای علیرضا محمدی را که باعث اختلاف نظر و بحث داوران عصر جدید شد، تماشا کنید. (این یادآوری هم خالی از لطف نیست که برای « استند آپ کمدی» واژۀ پارسی «ایست‌خند» پیش‌نهاد شده است).,کد ویدیو  دانلود    فیلم اصلی                                     ,https://www.asriran.com/003Udz
832784,۱۴۰۱/۰۱/۱۰,بین الملل,باخت بایدن به ترامپ,«کامالا هریس» معاون بایدن هم ظاهراً حتی بدتر از وی در برابر ترامپ در یک انتخابات فرضی عمل می‌کرد و تنها ۳۸ درصد از ۱۹۹۰ شرکت‌کننده در این نظرسنجی به او در مقابل ۴۹ درصد ترامپ، رای دادند.,"فارس نوشت: نتایج یک نظرسنجی جدید نشان داده که «دونالد ترامپ» رئیس‌جمهور سابق آمریکا، «جو بایدن» رئیس‌جمهور کنونی را در یک انتخابات فرضی ۲۰۲۴ شکست خواهد داد.



نتایج نظرسنجی «هاروارد کپس – هریس» که بین ۲۳ تا ۲۴ مارس (سوم و چهارم فروردین) انجام شد و وبگاه خبری هیل آمریکا آن را در روز دوشنبه منتشر کرد، نشان داد که اگر انتخابات ریاست‌جمهوری ۲۰۲۴ آمریکا اکنون برگزار می‌شد، ترامپ از حمایت ۴۷ درصد آمریکایی‌ها برخوردار می‌شد، در حالی که بایدن مورد اعتماد ۴۱ درصد قرار می‌گرفت. 
«کامالا هریس» معاون بایدن هم ظاهراً حتی بدتر از وی در برابر ترامپ در یک انتخابات فرضی عمل می‌کرد و تنها ۳۸ درصد از ۱۹۹۰ شرکت‌کننده در این نظرسنجی به او در مقابل ۴۹ درصد ترامپ، رای دادند.
این نتایج در حالی است که محبوبیت بایدن بعد از خیزشی موقت، بار دیگر در حال کاهش است. بر اساس نظرسنجی اخیر «ان‌بی‌سی نیوز»، در بحبوحه بحران جاری در اوکراین و بزرگترین جهش تورم آمریکا در ۴۰ سال اخیر، محبوبیت رئیس‌جمهور این کشور به ۴۰ درصد کاهش یافته است.
اگرچه ترامپ هنوز به طور رسمی اعلام نکرده که آیا در انتخابات ریاست‌جمهوری آتی آمریکا شرکت خواهد کرد یا خیر، نظرسنجی جدید خبرهای خوب بیشتری را برای او به ارمغان می‌آورد. او همچنان کاندیدای شماره یک جمهوری‌خواهان است و ۵۹ درصد از او حمایت خواهند کرد. 

                           ",https://www.asriran.com/003Ue0
832782,۱۴۰۱/۰۱/۱۰,سیاست خارجی,دیدار وزیرخارجه ایران و روسیه در چین,این دیدار در حاشیه نشست وزرای امور خارجه همسایگان افغانستان در چین برگزار شد.,"وزرای امور خارجه جمهوری اسلامی ایران و فدراسیون روسیه در چین دیدار کردند.

به گزارش ایسنا، دیدار و گفتگوی امیر عبداللهیان و لاوروف در حاشیه نشست وزرای امور خارجه همسایگان افغانستان در چین برگزار شد.
                           ",https://www.asriran.com/003Udy
832781,۱۴۰۱/۰۱/۱۰,سیاست خارجی,وزیر خارجه طالبان به چین رفت,متقی قرار است در حاشیه این نشست با شماری از مقامات کشورهای منطقه نیز به طور جداگانه دیدار کند.,"امیرخان متقی، سرپرست وزارت خارجه‌ طالبان در رأس یک هیات بلندپایه‌ به چین رفت.

به گزارش ایسنا، به نقل از خبرگزاری افق، چین قرار است امروز (چهارشنبه) و فردا (پنج‌شنبه) میزبان سومین نشست وزیران خارجه‌ کشورهای همسایه افغانستان باشد.
متقی قرار است در حاشیه این نشست با شماری از مقامات کشورهای منطقه نیز به طور جداگانه دیدار کند.
در همین حال وانگ ونبین، سخنگوی وزارت خارجه چین روز سه‌شنبه گفته ‌بود که «انتظار داریم این نشست سبب حمایت بیش‌تر جامعه جهانی از افغانستان شود» و افزود که جامعه بین‌المللی باید از آمریکا بخواهد که مسوولیت اصلی بازسازی اقتصاد افغانستان را به صورت واقعی به دوش بکشد.
به باور سخنگوی وزارت خارجه چین، وضعیت افغانستان اکنون در حال گذار از هرج‌ومرج به نظم است و مردم افغانستان با چالش‌های متعدد داخلی و خارجی روبه‌رو هستند که نیاز به حمایت و کمک بیش‌تر را برجسته می‌کند.
وانگ ونبین همچنین گفته‌ بود که چین و همسایه‌های افغانستان تلاش می‌کنند تا یک ساختار سیاسی باز و فراگیر در افغانستان ایجاد شود.
به گفته وانگ ونبین، مبارزه با تروریسم و انتخاب سیاست‌های معتدل و مدبرانه داخلی و خارجی از سوی افغانستان از انتظارات چین است.
در نشست امروز قرار است نمایندگان آمریکا، پاکستان، ایران، روسیه، تاجیکستان، ترکمنستان و ازبکستان شرکت کنند که دور اول آن در پاکستان و دور دوم آن در ایران برگزار شده ‌بود. همچنین قرار است نشست تروئیکای توسعه‌یافته با حضور نمایندگان ویژه کشورهای آمریکا، روسیه، چین و پاکستان نیز در چین برگزار شود.
                           ",https://www.asriran.com/003Udx
832763,۱۴۰۱/۰۱/۱۰,فرهنگی/هنری,مواجهه جالب پژمان جمشیدی با صدام در سریال زیرخاکی (فیلم),وقتی فریبرز با صدام عکس یادگاری می‌گیرد.,"داستان فصل سوم سریال زیرخاکی از همان‌جایی آغاز می‌شود که سریال زیرخاکی ۲ به پایان رسید در فصل دوم «زیرخاکی» با به اسارت رسیدن فریبرز و ناصری به دست نیرو‌های بعثی در جبهه به پایان رسید و مخاطبان در فصل جدید از ادامه ماجرا‌ها مطلع می‌شوند.



  

    کد ویدیو  دانلود    فیلم اصلی          



 
                            ",https://www.asriran.com/003Udf
832780,۱۴۰۱/۰۱/۱۰,سیاسی,ورود مجلس به حواشی دیدار ایران مقابل لبنان,این دیدار با حواشی و اتفاقات ناخوشایندی همراه بود که به درخواست عده‌ای از بانوان برای ورود به ورزشگاه مربوط بود که سرو صدای زیادی بپا کرد.,"محمدباقر قالیباف با قید فوریت دستور بررسی اتفاقات و حواشی پیش آمده در جریان دیدار اخیر تیم ملی را داد.
به گزارش ایلنا،‌ روز گذشته تیم ملی فوتبال ایران در مشهد مقدس به مصاف تیم ملی لبنان رفته و آخرین دیدار مرحله مقدماتی جام جهانی را برابر این تیم برگزار کرد. 
این دیدار با حواشی و اتفاقات ناخوشایندی همراه بود که به درخواست عده‌ای از بانوان برای ورود به ورزشگاه مربوط بود که سرو صدای زیادی بپا کرد. 
در این میان محمدباقر قالیباف، رییس مجلس شورای اسلامی با قید فوریت دستور رسیدگی به این مورد را به کمیسیون امور داخلی صادر کرد. 
                           ",https://www.asriran.com/003Udw
832778,۱۴۰۱/۰۱/۱۰,سیاسی,رحیم‌ پور ازغدی: حضور زنان در ورزشگاه با حضور زنان در سینما و جامعه چه فرقی می‌کند؟ (فیلم),کسانی که مخالف حضور بانوان در ورزشگاه هستند، تنها به دلیل خشونت احتمالی در حاشیه مسابقات و تعرض کلامی چنین صحبت‌هایی را بیان می‌کنند. البته حضور زنان در ورزشگاه از نظر شرعی حرام نیست.,کد ویدیو  دانلود    فیلم اصلی                                     ,https://www.asriran.com/003Udu
832777,۱۴۰۱/۰۱/۱۰,اجتماعی ,اسپری فلفل در مشهد؛ خودسرها علیه اعتبار بین المللی فوتبال ایران,گرهی که با دست باز می‌شود را به دندان نسپارید! چرا در نهایت مردم این مملکت باید از دخالتِ نهادهای خارجی خوشحال شوند؟!,"امید دریسی
   اتفاقاتِ ناگوارِ قبل از بازیِ ایران و لبنان در مشهد حالا خبر روز است. گفته شده بود بازی را در همین تهران برگزار کنید ولی اصرار بر برگزاری در شهری دیگر و لابد با گمان ترفندی کار دست آقایان داده است.   در حالی که قرار بود بانوانِ ایرانی در استادیومِ محلِ برگزاری بازی فوتبال ایران و لبنان (ورزشگاه امام رضا، مشهد) حضور داشته باشند و بلیت‌فروشی هم انجام شده بود اما در نهایت بانوان ایرانی نه تنها به ورزشگاه راه نیافتند بلکه با اسپری فلفل از آنان استقبال شد!  آقایان برای این که تهدیدی (تعلیق) علیه فوتبال ایران رخ ندهد ابتدا بلیت‌فروشی به بانوان را انجام داده‌اند و بجایش سر بزنگاه یقهٔ آنان را گرفته‌اند و از ورودشان به ورزشگاه امام رضای مشهد جلوگیری کرده‌اند! تا به اینجای قضیه هم که مصیبتی‌ است بس بزرگ، اما به کنار!   آغازِ ماجرا از همین جاست! در واقع باید بگوییم خطر دقیقاً از این‌جا آغاز می‌شود که پس از این باید منتظرِ ورودِ احتمالیِ نهادهای خارجی بابت اتفاقِ مورد بحث باشیم.
   قبل از پرداختن به «خطر» ابتدا لازم است مشخص شود وقتی مقاماتِ عالی کشور مخالف چنین رویکرد و رفتاری هستند پس اینان چه کسانی‌اند که با ناشی‌گری مسببِ هزینه تراشی برای نامِ ایران، مردم ایران و موجبِ وهن نظام می‌شوند؟!    اینان به نمایندگی از کدام مردم در حالِ آبرو بِری از مردم در نگاه جهانیان هستند؟ اصلاً شما کِه هستید که امیالِ غیر قانونیِ خود را بر مردم تحمیل می‌کنید؟! شما از جانبِ چه قدرتی مرتکبِ چنین اعمالِ فرا قانونی می‌شوید؟!   الحمدلله مملکت قانون دارد متولی دارد، هر نهاد برابرِ اختیاراتی که قانون برایش مشخص کرده دقیقاً مطابقِ با همان قانون نیز باید پاسخ‌گو باشد. این‌گونه که نمی‌شود خودسرها میدان‌داری کنند.   خبرها حاکی از دستور رییس مجلس به کمیسیون امنیت ملی و ورود شخص رییس‌جمهور و دستور به وزیر کشور جهت پیگیری موضوع و نیز ورود دادستان کل کشور به اتفاقاتِ است. گر چه امیدوار کننده است اما ناکافی‌ است زیرا بارها و بارها با چنین اقداماتِ غیرقانونی مواجه بوده‌ایم و به علت عدم وجود برخورد قاطع کماکان شاهد این صحنه‌ها هستیم.    امید است یک جا و برای همیشه این بساط و این افتضاحات جمع شود. گرهی که با دست باز می‌شود را به دندان نسپارید! چرا در نهایت مردم این مملکت باید از دخالتِ نهادهای خارجی خوشحال شوند؟!   چرا باید اجازه دهیم AFC و FIFA بیایند دخالت کنند تا مشکلی که خودمان می‌توانیم حل کنیم را به ضربِ تحدید و تهدید حل کنند؟!
    مردم این مملکت که نباید از مقامات و نهادهای وطنی برای حل مشکل‌شان ناامید شوند! معلوم است وقتی ببینند اراده‌ای در داخل برای حل مشکل نیست از دخالت خارجی خرسند می‌شوند و استقبال می‌کنند. مصداقِ بارزِ مدعای نویسنده، احکامِ متعددِ انضباطی و مالیِ نهادها و متولیانِ خارجیِ فوتبال علیه خیل عظیمی از باشگاه‌های ایرانی‌ست!   خطر بیخ گوش‌مان است آقایان مسئول! دیوارِ بی‌اعتمادیِ مردم نسبت به برخی نهادها بلند است آقایانِ مسئول! احکامِ سنگینِ فیفا و ای‌اف‌سی علیه باشگاه‌ها و بازیکنان ایرانی و اقناع مردم را مقایسه کنید با احکامِ کمیتهٔ انضباطیِ فدراسیون خودمان و اعتراضات گستردهٔ همین مردم نسبت به آرا صادره! بنابراین مشهود است بنا به هر دلیلی مردم طی این سال‌ها نسبت به ورود و آرای نهادهای خارجی تمکین و اطاعتِ و به واقع اعتمادِ کاملاً متفاوتی نسبت به داخلی‌ها نشان داده‌اند.
   بیش از این به دخالتِ عواملِ خارجی مشروعیت نبخشیم. دخالتی که تا دیروز احکامِ انضباطی برای باشگاه و بازیکن را در بر می‌گرفته امروز به حقِ حضورِ قسمتی از جامعه در ورزشگاه‌ها رسیده و فردا روز مشخص نیست به کجا ختم شود و چه مطالبه‌ای را در بر گیرد...  آیا گوش شنوایی هست؟ زنگ خطر را می‌شنوید؟                           ",https://www.asriran.com/003Udt
832779,۱۴۰۱/۰۱/۱۰,سیاسی,دادستان کل کشور: در رابطه با اتفاقات بازی ایران-لبنان تنها عذرخواهی کافی نیست,این اتفاق نشان می‌دهد که ضعف مدیریت وجود داشته و بنده به سهم خودم از بانوان عذرخواهی می‌کنم. امیدواریم در آینده شاهد این گونه نواقص و مسائل نباشیم.,"دادستان کل کشور تاکید کرد: اینکه بلیت فروخته شود و بعد مانع حضور افراد به ورزشگاه شوند، قابل قبول نیست و برای این اتفاق نه تنها عذرخواهی کافی نیست، بلکه باید وجوه اخذ شده بابت فروش بلیت به افراد بازپس داده شود و از آنها عذرخواهی جدی شود.
به گزارش ایلنا، حجت‌الاسلام والمسلمین محمدجعفر منتظری در گفت‌وگو با رادیو تهران در رابطه با حواشی و اتفاقات بازی روز گذشته ایران و لبنان در مشهد گفت: گزارش اتفاقات این بازی به دستم رسیده است. اولا مسئولان امر باید برای این بازی تدبیر می‌کردند و اگر چنانچه جایگاهی متناسب با خانم‌ها وجود داشته و شرایط برای فروش بلیت به خانم‌ها فراهم بوده، قطعا باید متناسب با فروش بلیت برای بانوان ظرفیت و جایگاه مناسب را آماده می‌کردند.

وی با بیان اینکه اگر شرایط برای حضور خانم‌ها به ورزشگاه وجود نداشته از ابتدا باید بلیت نمی‌فروختند، اظهار داشت: اینکه بلیت فروخته شود و بعد مانع حضور افراد به ورزشگاه شوند، قابل قبول نیست و برای این اتفاق نه تنها عذرخواهی کافی نیست، بلکه باید وجوه اخذ شده بابت فروش بلیت به افراد بازپس داده شود و از آنها عذرخواهی جدی شود. 
دادستان کل کشور ادامه داد: ظرفیت ورزشگاه و جایگاهی که برای خانم پیش بینی کرده بودند از قبل مشخص است و باید مسئولان مدیریت می‌کردند و این اتفاق نشان می‌دهد که ضعف مدیریت وجود داشته و بنده به سهم خودم از بانوان عذرخواهی می‌کنم. امیدواریم در آینده شاهد این گونه نواقص و مسائل نباشیم.
                           ",https://www.asriran.com/003Udv
832776,۱۴۰۱/۰۱/۱۰,اقتصادی,ابلاغ بخشنامه اعطای وام ازدواج,تسهیلات قرض الحسنه ازدواج برای زوج های زیر ۲۵ سال و زوجه های زیر ۲۳ سال ۱۵۰ میلیون تومان است.,"بخشنامه اعطای تسهیلات قرض الحسنه ازدواج به شبکه بانکی ابلاغ شد و براساس آن وام ازدواج ۱۲۰ تا ۱۵۰ میلیون تومان برای زوجین تعیین شد.   
 
به گزارش روز چهارشنبه ایرنا از بانک مرکزی، براساس قانون بودجه سال ۱۴۰۱ کل کشور بانک مرکزی مکلف است از محل صد در صد مانده سپرده های قرض‌الحسنه و ۵۰ درصد سپرده های قرض الحسنه جاری شبکه بانکی، تسهیلات موضوع این بند را با اولویت نخست از طریق بانک های عامل تأمین کند.
 
بانک ها نیز مکلفند مبتنی بر اعتبارسنجی متقاضیان، حداکثر با اخذ سفته از متقاضی و یا یک ضامن معتبر به پرداخت تسهیلات اقدام کنند.  
 
مسئولیت حسن اجرای حکم این بند بر عهده بانک مرکزی و بانک های عامل و کلیه مدیران و کارکنان ذی ربط است. عدم اجرا یا تأخیر در پرداخت تسهیلات تخلف محسوب شده و قابل پیگیری در مراجع ذی صلاح است.  
 
براین اساس تسهیلات قرض الحسنه ازدواج برای هر یک از زوج هایی که تاریخ ازدواج آنها بعد از فروردین ماه ۱۳۹۷ بوده است، ۱۲۰ میلیون تومان و با دوره بازپرداخت ۱۰ ساله است.  
 
تسهیلات قرض الحسنه ازدواج برای زوج های زیر ۲۵ سال و زوجه های زیر ۲۳ سال ۱۵۰ میلیون تومان است.  
 
تمامی بانک ها موظفند به صورت ماهانه، تعداد تسهیلات قرض الحسنه ازدواج پرداختی و تعداد افراد در نوبت دریافت این تسهیلات را به صورت عمومی اعلام کنند.
 
همچنین، با توجه به مفاد ماده (۵۰) قانون جامع خدمات‌رسانی به ایثارگران افراد مندرج در قانون یاد شده مشمول اخذ قرض‌الحسنه ازدواج به میزان دو برابر افراد عادی هستند.                           ",https://www.asriran.com/003Uds
832775,۱۴۰۱/۰۱/۱۰,ورزشی,دستور رئیس جمهوری برای بررسی دلیل جلوگیری از ورود زنان به ورزشگاه مشهد و اسپری فلفل به آنان,در مشهد، از ورود زنان تماشاگر به ورزشگاه  خودداری شد و همزمان به سمت تعدادی از زنان تماشاگر که تلاش می کردند وارد ورزشگاه شوند گاز فلفل اسپری شد.,"رئیس جمهور به وزیر کشور ماموریت داد همه جوانب حواشی ایجاد شده در مسابقه فوتبال ایران و لبنان را بطور دقیق مورد بررسی قرار داده و اقدامات لازم را در این زمینه بکار گیرد.
به گزارش ایرنا، سید ابراهیم رئیسی در جلسه امروز هیات دولت و پس از ارائه گزارشی مبنی بر حواشی پیش آمده در جریان مسابقه فوتبال ایران و لبنان در ورزشگاه امام رضا(ع) مشهد مقدس، به وزیر کشور ماموریت داد همه جوانب حواشی ایجاد شده را بطور دقیق مورد بررسی قرار داده و اقدامات لازم را در این زمینه بکار بگیرد.
بر این اساس، وزیر کشور ماموریت یافته تا فرآیند فروش بلیط،‌ عدم رعایت شیوه نامه‌های بهداشتی ابلاغی ستاد ملی مقابله با کرونا در رعایت سقف مجاز حضور تماشاچیان در ورزشگاه و نیز تضییع حقوق شهروندانی که برای تماشای این مسابقه بلیط تهیه کرده بودند را بررسی کرده و گزارش آن را ارائه نماید.
تیم ملی فوتبال ایران دیروز (سه شنبه) در آخرین دیدار خود در انتخابی جام جهانی ۲۰۲۲ قطر که جنبه تشریفاتی هم داشت به مصاف لبنان رفت و در یک بازی آسان موفق شد این تیم را با ۲ گل سردار آزمون و علیرضا جهانبخش شکست دهد.
در این مسابقه، از ورود زنان تماشاگر به ورزشگاه  خودداری شد و همزمان به سمت تعدادی از زنان تماشاگر که تلاش می کردند وارد ورزشگاه شوند گاز فلفل اسپری شد.
                            ",https://www.asriran.com/003Udr
832774,۱۴۰۱/۰۱/۱۰,سیاست خارجی,3 گزینه پیشنهادی سناتور تندرو آمریکایی برای متوقف کردن برنامه هسته ای ایران,سناتور لیندسی گراهام گفت که سیاست فشار حداکثری به رغم ایجاد فشار بر ایران طی سال های گذشته، قادر به متوقف کردن روند رو به جلو برنامه هسته ای ایران نبوده است.,"سناتور جمهوریخواه آمریکایی ""لیندسی گراهام"" در مصاحبه ای با اعتراف به شکست سیاست ""فشار حداکثری"" در متوقف کردن پیشرفت برنامه هسته ای ایران، از گزینه حمله نظامی اسراییل به تاسیسات هسته ای ایران به عنوان یکی از 3 راه جلوگیری از ""دستیابی ایران به سلاح هسته ای""، دفاع کرد.
به گزارش عصرایران سناتور گراهام در مصاحبه ای با ""مارک راد"" خبرنگار ""جویش اینسایدر"" در شهر قدس، تحریم و فشار را برای متوقف کردن برنامه هسته ای ایران ناکافی دانست و حمله اسراییل به ایران را یکی از محتمل ترین راه ها برای جلوگیری از دستیابی تهران به سلاح هسته ای دانست.
این سناتور آمریکایی که مدافع سرسخت باقی نگه داشتن سیاست ""فشار حداکثری"" علیه ایران برای حمایت و حفاظت از اسراییل است، در این مصاحبه به ناکارایی سیاست فشارحداکثری در متوقف کردن پیشرفت برنامه هسته ای ایران اعتراف کرد و گفت با این سیاست نمی توان روند رو به پیشرفت برنامه هسته ای ایران را متوقف کرد.
او 3 راه را برای متوقف کردن برنامه هسته ای ایران برشمرد:
1- ""تغییر نظر"" رهبر ایران در زمینه استراتژی توسعه فناوری هسته ای ایران که بنا به مدعای این سناتور آمریکایی احتمال تحقق این سناریو 1 در 1 میلیارد است.
2- تغییر حکومت ایران از داخل که از نظر گراهام گزینه ای است که به نظر و رای مردم ایران بستگی دارد و تحت کنترل و اختیار آمریکا و اسراییل نیست.
3- و در نهایت اقدام نظامی اسراییل علیه تاسیسات هسته ای ایران که به گفته این سناتور می تواند با حمایت آمریکا، یک گزینه معتبر برای پایان دادن به روند رو به پیشرفت برنامه هسته ای ایران باشد.
سناتور گراهام گفت که او در جریان سفر فوریه گذشته به اسراییل، از مقامات اسراییلی خواسته است تا فهرست دقیقی از خطوط قرمز و نگرانی‌های اصلی خود در مورد برنامه هسته‌ای ایران را تهیه کرده و در اختیار او قرار دهند.
سناتور گراهام در جریان سفر اخیرش به اسراییل/ آسوشیتدپرس

سناتور ایالت کارولینای جنوبی آمریکا گفت که گفتگوهای اخیر او با مقامات اسراییلی در جریان سفر ماه گذشته به اسراییل، او را بر آن داشت تا پیش نویس قانونی را با عنوان ""قانون نظارت بر تسلیحات هسته‌ای ایران"" تدوین کند که در صورت تصویب در سنا احتمالا هر 120 روز یک بار، قوه اجراییه آمریکا موظف می شود گزارشی جامع در مورد تلاش‌های تسلیحاتی ایران، وضعیت ذخایر مواد شکافت‌پذیر هسته ای ایران، روند پیشرفت فناوری موشکی و نقض قوانین بین‌المللی از سوی ایران را به سنا گزارش دهد.
گراهام گفت: "" این قانون الزامی خواهد بود برای دولتِ ما تا در مشورت با متحدانمان ملزم به ارایه یک برنامه عملیاتی برای جلوگیری از دستیابی ایران به سلاح هسته ای باشد.. من فکر می کنم این رویکرد بهترین بیمه نامه برای اطمینان از این است که برنامه هسته ای ایران هرگز از کنترل خارج نخواهد شد.
او افزود این قانون با یا بدون برنامه جامع اقدام مشترک (برجام) ""ضروری"" است.
                            ",https://www.asriran.com/003Udq
832771,۱۴۰۱/۰۱/۱۰,عمومی,پنج‌شنبه آخرین مهلت نام نویسی در خوابگاه‌های دانشگاه تهران,اسکان دانشجویان شاغل به تحصیل در واحدها و پردیس‌های اقماری دانشگاه  اعم از دانشکدگان کشاورزی و منابع طبیعی کرج، ابوریحان و فارابی و دانشکده‌های کاسپین و فومن نیز به زودی توسط این واحدها در بستر پیام‌رسان‌هایشان اعلام می‌شود.,"دانشجویان دانشگاه تهران برای اسکان در خوابگاه‌های دانشجویی در نیم سال دوم تحصیلی ۱۴۰۰_۱۴۰۱ فقط تا فردا ۱۱ فروردین ماه سال جاری فرصت دارند نسبت به ثبت نام خود اقدام کنند.

به گزارش ایسنا، ثبت نام دانشجویان دانشگاه تهران برای اسکان در خوابگاه‌های دانشجویی این دانشگاه از سوم فروردین ماه سال جاری آغاز شده است و تا ۱۱ این ماه ادامه داشت.
بر این اساس دانشجویان برای ثبت نام در خوابگاه‌ها به سه گروه مختلف تقسیم شدند که گروه اول مربوط به دانشجویان غیربومی روزانه کارشناسی ارشد (ورودی ۹۹)، دکتری تخصصی (ورودی ۹۷ و ۹۸ و ۹۹)، دکتری حرفه‌ای (ورودی ۹۵ و ۹۶ و ۹۷ و ۹۸) و دکتری تخصصی پیوسته که در نیمسال دوم ۱۴۰۰ ساکن نبوده اما در ترم‌های گذشته سابقه اسکان دارند، می‌شد که این گروه دانشجویان می‌توانستند از ۳ تا ۴ فروردین ۱۴۰۱ به سامانه خوابگاهی مراجعه و جهت تمدید اسکان اقدام کنند.
دانشجویان غیربومی روزانه مقطع کارشناسی ارشد (ورودی ۹۹ و ۱۴۰۰)، دکتری تخصصی (ورودی ۹۷ و ۹۸ و ۹۹ و ۱۴۰۰)، دکتری حرفه‌ای (ورودی ۹۵ و ۹۶ و ۹۷ و ۹۸) و دکتری تخصصی پیوسته نیز که از ساعت ۱۲ ظهر ۶ فروردین تا ۷ فروردین ۱۴۰۱ برای ثبت‌نام در سامانه خوابگاهی مهلت داشتند.
سومین گروه نیز مربوط به دانشجویان غیربومی روزانه مقطع کارشناسی بود. همچنین دانشجویان روزانه کارشناسی ورودی سال‌های ۹۷، ۹۸ و ۹۹ از ساعت ۱۰ صبح ۷ فروردین تا ۸ فروردین ۱۴۰۱ و دانشجویان روزانه کارشناسی ورودی ۱۴۰۰ صرفا در تاریخ ۱۰ فروردین ماه می‌توانستند به سامانه خوابگاهی مراجعه و جهت ثبت‌نام خوابگاه اقدام کنند.
همچنین دانشجویان غیربومی روزانه مقطع دکترای حرفه‌ای، در صورتی که ورودی سال ۹۹ بودند، از ساعت ۱۰ صبح ۷ تا ۸ فروردین ۱۴۰۱ و در صورتی که ورودی سال ۱۴۰۰ محسوب می شدند می‌توانستند در ۱۰ فروردین ۱۴۰۱ برای ثبت‌نام اقدام کنند.
باتوجه به اینکه ثبت‌نام‌ها بر اساس مقطع تحصیلی و سال ورودی دانشجویان تا فردا ۱۱ فروردین ماه ادامه دارد، میزان ثبت‌نام دانشجویان روزانه غیربومی برای اسکان در خوابگاه‌های دانشگاه تهران، پس از مهلت ثبت‌نام، قابل سنجش است.
دانشگاه تهران اعلام کرد؛ اسکان دانشجویان شاغل به تحصیل در واحدها و پردیس‌های اقماری دانشگاه  اعم از دانشکدگان کشاورزی و منابع طبیعی کرج، ابوریحان و فارابی و دانشکده‌های کاسپین و فومن نیز به زودی توسط این واحدها در بستر پیام‌رسان‌هایشان اعلام می‌شود.
                           ",https://www.asriran.com/003Udn
832767,۱۴۰۱/۰۱/۱۰,عمومی,دیدنی های امروز؛ از حضور عمومی ملکه انگلیس تا خسارات روسیه در جنگ اوکراین,جنگ اوکراین، حضور عمومی ملکه انگلیس و انتخابات ریاست جمهوری فرانسه,"ملکه انگلیس به همراه ""شاهزاده اندرو"" پسرش در مراسم یادبود سالگرد مرگ همسرش شاهزاده فیلیپ در لندن. این نخستین حضور عمومی ملکه پس از ابتلا او به سویه اومیکرون کروناست./ رویترز 						       							غذا دادن به گربه ها در نوار غزه/ رویترز 						       							شهر تخریب شده ""ماریوپول"" در جنوب اوکراین/ رویترز 						       							استقبال وزیر خارجه مراکش از همتای آمریکایی در رباط/ رویترز 						       							خانواده نخست وزیر مالت در آیین آغاز دومین دوره نخست وزیری/ رویترز 						       							ادوات نظامی منهدم شده روسیه در خاک اوکراین/ رویترز 						                 							مسابقات ماراتون صحرا در مراکش/ خبرگزاری فرانسه 						       							""امانوئل ماکرون"" رییس جمهور و نامزد انتخابات ریاست جمهوری فرانسه در جریان کارزار تبلیغات انتخاباتی در شهر دیژون فرانسه/ خبرگزاری فرانسه 						       							نقاشی دیواری از تصویر ""محمد صلاح"" بازیکن فوتبال مصری تبار لیگ جزیره در شهر ""لیورپول"" انگلیس/ PA 						       							دستگیری اعضای باندهای خلافکار در السالوادور/ خبرگزاری فرانسه 						       							"" لنی روبرِدو"" نامزد اپوزیسیون در انتخابات ریاست جمهوری فیلیپین/ خبرگزاری فرانسه 						       							دستگیری باند قاچاق مواد مخدر در جزیره ""آچه"" اندونزی/ خبرگزاری فرانسه 						       							کارخانه نساجی در بنگلادش/ زوما 						       							قایق های چوبی مخصوص حمل کارگران در ساحل رود ""بوریگانگا"" در شهر داکا بنگلادش/ زوما 						                                   ",https://www.asriran.com/003Udj
832770,۱۴۰۱/۰۱/۱۰,سلامت,5 تاثیر شگفت‌انگیز نوشیدن آب روی مغز,کم آبی شدید بدن خود را با سرگیجه یا خشکی شدید پوست نشان می‌دهد و البته یک عارضه دیگر هم دارد و آن از دست دادن چابکی حافظه است. در این زمان مغز شما به سرعت به محرک‌ها پاسخ نمی‌دهد.,"قرار نیست همه ما خودمان را مجبور به نوشیدن آب به میزان ۸ لیوان یا بیشتر کنیم، چون میزان نیاز افراد مختلف به آب متفاوت است.
به گزارش steptohealth، کافیست مطمئن شوید آنقدر آب نوشیده اید که بدن تان هیدراته است و کم آبی بدن به کلیه ها، کبد و یا حتی قلب تان آسیب نمی‌زند. البته ناگفته نماند که ارتباطی قوی بین نوشیدن آب و حفظ سلامت مغز نیز وجود دارد، چون مغز شما بیشترین نیاز به انرژی را دارد. بهترین راه برای هیدراته ماندن، نوشیدن جرعه‌های کوچک آب در هر ساعت است. با این کار شما می‌توانید شاهد ۵ اتفاق شگفت انگیز در بدن باشید:
بهبود عملکرد مغز
توازن دقیق میان آب و عناصر دیگر بدن، برای بهبود عملکرد مغز ضروری است. نکته‌ای که باید به آن آگاهی داشته باشید، نوشیدن آب بلافاصله بعد از بیدار شدن از خواب است، چون در این زمان سلول‌های مغز نیاز به هیدراتاسیون دارند. شما ۷ تا ۹ ساعت را صرف خوابیدن می‌کنید و حتی اگر عرق نکنید، باز هم بدن تان مقادیری آب از دست می‌دهد. در واقع تنفس در خواب منجر به کاهش رطوبت بدن می‌شود. بعد از بیدار شدن از خواب آب و یا میوه‌های آبدار را برای جلوگیری از کم آبی بدن انتخاب کنید.
افزایش تمرکز
کم آبی شدید بدن خود را با سرگیجه یا خشکی شدید پوست نشان می‌دهد و البته یک عارضه دیگر هم دارد و آن از دست دادن چابکی حافظه است. در این زمان مغز شما به سرعت به محرک‌ها پاسخ نمی‌دهد. در این زمان نوشیدن قهوه یا چای شاید تا حدی کمک کننده باشد، ولی شما نمی‌توانید تمام روز از این نوشیدنی‌ها استفاده کنید. شما نیاز به نوشیدن جرعه‌های آب هر ۴۵ دقیقه یکبار دارید تا بتوانید به افزایش تمرکزتان کمک کنید.

بهبود خلق و خوی
ممکن است برای شما عجیب باشد که نوشیدن آب کافی با بهبود سلامت روان ارتباط مستقیم دارد. همانطور که شنیدن صدای آب منجر به بهبود خلق وخوی می‌شود، نوشیدن آب نیز با کاهش و دفع سموم از بدن، و از بین رفتن سلول‌های مرده منجر به سلامت روان می‌شود. توشیدن آب کافی همچنین باعث تعادل فرایند‌های شیمیایی می‌شود که علت راه اندازی مجدد ذهنی هستند.
بهبود کیفیت خواب
حتی اگر فقط نیم لیوان آب، قبل از رفتن به رختخواب بنوشید، به کیفیت خواب شبانه خود کمک زیادی کرده اید. آب جریان خون به مغز را افزایش می‌دهد و منجر به افزایش اکسیژن رسانی به مغز می‌شود.
بهبود حافظه
کم آبی منجر به عدم تعادل هموستاتیک و به عبارت دیگر شروع یک سری از اختلالات در بدن می‌شود؛ از جمله کاهش حافظه؛ بنابراین برای فعال نگه داشتن حافظه خودنیاز به نوشیدن حداقل ۸ لیوان آب در روز دارید. زمانی که بدنتان دچار کمبود آب می‌شود، نمی‌توانید درست فکر کنید ضمن این که دچار سردرد نیز می‌شوید.
ایرنا                           ",https://www.asriran.com/003Udm
832769,۱۴۰۱/۰۱/۱۰,ورزشی,طارمی بهترین گل‌زن آسیا شد,این اتفاق در حالی است که طارمی در ۴ دیدار از مرحله نهایی غایب بود و نتوانست برای یوزهای ایران به میدان برود.,"مهدی طارمی با ۴ گل و ۲ پاس گل بهترین گلزن آسیا در انتخابی جام جهانی لقب گرفت.

به گزارش ایسنا، مرحله نهایی انتخابی جام جهانی در قاره آسیا دیشب به پایان رسید و ایران با ۲۵ امتیاز و کره‌جنوبی با ۲۳ امتیاز از گروه A و عربستان با ۲۳ امتیاز و ژاپن با ۲۲ امتیاز از گروه B راهی جام جهانی شدند. 
با اتمام این مسابقات، مهدی طارمی مهاجم تیم ملی ایران با به ثمر رساندن ۴ گل و ۲ پاس گل در رقابت‌ها بهترین بازیکن مقدماتی جام جهانی در قاره آسیا لقب گرفت.
این اتفاق در حالی است که طارمی در ۴ دیدار از مرحله نهایی غایب بود و نتوانست برای یوزهای ایران به میدان برود. 
علیرضا جهانبخش نیز که جزو موثرترین بازیکنان تیم ملی در این رقابت‌ها بوده، چهار گل در چهار مسابقه مختلف مقابل سوریه، عراق، کره جنوبی و لبنان به ثمر رساند که گلزنی او در بازی امروز موجب شد تا تعداد گل‌هایش به مهدی طارمی برسد و همراه با او در صدر جدول برترین گلزنان این رقابت‌ها بایستد.

                           ",https://www.asriran.com/003Udl
832768,۱۴۰۱/۰۱/۱۰,اجتماعی ,کرونا در ایران/ ۴۹ تن جان باختند؛ ۲۹۸۷ بیمار جدید,در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.,"بنابر اعلام روابط عمومی وزارت بهداشت، در ۲۴ ساعت گذشته ۲۹۸۷ بیمار کووید ۱۹ در کشور شناسایی شدند و متاسفانه ۴۹ بیمار نیز در این بازه زمانی جان خود را از دست دادند.

به گزارش ایسنا، از دیروز تا امروز ۱۰ فروردین ماه ۱۴۰۱ و بر اساس معیارهای قطعی تشخیصی، دو هزار و ۹۸۷ بیمار جدید مبتلا به کووید۱۹ در کشور شناسایی شد که ۴۰۹ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۵۹ هزار و ۷۳۳ نفر رسید.
متاسفانه در طول ۲۴ ساعت گذشته، ۴۹ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۱۵۸ نفر رسید.
خوشبختانه تا کنون ۶ میلیون و ۸۶۸ هزار و ۴۳۵ نفر از بیماران، بهبود یافته و یا از بیمارستانها ترخیص شده اند.
یک هزار و ۵۵۱ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۴۹ میلیون و ۳۵۸ هزار و ۹۰۹ آزمایش تشخیص کووید۱۹ در کشور انجام شده است.
در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.
                           ",https://www.asriran.com/003Udk
832764,۱۴۰۱/۰۱/۱۰,سیاسی,نه فقط گاز فلفل بر صورت دختران... که اسید بر چهره ایران!,دغدغه من این است که چرا دغدغه مسوولان ما که باید ناظر به موضوعات کلان و ملی باشد، تلاش برای نرفتن بانوان به ورزشگاه است؟,"عصر ایران؛ جعفر محمدی- خبرها و تصاویر منتشر شده از مشهد، بسیار اسفناک است: عده ای از بانوان علیرغم این که بلیت تهیه کرده بودند، اجازه نیافتند وارد ورزشگاه شوند و بدتر از همه این که به صورت برخی از آنها، گار فلفل زدند.این که بانوان به ورزشگاه بروند یا نروند، دغدغه اصلی من نیست و نگویید ""همه مشکلات حل شد و فقط همین یک مورد مانده؟""؛ آنچه باعث شد این چند سطر را بنگارم، دغدغه های بزرگ تری است:1 - دغدغه من این است که چرا دغدغه مسوولان ما که باید ناظر به موضوعات کلان و ملی باشد، تلاش برای نرفتن بانوان به ورزشگاه است؟آیا از بیت المال و در واقع از جیب مردم حقوق می گیرند که کشور را در مسیر پیشرفت مدیریت کنند یا آن که نابلدی ها و ناتوانی های خود را در حاشیه هایی مانند نرفتن بانوان به ورزشگاه و طرح صیانت و نظایر این ها پنهان کنند و دو قورت و نیم شان هم باقی باشد؟! 2 - دغدغه من این است که قانون در این مملکت، هنوز چیزی است در مایه های کشک! در همین مورد حضور بانوان در استادیوم، هیچ قانونی آن را منع نکرده است ولی سلائق فردی هنوز بر قانون ارجح است. جالب توجه این که در همین فقره مشهد، خود مسوولان به بانوان بلیت ورود به استادیوم فروخته بودند ولی باز هم برخلاف تعهد قانونی ناشی از فروش بلیت، آنها را به استادیوم راه ندادند.
بی توجهی به قانون، سرطانی است که دیروز خود را در مشهد نشان داد و سال هاست که در ادارات و نهادها و شهرداری ها و قوای سه گانه و ... مانع بزرگ حرکت رو به جلو کشور است. تا قانون در این مملکت حاکم نباشد، به هیچ جا نخواهیم رسید؛ به هیچ جا!3 - دغدغه من این است که نام و برند کشورم در دنیا که در طول تاریخ، با فرهنگ و تمدن و احترام آمیخته بوده است، اکنون با حماقت های برخی، از آن جایگاه رفیع، تنزل یافته است. از دیروز که صدای شیون و ضجه های دخترانی که به صورت و چشمان شان گاز فلفل اسپری کرده بودند، شنیدم؛ هم دلم به حال آنها که دختران و خواهران همه ما هستند می سوزد و ناراحت شان هستم و هم به این فکر می کنم که وقتی مردم جهان این صحنه های شرم آور را از ایران می بینند، درباره ما چه فکری می کنند؟
آیا این همان تصویری است که واقعاً می خواهیم از ایران در ذهن جهانیان ترسیم شود؟ وقتی ما اقدامات وحشیانه و نابخردانه طالبان را در افغانستان می بینیم، درباره آنها چه فکری می کنیم؟ با این کارهای احمقانه داخلی، همان نگاه درباره ما هم شکل می گیرد؛ تعارف که نداریم!
کسی که در دنیای بدون مرز امروز، از حق ساده ای مانند تماشای مسابقه فوتبال جلوگیری می کند، بعد ظاهراً کوتاه می آید و بلیت می فروشد و سپس زیر حرف اش می زند و مانع می شود و از همه بدتر، با بی رحمی به صورت دخترکان بی گناه، گاز فلفل می افشاند؛ فقط به صورت آنها گاز اسپری نکرده، بلکه به چهره ایران اسید پاشیده است و خدا می داند چقدر باید جراحی های ترمیمی انجام شود تا این چهره زیبای تاریخی که همیشه مورد تحسین و رشک و حسادت دیگران بوده، بار دیگر زیبایی خود را به دست آورد!
حیفِ ایران...!

  

    کد ویدیو  دانلود    فیلم اصلی          
                           ",https://www.asriran.com/003Udg
832766,۱۴۰۱/۰۱/۱۰,فرهنگی/هنری,"جیم کری: تشویق ""ویل اسمیت"" تهوع آور بود",«کریس راک» شکایتی علیه  «ویل اسمیت مطرح نکرده اما آکادمی اسکار اعلام کرده جوانب این ماجرا را بررسی خواهد کرد.,"«جیم کری» کمدین معروف کانادایی-آمریکایی انتقاد شدیدی نسبت به واکنش میهمانان مراسم اسکار به حرکت «ویل اسمیت» مطرح کرد.

به گزارش ایسنا، «جیم کری» در مصاحبه با شبکه CBS انتقادات شدیدی نسبت به هالیود برای تشویق ایستاده  «ویل اسمیت» پس از کسب جایزه اسکار تنها دقایقی پس از سیلی او به «کریس راک» روی صحنه مراسم اسکار مطرح کرد.
این کمدین درباره اتفاق جنجالی مراسم اسکار امسال گفت: «تشویق ایستاده «ویل اسمیت» توسط میهمانان حاضر در مراسم اسکار تهوع آور بود، هالیود یک مشت بزدل هستند و واقعا احساس کردم این نشانه مشخصی است که ما دیگر آن جمع فوق‌العاده قبل نیستیم».
کری ادامه داد: «اگر من بودم همین امروز یک شکایت ۲۰۰ میلیون دلاری علیه ویل اسمیت می‌کردم، زیرا آن ویدیو برای همیشه باقی خواهد ماند و همه جا پخش خواهد شد. این توهین مدت زیادی ادامه خواهد داشت. اگر می‌خواهید از میان تماشاگران فریاد بزنید و مخالفت خود را نشان دهید یا چیزی در توییتر بگویید [بسیار خوب است]. اما شما حق ندارید روی صحنه بروید و به صورت کسی بکوبید، تنها چون آنها کلماتی به زبان آوردند».
این کمدین معروف و ۶۰ ساله همچنین گفت:  «برای ویل اسمیت بهترین آرزوها را دارم و نمی‌خواهم علیه او چیزی بگویم، او کارهای بزرگی انجام داده، اما لحظه خوبی رقم نزد که بر لحظه درخشان همه برندگان سایه انداخت... لحظه ای خودخواهانه بود».
در جریان برگزاری  نود و چهارمین دوره جوایز سینمایی اسکار، شوخی «کریس راک» با موهای تراشیده «جیندا پانکیت اسمیت» همسر «ویل اسمیت» با واکنش شدید اسمیت همراه شد او با یک سیلی به استقبال «کریس راک» رفت.
 «کریس راک» شکایتی علیه  «ویل اسمیت مطرح نکرده اما آکادمی اسکار اعلام کرده جوانب این ماجرا را بررسی خواهد کرد.
 «ویل اسمیت» با انتشار بیانیه‌ای از  «کریس راک» و آکادمی علوم و هنرهای سینمایی اسکار عذرخواهی کرده است.
                           ",https://www.asriran.com/003Udi
832762,۱۴۰۱/۰۱/۱۰,اجتماعی ,تجربه‌های آخر خطی مرد طلاق گرفته برای مردان تازه ازدواج,اگرچه مخاطب این مقاله در درجه اول آقایان هستند اما  تصور می کنم این تجربیات آخرخطی برای همه افرادی که در ابتدای و میانه مسیر ازدواج هستند ارزش یک بار شنیدن را داشته باشد.,"عصرایران؛ امضا محفوظ -ازدواج و زندگی مشترک شبیه یک هندوانه سربسته است! این مثالی است که همه ما شنیده ایم. من نه روانشناس هستم و نه مشاور خانواده؛ اما به عنوان کسی که مطلقا به این تمثیل باور نداشتم تلاش کردم با آگاهی قدم مسیر ازدواج بگذارم. اوایل ازدواج تصور می کردم کاملا عاقلانه و عاشقانه از پس این کار برآمده ام اما کم کم مشکلات شروع شد و در نهایت بعد 9 سال زندگی مشترک کار به متارکه توافقی کشید. من در انتهای این مسیر با نکات و تجربیاتی مواجه شدم که فکر می کنم ارزش به اشتراک گذاشتن داشته باشد. اگرچه مخاطب این مقاله در درجه اول آقایان هستند اما تصور می کنم این تجربیات آخرخطی برای همه افرادی که در ابتدا و میانه مسیر ازدواج هستند ارزش یک بار شنیدن را داشته باشد.1. چرا می خواهید ازدواج کنید؟!تجرد فراق بال به همراه دارد و آزادی فردی؛ در حالی که تاهل تعهد، مسئولیت پذیری و مراقبت بسیار می طلبد. پس در نگاه اول مجرد ماندن گزینه منطقی تری از متاهل شدن است. اما متخصصان میگویند ""خوب"" ازدواج کردن از مجرد ماندن بهتر است! من شاید خوب ازدواج کردن را بلد نباشم اما در مورد بد ازدواج کردن می توانم بگویم که* اگر تصمیم به ازدواج گرفته اید چون احساس تنهایی می کنید و می خواهید بر آن غلبه کنید!* اگر تصمیم به ازدواج گرفته اید چون بالاخره هرکس باید یک روز ازدواج کند دیگر!* اگر بخاطر حرف دیگران و فشار اطرافیان تصمیم به ازدواج گرفته اید یا می خواهید از خانه پدری خلاص شوید* اگر ازدواج می کنید چون مجرد ماندن را باخت و شکست و ناتوانی خود می دانید* اگر از تنهایی و تجرد خود لذت نمیبرید، الان احساس خوشبختی نمی کنید و به همین دلیل به دنبال ازدواج هستیداین دلایل اصلا دلایل درست و کافی برای ازدواج نیست و ازدواج شما احتمالا جزو ازدواج های خوب طبقه بندی نخواهد شد!شاید یکی از اشکالات جوامع و خانواده های سنتی ما این است که ازدواج در آنها از یک ""وسیله"" مباح برای رسیدن به یک هدف مطلوب به یک ""هدف"" مطلوب دگردیسی پیدا کرده است. ما جوان تر ها باید مراقبت باشیم که شترگاوپلنگ وار سر نخ منطق خود را در مواجه با مسئله مهمی مثل ازدواج گم نکنیم.2. اول ای جان دفع شر موش کن وانگهان در جمع گندم جوش کنیکی از خطاهای من در ابتدای مسیر ازدواج تمرکز بیش از حد روی معیارهای انتخاب همسر بود. تمام تلاشم معطوف به انتخاب همسر مناسب بود، غافل از آنکه که هنوز خودم را، طبیعت زنان را، لازمه های زندگی مشترک با جنس دیگر را و بسیاری مسائل نشات گرفته از ازدواج را نمیشناختم و بلد نبود.• نمی دانستم که آیا اختلال شخصیتی دارم یا خیر!• نمی دانستم که کدام صفات شخصیتی ناپسند در من ریشه دوانیده می تواند و در آینده مشکل ساز شود!• نمی دانستم که جنس زن چه تفاوت هایی ازنظر بینش، نگرش و رفتار با ما مردان دارد!• نمی دانستم که توقعات و انتظارات یک زن از همسر خود چیست و شیوه درست حل تعارضات زندگی مشترک چگونه است!به دنبال یافتن پاسخ به هیچ کدام از این سوالات نبودم و آنچه می دانستم مشاهداتم از معاشرت با دوستان و نزدیکان و عملکرد والدین بود و بس!این درحالی است که امروز معتقدم که جوانان همانطور که حد و تابع و مشتق و انتگرال را در سالهای آخر پیش از دانشگاه فرا میگیرند لازم است در این زمینه ها هم آموزش ببینند! ای کاش جلسات مشاوره فردی پیش از ازدواج که به من در مورد اهمال کاری، کمال گرایی، سندرم ایمپاستر و ... هشدار داده بود را ادامه می دادم و قبل از شروع زندگی مشترک به فکر علاج مشکلات خود بودم. ای کاش خواندن کتاب ""مردان مریخی، زنان ونوسی"" جان گری پیش از ازدواج اجباری می بود تا می فهمیدم چقدر زن ها متفاوت از ما مردان نگاه می کنند و چقدر انتظاراتشان فرق دارد. ای کاش کتاب های جان گاتمن خصوصا ""موفقیت یا شکست در ازدواج"" را زودتر میخواندم تا قبل از آنکه دیر شود در جهت اصلاح 4 فاکتور منفی در مشاجرات – عیب جویی، تحقیر، حالت تدافعی و بی توجهی- قدم بر می داشتم.
قبل از آزمون شهری رانندگی لازم است آیین نامه را گذرانده باشید زیرا که جهل به قانون رافع مسئولیت نیست. در زندگی مشترک هم اول لازم است قوانین آن را یاد بگیرید!
3. انتخاب درست شریک زندگیدرمورد اهمیت این مرحله نکات بسیاری گفته شده و کتاب های بسیاری نوشته شده که نیاز به تکرار آنها نیست. اما به نظر من چند نکته اهمیت دارد که ممکن است مغفول واقع شود.• همه افراد نامناسب برای ما کسانی نیستند که خصلت های منفی آنها به خصلت های مثبت شان میچربد.• گاهی فرد مقابل خصلت های مثبت برجسته ای دارد؛ اما این ویژگی های مثبت برای ما پراهمیت نیست. در این موارد بی اهمیتی ما به این ویژگیهایی که برای او مهم است و برخورداری از آنها را برای خود امتیاز ویژه می داند می تواند در آینده باعث تنش های متعدد باشد
• گاهی فرد مقابل خصلت های مثبت برجسته ای دارد که برای ما پراهمیت هست؛ اما در عین حال ویژگی های منفی وی هم غیرقابل چشم پوشی است. اهمیت شناخت کافی از نبایدها در انتخاب همسر، به‌هیچ‌وجه کمتر از بایدها نیست و به همین دلیل باید درک درستی از هر دو مورد داشته باشیم.تست های شخصیت شناسی پیش از ازدواج یک راه خوب برای سنجش تطابق دو نفر با هم است. نسبت به علائم خطر در دوران آشنایی هوشیار و حساس باشید و سرسری از آنها عبور نکنید؛ در مورد نکات چالشی که در شخصیت طرف مقابل پیدا می کنید به یک بار محک زدن و صحبت کردن اکتفا نکنید و تا شفاف سازی کامل دست بردار نباشید.به خاطر داشته باشید در بیشتر موارد نه ازدواج اورژانسی است و نه طلاق گرفتن! پس پیش از ازدواج اگر نکته مبهمی در دل داشتید یا ویژگی شخصیتی یا شرایط خانوادگی آزاردهنده ای وجود داشت عجله نکنید و برای بررسی بیشتر و تصمیم گیری درست تر به خودتان زمان بیشتر بدهید. شاید لازم است دوران آشنایی یا نامزدی چند ماه بیشتر ادامه داشته باشد. مطمئن باشید ضرر نمی کنید!4. آماده سازی پیش از ازدواج زوجینخب حالا فرض میکنیم شما با دقت و موفقیت فرد مورد نظر خود را پیدا کرده اید. در این شرایط حتی اگر مناسب ترین فرد را هم انتخاب کرده باشید باید یاد بگیرید که چطور از پس تفاوت ها، تعارض ها، اختلافات و مشکلات باهم بربیایید. درغیراین صورت همین تفاوت ها کشتی زندگی شما را به گل خواهند نشاند. در این مرحله با هم تطابق و سازگاری را تمرین می کنید.بیشتر زوج ها پیش از ازدواج، زمان، انرژی و پول زیادی را برای مراسم عروسیشان می گذرانند؛ مراسمی که چند ساعت بیشتر طول نمی کشد. اما آنها زمان کمی را برای دستیابی به مهارت های مورد نیاز در رابطه ای می گذرانند که می تواند 50-60 سال دوام داشته باشد!راه های حل تعارض فیمایبن(conflict resolution)، روش های جرات ورزی(Assertiveness) و گوش دادن فعال(Active listening)، شیوه تطابق با تفاوت های خانوادگی طرفین، نحوه مدیریت مالی مشترک و روش پیگیری اهداف فردی از جمله مهمترین مسائلی است که زوجین باید در کنار هم آموزش ببینند، تمرین کنند و قبل شروع زندگی مدل مناسب خود را ارتقا دهند.متاسفانه در کشور ما این مسائل مطلقا به زوجین آموزش داده نمیشود اما اگر دنبال یک شروع خوب هستید بدانید و آگاه باشید که سال هاست در دنیا متودهای امتحان پس داده متعدد برای آماده سازی پیش از ازدواج زوجین وجود دارد که یکی از بهترین آنها متود PREPARE/ENRICH مبتنی بر یافته های آقای ""دیووید اولسون"" است که میتوانید با استفاده از آن رضایت، آرامش و بقای زندگی مشترک خود را تضمین کنید.5. دوگانه های حق/تکلیف و سنت/مدرنیتهگفته می شود که جامعه ما در دوران گذار از سنت به مدرنیته به سر میبرد. من اینجا به استانداردهای دوگانه در مورد شیوه انتخاب همسر، برگزاری مراسم ازدواج، فرزندپروری، سبک زندگی و غیره کاری ندارم؛ می خواهم از احتمال به هم ریختگی نسبت میان حقوق و تکالیف زن و شوهر در بسیاری از زوج های جوان تحصیلکرده امروزی صحبت کنم. مثلا خانم هم حق طلاق و حق اشتغال و حق ادامه تحصیل را مطالبه می کند که نگاهی مدرن به زناشویی است و هم در عین حال مهریه و شیربهای آنچنانی را حق خود می داند که حقوقی برآمده از سنت است! یا خانم کار داخل منزل را تکلیف مشترک تعریف می کند که نگاهی مدرن است اما درامد شغلی خود را ویژه خودش می داند که رویه سنتی است! یا گاهی حق خود را مدرن تعریف می کنیم ولی حق طرف مقابل را سنتی! با تکالیف طرف مقابل را مدرن تعریف می کنیم اما صرفا تکالیف سنتی را وظیفه خود می دانیم!پس اولا لازم است با کلیه جوانب حقوقی ازدواج و طلاق آشنا بشوید؛ قوانین مهریه، شروط ضمن عقد، نفقه، نحله اجرت المثل و ... مسائلی هستند که بیشتر ما از آنها مطلع نیستیم و در گرماگرم اول ازدواج با بیخیالی از آنها عبور میکنیم. حتما قبل ازدواج با همه این موارد کاملا آشنا بشوید. اپیزود هفتم ""پادکست حقوقی دفیله"" توضیحات خوبی راجع به مسائل حقوقی ازدواج و طلاق داده است.دوما تکلیف خودتان و نگاهتان به زندگی مشترک و حق و تکلیف طرفین را مشخص کنید؛ یا رومی روم یا زنگی زنگ! این مرتبه دوم است که یادآوری می کنم شترگاوپلنگی نباشید. یا کاملا سنتی یا کاملا مدرن؛ ضمنا اگر خیلی دغدغه برابری جنسیتی دارید مقاله ""ازدواج برابر در ایران"" نوشته دکتر محمدرضا جلایی پور را حتما مطالعه کنید.6. اول راه رفتن را یاد بگیرید و بعد پرواز کنید!در ابتدای زندگی مشترکمان این هایکو را بسیار دوست می داشتیم که "" ای حلزون از کوه فوجی بالا برو اما آرام آرام "". امروز و بعد متارکه این قطعه برای من معنی دیگری پیدا کرده است. ازدواج در درجه اول یک قرارداد است و تمام! قدم اول را محکم و درست بردارید و سپس به تعالی، اهداف والا، تکامل و پیشرفت و عشق های رومانتیک یا افلاطونی فکر کنید. سعی کنید در ابتدا قرارداد حقوقی متعادل، درست و متوازنی داشته باشید . اگر از نظر شرایط مالی، منزلت اجتماعی، طبقه اقتصادی و... با طرف مقابل متعادل نیستید یا نقش ها و مسئولیت هایتان را در ابتدای زندگی مشترک متوازن تقسیم نکردید این قرارداد در شروع پایه های لرزانی دارد و اجازه نمیدهد به مراتب بالاتر برسید.برای اینکه در ادامه مسیر کم نیاورید لازم است پایه های کار که خیلی ساده و پیش پا افتاده به نظر می رسند اصول و درست گذاشته شوند. به نظر من قرارداد حقوقی درست و اصولی یعنی آنچیزی که متعارف، معمول و متداول است را انجام بدهید؛ به سودای اهداف والا به راحتی سنت های تاریخی که تجربیات نسل های پیش از ما هستند را بی تفاوت به گوشه ای نیندازید.از این قطعه شعر ژاپنی یک برداشت دیگر هم پیدا کرده ام. اهداف بلند و متعالی، توفیقات دینی و فضیلت های انسانی را هدف بگیرید اما افراط به خرج ندهید؛ با هم همسر و همراه باشید اما تنهایی و فردیت تان را منکوب نکنید! دلبستگی شیرین است اما اگر بیش از اندازه شد خوشحالی را از انسان می رباید. حمایت و حمیت خواستنی است اما اگر به کنترل گری رسید جان طرف مقابل را به لب می رساند. پس به فرموده حضرت امیر(ع) در عبادت و معیشت میانه روی پیشه کنید. شوربختانه به چشم خود دیدم که افراط دیروز تفریط امروز را به دنبال خودش آورد. همینقدر مایوس کننده...
7. با کلمات به دقت رفتار کنید، چراکه قدرت تخریبی آنها بیشتر از بمب اتم است!به این نتیجه رسیده ام که جذب کلامی خانم ها کاملا مقوله مجزایی از محبت عملی به آنهاست. هرچه قدر هم که با هدیه های مختلف، مراقبت و دلسوزی، محبت خود را نشان دهید باز هم هیچ کدام جایگزین جملات جذاب برای خانم ها از قبیل گفتگو و دلبری کلامیِ با ظرافت، تعریف و تمجید دلچسب، سپاسگزاری خاضعانه، ابراز احساسات و اعتماد به نفس دادن، تعارفات زیرکانه، شوخ طبعی و گفتگوی صمیمانه در مورد اتفاقات روزمره نمی شود. جای خالی این محبت های کلامی می تواند بسیار خطرناک باشد!حال تصور کنید اگر جذب کلامی نداشته باشید و در عین حال کلامتان گزنده و تیز باشد، اهل نیش و کنایه باشید و بدتان نیاید گاهی زخم زبان بزنید چه اتفاقی رخ خواهد داد؛ تصور کنید که در این شرایط این ماشین تخریب شما چقدر می تواند ویرانی به همراه داشته باشد.8. در مسیر زندگی مشترک نسبت به اتفاقات ناخوشایند و دلخوری ها و ناراحتی های خودتان هم بی تفاوت نباشید! جرائت ورزی داشته باشید و آنها را بیان کنید! اجازه ندهید این ناملایمات به زخم های مزمنی تبدیل شوند که شما را به سمت بی توجهی، کم محلی، اهمال کاری و اجتناب و یا خدایی نکرده خیانت بکشاند. طلاق عاطفی به یک بار سراغتان نمی آید.به دنبال درمان این مشکلات از جانب متخصصان روان شناس و روان پزشک باشید و تا زمانی که درمان کامل این زخم را انجام نداده اید متوقف نشوید! گاهی بی توجهی به یک زخم کوچک، یک عفونت منتشری به همراه دارد که دیگر جبران شدنی نیست. گاهی لازم است بخاطر یک زخم نه چندان عمیق انگشت کوچک پا، کار و زندگی را تعطیل کنید و در بیمارستان بستری شوید تا درمان کامل و جامع انجام بگیرد! ناملایمات زندگی مشترک را هم باید همیقدر جدی گرفت و برای آن وقت گذاشت!
9. بچه دارشدن هیچ وقت راه حل هیچ مشکلی نیست! بچه دار شدن می‌تواند تضادهای پنهان و مهم زوجین را آشکار کند. اگر زندگی نامتعادل و پریشانی دارید لطفا بچه دار نشوید. این کار حقیقتا بی رحمانه است
10. اگر علی رغم همه این نکات کارتان به جدایی رسید حتما از مشورت متخصصین و افراد کاربلد و باتجربه و دنیا دیده استفاده کنید؛ این زمان دیگر زمان پرده پوشی و رازداری و تصمیم انفرادی نیست و طی کردن این مسیر سخت بدون کمک گرفتن از بلد های راه ممکن نیست. کارشناسان حقوق، مشاوران خانواده و اطرافیان با تجربه ازجمله افرادی هستند که نظراتشان میتواند بسیار راه گشا باشد.
11. و نکته آخر هم اینکه پروسه طلاق و بازسازی فردی بعد جدایی کار دشواری است. وجود یک دوست و همراه شنوا و پذیرا بسیار مغتنم است.کتاب ""بازسازی زندگی پس از طلاق"" نوشته بروس فیشر یک راهنمای خوب برای این مرحله از زندگی است.                           ",https://www.asriran.com/003Ude
832645,۱۴۰۱/۰۱/۱۰,فرهنگی/هنری,جوایز مسابقه گرین استورم برای عکاسان ایرانی,جوایز سیزدهمین دوره مسابقه عکاسی گرین استورم هند به عکاسان ایرانی رسید.,"به گزارش روابط عمومی فیاپ در ایران، محمدرضا معصومی از ایران برنده بزرگ این مسابقه شد و جایزه اصلی را کسب کرد و هادی دهقانپور دیگر عکاسی ایرانی عنوان موفق به کسب مقام دوم شد. همچنین عکاسی از کشور فیلیپین عنوان نفر اول این مسابقه را به دست آورد.
این مراسم با حضور دکتر ششی ثرور، معاون سابق دبیر کل سازمان ملل افتتاح شد. 
این مسابقه که در کشور هند و با موضوع احیای زمین و شعار بازگشت به اصالت سبز برگزار می‌شود از جمله شناخته‌شده‌ترین مسابقات عکاسی با موضوعات زیست محیطی در دنیا است.
عکاسان عضو کلوپ عکس فوکوس شامل محمد رضا معصومی با عکسی با عنوان ""سبز و سفید"" از منطقه اسالم گیلان و هادی دهقانپور با عکس ""اتوبوس سبز"" از گرگان عناوین برتر را کسب کردند.                           ",https://www.asriran.com/003Ubl
832765,۱۴۰۱/۰۱/۱۰,بین الملل,عراق در فکر مطالبه غرامت از اسرائیل بابت حمله به تاسیسات هسته ای بغداد,در روز 17 خرداد 1360 جنگنده های اسرائیلی با حمله به تاسیسات هسته ای تموز در حومه بغداد، آن را مورد هدف قرار دادند.,"عراق در حال بررسی مطالبه غرامت از اسرائیل به دلیل حمله به تاسیسات هسته ای این کشور است.
به گزارش عصرایران به نقل از رسانه های عراقی، اسرائیل در سال 1981 در حمله هوایی به عراق، تاسیسات هسته ای تموز (اوسیراک) واقع در جنوب شرقی بغداد را بمباران کرد.
دفتر اطلاع رسانی مشاور امنیت ملی عراق در بیانیه ای گفت قاسم الاعرجی مشاور امنیت ملی عراق در گفتگو با مسوولان وزارت خارجه و بخش انرژی اتمی این کشور راه ها و وسایل مطالبه غرامت بابت بمباران تاسیسات هسته ای تموز را بررسی کرد.
این بیانیه اضافه می کند: این مطالبه غرامت به استناد قطعنامه شورای امنیت شماره 487 سال 1981 و برپایه ابزارها و گزینه های حقوقی است که اقدام عراق در کسب حقوق خود را براساس قوانین و منشورهای بین المللی، تضمین می کند.
این بیانیه اضافه می کند: محورهای مطالبه غرامت عراق در معرض نظر مصطفی کاظمی نخست وزیر عراق قرار خواهد گرفت تا درباره گزینه ها و ابزارهای مورد استفاده تصمیم گیری شود.
برپایه قطعنامه شماره 487 شورای امنیت سازمان ملل متحد عراق حق دارد درباره حمله اسرائیل علیه تاسیسات هسته ای تموز غرامت دریافت کند.
در آن مقطع، مهندسان فرانسوی و ایتالیایی بر مراحل ساخت این تاسیسات هسته ای نظارت می کردند.
در روز 17 خرداد 1360 (7 ژوئن 1981)  جنگنده های اسرائیلی با حمله به تاسیسات هسته ای تموز در حومه بغداد، آن را مورد هدف قرار دادند. در این حمله به نام ""عملیات اپرا"" جنگنده های اسرائیلی با عبور از خط مرزی اردن و عربستان سعودی، تا بغداد پیش رفتند و سپس به اسرائیل برگشتند.

در این عملیات، کل تاسیسات هسته ای تموز به طورکامل تخریب شد. این تاسیسات زیرنظر شرکت فرانسوی در مرحله ساخت قرار داشت. 
در آن مقطع، تصور می رفت صدام به دنبال کسب بمب اتمی است. در این حمله 10 نظامی عراقی و یک شهروند غیرنظامی فرانسوی کشته شدند.
قبل از این حمله، جنگنده های ایرانی نیز در عملیات جداگانه ای به این تاسیسات حمله و بخش هایی از آن (به جز راکتور) را تخریب کرده بودند.                           ",https://www.asriran.com/003Udh
832519,۱۴۰۱/۰۱/۱۰,اجتماعی ,پدیده سواد مصنوعی و الگوی جدید نادانی,"ما به شکلی خطرناک به نوعی ""کپی برداری"" از دانایی نزدیک می‌شویم، که در واقع الگوی جدید ""نادانی"" است. ما با ""سواد مصنوعی"" روبرو هستیم.","مجتبی لشکربلوکی*(دکتری مدیریت استراتژیک) 
روزانه فقط در تلگرام بیش از ۳ میلیون مطلب منتشر می شود. جالب است بدانید در ساعت ۴ صبح که میزان مطالب منتشر شده به کمترین مقدار خود می رسد نیز ۲۵ هزار مطلب نشر می یابد. این میزان تولید محتوا در شبکه های مختلف اجتماعی در طول تاریخ بی نظیر و فوق العاده است و منجر به پدیده جالبی شده: «همه ما» راجع به «همه چیز» می دانیم اما با ويژگی هایی خاص.
کارل تارو ژورنالیست معروف ژاپنی می گوید: هر وقت هر کسی از هر چیزی سخن می‌گوید ما وانمود می کنیم که دربارۀ آن می‌دانیم. همکارانمان دربارۀ فیلم، کتاب، قیمت ارز، حمله نظامی آمریکا صحبت می‌کنند سرمان را بالا و پایین می بریم یعنی من هم دربارۀ آن می دانم.
 این در صورتی است که آن ها دربارۀ آن موضوع فقط نظرات کس دیگری را در یک شبکه اجتماعی خوانده اند و آن را بازگو می کنند همان گونه که ما نیز چنین می کنیم. ما به شکلی خطرناک به نوعی *کپی برداری* از دانایی نزدیک می‌شویم، که در واقع الگوی جدید *نادانی* است. ما با *سواد مصنوعی* روبرو هستیم.
 تحلیل و تجویز راهبردی:
رسانه ها باعث شده اند به سرعت برق در معرض اخبار و به سرعت باد در معرض تحلیل اخبار قرار بگیریم. محیط اطراف ما پر است از اخبار مغشوش، اعداد و ارقام گول زننده و حرف های جهت‌دار. سه مساله این موضوع را تشدید می کند:
۱. حجم بالای اخبار و تحلیل ها. اطلاعات بیشتر یعنی فرصت کمتر برای بررسی دقیق تر آن ها.
۲. سبک زندگی شتابان: زندگی امروزی نسبت به 200 سال پیش بسیار چگال تر شده است. یعنی میزان رخدادهای کاری و ارتباطاتی در واحد زمان بیشتر شده است.
۳. سواد مصنوعی: نظرات ما از پرسه‌زدن در شبکه‌های اجتماعی سرچشمه می‌گیرند، نه مطالعۀ کتاب‌ها! *این کپی برداری از دانایی، در واقع الگوی جدید نادانی است.*
 به همین خاطر است که اخبار درست، غلط، شایعه و حقیقت در فضای مجازی تقریبا هم ارزش‌اند. چرا؟ چون ما فرصت نمی کنیم که درستی آن چه را که دریافت می کنیم، بررسی کنیم. بلافاصله آن را می خوانیم و احتمالا آن را برای دیگران فوروارد (ارسال) می کنیم و در گفتگوهای خانوادگی یا دوستانه یا کاری مان از آن اطلاعات استفاده می کنیم که نشان دهیم از زمانه عقب نیستیم.
چه می توان کرد؟
۱. تعلیق قضاوت. نه باور کنید و نه رد کنید. زمانی که استدلال به نفع یا علیه آن گفته یا نوشته ندارید نه ردش کنید و نه تأیید، قضاوت خود را معلق کنید تا زمان دریافت اطلاعات کافی برای قضاوت.
۲. در حالت *غیر طبیعی* قضاوت نکنید. مطالعات نشان داده اند زمانی که افراد از آرامش فکری بیشتری برخوردارند، کیفیت قضاوت های حرفه ای شان افزایش می یابد. بنابراین زمانی که شتاب زده، هیجانی، خسته و پریشان هستیم، کیفیت قضاوت های ما افت می کند و قضاوتی که در زمان شتاب زدگی می کنیم به اندازه قضاوت یک فرد مست [غیر عادی]، غیرقابل اتکاست.
۳. به ساختارهای مشکوک، حساس باشید. جملاتی که با فعل مجهول و بدون فاعل ساخته شده‌اند مانند «گفته می‌شود» یا «شنیده‌ها حاکی از آن است که» و «یا بر اساس اخبار منتشر شده» روشی برای پیچاندن شما هستند. در این ساختارها خبر وجود دارد. اما منبع خبر وجود ندارد.
۴. برای هر چه می خوانید یا می شنوید از خودتان بپرسید:
الف) آیا از منبع خبر/گزارش مطمئن هستم؟
ب) آیا شواهد تاییدکننده یا استدلال های قانع کننده آورده شده یا اینکه یک حرف به زبان های مختلف تکرار شده؟
ج) آیا بین مقدمه و اطلاعات ارایه شده و نتایج رابطه منطقی وجود دارد؟
د) آیا تمام واقعیت بیان شده یا بخشی از واقعیت؟
۵. از چرا و کلمات هم خانواده استفاده کنید. آدم های دقیق دائم می پرسند چرا؟ چرا کاندیدای ریاست جمهوری شما بهتر است؟ چه چیز باعث می شود که فکر کنید قیمت ارز بالا می رود؟ چطور به این نتیجه رسیدید؟
۶. در فلسفه منطق، فصلی وجود دارد به نام مغالطات. برای تقویت تفکر سنجش گرانه (انتقادی) بخش مغالطات را بخوانید تا با بیش از ۷۰ نوع مغالطه (=دامگاه اشتباه ذهنی) آشنا شوید.
۷. حضور در شبکه های اجتماعی مفید است. جریان آزاد اطلاعات در آن بسیار جذاب، مفید و غنیمت است. اما... 
اما فراموش نکنیمکه آن ها هرگز نمی توانند جایگزین کتاب و تفکر عمیق شوند!
* منبع: سایت شخصی نویسنده                           ",https://www.asriran.com/003UZj
832761,۱۴۰۱/۰۱/۱۰,ورزشی,ورزشگاه از کنترل خارج شد (فیلم),هجوم هواداران خشمگین نیجریه به زمین چمن پس از ناکامی این تیم از رسیدن به جام‌جهانی را ببینید.,"کد ویدیو  دانلود    فیلم اصلی          
                            ",https://www.asriran.com/003Udd
832760,۱۴۰۱/۰۱/۱۰,ورزشی,توضیحات مدیرکل ورزش خراسان رضوی درباره برخورد با زنان در ورزشگاه امام رضا: مشهد پایگاه فرهنگی جهان اسلام و تشیع است/ ما مجری دستورات تهران بودیم,با توجه به این تعداد متقاضی بعضی مسائل رخ می‌دهد، ولی در مجموع فکر می‌کنم مشهد نمره قبولی گرفت.,"مدیرکل اداره ورزش و جوانان خراسان رضوی توضیحاتی را در خصوص عدم حضو بانوان در بازی ایران و لبنان ارائه کرد.
به گزارش فارس؛ علی اکبر هاشمی جواهری پس از پایان بازی ایران مقابل لبنان در خصوص عدم حضور بانوان در ورزشگاه امام رضا(ع) برای تماشای این بازی اظهار داشت: خیلی خوشحالم از اینکه بالاخره یک اتفاق بسیار خوب در استان ما رخ داد و خدا را‌‌‌‌‌‌‌‌ شکر به مذاق فوتبال‌دوستان هم خوش آمد چون با برد همراه بود و صعود مقتدرانه تیم ملی جمهوری اسلامی ایران در مشهد رقم خورد.
وی افزود: همانطور که مستحضرید در این گونه مسابقات برای تعداد حضور تماشاگر و بقیه مسائل از تهران هماهنگ می‌شود.
علیرغم اینکه اخبار مختلفی در رابطه با حضور تماشاگران و یا بدون حضور تماشاگران یا تعداد حاضران در ورزشگاه و مسائل مختلف منتشر شد، ما مجری تصمیماتی بودیم که از تهران گرفته شد. ما و شورای تامین استان همه گوش به فرمان و مجری دستوراتی بودیم که از تهران آمد، در آخرین لحظه‌ها قرار شد به این شکل برگزار شود.
بیرون از ورزشگاه مقداری تجمعات بود که اگر می بود شاید به این خوبی برگزار نمی‌‌شد. در مجموع استان خراسان اگرچه نمره بالایی نمی‌گیرد اما نمره قبولی می‌گیرد.
قرار بود تا شنبه بدون حضور تماشاچی بازی برگزار شود؛ یعنی تمام این مقدمات از ساعت ۸ شب شنبه رقم خورد و ستاد کرونا به ما اجازه داد با حضور تماشاگر باشد.
هاشمی جواهری گفت: اول به ما گفتند حدود ۵ هزار نفر، بعد ۸ هزار نفر و بعد ۵۰ درصد ظرفیت ورزشگاه اعلام شد.
به جای اینکه به حواشی بپردازیم باید فکرمان را‌‌‌‌‌‌‌‌ به این معطوف کنیم که تیم ملی فوتبال جمهوری اسلامی ایران صعود مقتدرانه‌ای به جام جهانی داشت. شاید این مسأله کمتر رقم خورده، سال‌های پیش و دوره‌های قبل با اما و اگر روبرو بود.
وی تصریح کرد: با توجه به اینکه مشهد به عنوان پایگاه فرهنگی جهان اسلام و تشیع است، بنابراین بعضی از مسائل باید از قبل پیش‌بینی می‌شد.
ان‌شاءالله در رویدادهای بعدی می‌دانم که وزارت ورزش برنامه‌هایی دارد در همین استادیوم شرایطی فراهم کند که بازی‌های بین‌المللی بهتر از امروز برگزار شود. آنجا احتمالا ما با آماده‌سازی زیرساخت‌ها حضور تمامی اقشار را‌‌‌‌‌‌‌‌ داریم. شاید زمان کم باعث شد این اتفاق بیفتد.
رئیس اداره ورزش و جوانان خراسان رضوی در مورد اینکه بلیت‌فروشی بانوان انجام شده و آیا مشکل از تهران بوده و یا خراسان رضوی، اظهار داشت: همان طور که گفتم کلا هدایت اتفاقات این بازی با تهران بود.
صرفا بحث حضور بانوان را‌‌‌‌‌‌‌‌ نمی‌گویم، تمام اتفاقاتی که در این بازی رقم خورد را‌‌‌‌‌‌‌‌ می‌گویم.
ما استادیوم را‌‌‌‌‌‌‌‌ در اختیارشان گذاشتیم، تاج فیروز، مجموعه آستان قدس و نیروی انتظامی همکاری بسیار خوبی داشتند.
خیلی خوشحالیم که هیچ اتفاق خاصی رقم نخورد. حدود ۱۳۰ هزار نفر برای خرید بلیت پشت خط بودند. اگر بلیت فروشی آزاد بود احتمالا ۱۳۰ هزار نفر دوست داشتند در این مسابقه حاضر شوند.
بنابراین با توجه به این تعداد متقاضی بعضی مسائل رخ می‌دهد، ولی در مجموع فکر می‌کنم مشهد نمره قبولی گرفت. ایده‌آل نبود، ان‌شاءالله تجربه‌ای برای دوره‌های بعد باشد.                           ",https://www.asriran.com/003Udc
832759,۱۴۰۱/۰۱/۱۰,عمومی,تغییر برنامه حرکت قطارهای تندرو در خط پنج مترو تهران از ۱۴ فروردین,مسافران برای اطلاع از آخرین برنامه حرکت قطارها می‌توانند به پایگاه اطلاع‌رسانی شرکت به نشانی metro.tehran.ir مراجعه کنند.,"برنامه اعزام قطارهای تندرو مستقل از ایستگاه‌های کرج و ارم سبز در خط ۵ متروی تهران و حومه از ۱۴ فروردین‌ماه تغییر می‌کند.

به گزارش ایسنا، به‌منظور انجام تعمیرات اساسی (اورهال)، به‌روزرسانی فناوری به‌ کار رفته در تجهیزات ثابت و متحرک و افزایش ایمنی ترافیک قطارها در خط ۵ متروی تهران که منجر به سرویس‌دهی منظم، حرکت به‌موقع قطارها و همچنین کاهش زمان سیر در این خط می‌شود؛ از روز یکشنبه ۱۴ فروردین ۱۴۰۱ اعزام‌های نیمه تندرو مستقل ایستگاه کرج به سمت صادقیه که در ساعت ۶:۳۵ و ۷:۱۵ انجام می‌شد و اعزام‌های تندرو ۱۷:۲۷ و ۱۸:۲۷ ایستگاه ارم سبز به سمت کرج - گلشهر موقتاً حذف خواهند شد.
بر اساس این برنامه‌ریزی، اعزام سایر قطارهای خط ۵ طبق زمان‌بندی اعلام‌شده و بدون تغییر انجام می‌شود. مسافران برای اطلاع از آخرین برنامه حرکت قطارها می‌توانند به پایگاه اطلاع‌رسانی شرکت به نشانی metro.tehran.ir مراجعه کنند.
بنابراعلام مدیریت ارتباطات و امور بین‌الملل شرکت بهره‌برداری متروی تهران و حومه گفتنی است، شرکت بهره‌برداری متروی تهران و حومه خود را موظف به فراهم آوردن امکان سفر ایمن و ارائه خدمات رضایت‌بخش به شهروندان می‌داند و در مسیر انجام تعمیرات اساسی این ناوگان (اورهال)، نیازمند همراهی مسافران عزیز است.
                           ",https://www.asriran.com/003Udb
832758,۱۴۰۱/۰۱/۱۰,بین الملل,جریمه شرکت کنندگان میهمانی نخست وزیری انگلیس به دلیل نقض قرنطینه کرونایی,پلیس بریتانیا توضیح داده است 20 جریمه را برای کارکنان نخست وزیری صادر می کند و همزمان به تحقیق درباره نقض محدودیت های کرونایی ادامه می دهد.,"پلیس لندن برای شرکت کنندگان در میهمانی های نخست وزیر این کشور به دلیل نقض مقررات محدودیت قرنطینه کرونا جریمه صادر کرد. در این رابطه، 20 نفر جریمه شده اند. 
به گزارش عصرایران به نقل از الجزیره، شخص بوریس جانسون نخست وزیر از صدور این جریمه استثنا شده است. جانسون قبل از این بابت برگزاری این میهمانی ها در مقر نخست وزیری در لندن و شرکت در آن، در پارلمان، ابراز تاسف کرده بود.
این میهمانی ها در رسانه های بریتانیایی به عنوان ""رسوایی جشن ها"" معروف شده است.
 
پلیس بریتانیا توضیح داده است 20 جریمه را برای کارکنان نخست وزیری صادر می کند و همزمان به تحقیق درباره نقض محدودیت های کرونایی ادامه می دهد. 
پلیس لندن در بیانیه ای گفته است: امروز و به صورت مقدماتی 20 جریمه به دلیل نقض قواعد کووید19 صادر می شود.
پلیس لندن همچنین گفته است که همه تلاش های خود را به کار خواهد گرفت تا تحقیقات سریعتر انجام بشوند. هم اکنون اقدامات بیشتری انجام نخواهد شد زیرا حجم بزرگی از مستندات وجود دارند که باید بررسی شوند.
از سوی دیگر، سخنگوی نخست وزیر بریتانیا گفته است شخص نخست وزیر جریمه نمی شود.
به دنبال این ماجرا و صدور جریمه برای حاضران در میهمانی های نخست وزیر به دلیل نقض قرنطینه کرونایی، مخالفان سیاسی دولت خواستار استعفای بوریس جانسون نخست وزیر شدند.
پیش از این جانسون 57 ساله با حضور در پارلمان، تاسف خود را برای برگزاری بیش از 10 میهمانی در مقر نخست وزیری در لندن برخلاف محدودیت های کرونایی اعلام کرده بود. از جمله  این میهمانی ها می توان جشن تولد نخست وزیر اشاره کرد.
نخست وزیر در ابتدا نقض محدودیت های کرونایی در مراسم ها و جشن های نخست وزیری را رد کرده بود اما بعد با عقب نشینی نقض محدودیت ها را پذیرفت.
                            ",https://www.asriran.com/003Uda
832756,۱۴۰۱/۰۱/۱۰,سیاسی,دی 1400؛ تبادل توپ ارز 4200 بین دولت و مجلس,آگاهی از تبعات حذف ارز ترجیحی سبب شد مجلسیان از خود سلب مسؤولیت کنند و توپ را به زمین دولت بفرستند.,"عصر ایران؛ مهرداد خدیر- زمزمۀ حذف ارز 4200 تومانی در بودجۀ 1401 و تأثیر آن بر قیمت اقلام اساسی باقی‌ماندۀ مشمول این ارز خصوصاً مرغ و تخم مرغ و دارو و بیم نارضایتی مردم، سبب شد وعدۀ اختصاص یارانۀ 800 هزار تومانی از زبان معاون اقتصادی رییس جمهوری مطرح اما تکذیب شود. تکذیب به خاطر اعلام افزایش قیمت بنزین در مناطق آزاد مانند جزایر قشم و کیش و به صورت پایلوت بود تا به جای آن بنزین نه برای هر خودرو که به ازای هر شهروند تعلق گیرد.  حساب و کتابی که نشان می داد مجموع یارانه یا عدم النفع دولت در طرح جدید بیش از بنزین سهمیه ای است و نکته ای که از ان غفلت شده یا بیم دارند این است که بنزین در اقتصاد ایران به کالای معیار بدل شده و به قول حامداد بهداد «ولو به غلط»!  مراد از کالای معیار این است که قیمت آن کالا نه تنها بر اقلام دیگر اثر می گذارد بلکه مصرف کننده افزایش آن را معادل نرخ تورم می پندارد. به همین خاطر است که در سال 1359 که قیمت بنزین از هر لیتر یک تومان به سه تومان افزایش یافت و ناگهان سه برابر شد چون شمار خودروها فراوان نبود اثر تورمی چندانی نداشت و نارضایتی هم ایجاد نکرد اما در سال 1398 عکس آن رخ داد چون به کالای معیار بدل شده است.  وعدۀ اختصاص یارانۀ 800 هزار تومانی دو معنی داشت. یکی این که کف گیر به ته دیگ خورده و دیگری این که دولت می داند حذف ارز ترجیحی مشهور به 4200 تومانی که ایدۀ آن به معاون اول رییس جمهوری سابق نسبت داده می شود چه تبعاتی دارد.مجلس انقلابی و یاران باقر قالیباف هم به همین خاطر توپ حذف ارز 4200 را به زمین دولت فرستادند.  در این میان تأکید رییس جمهوری بر این که تصمیمات اقتصادی دولت را معاون اول اعلام می کند به منزلۀ آن بود که فرماندهی اقتصادی با معاون اول است نه با معاون اقتصادی و عجیب نبود اگر محسن رضایی کناره می گرفت چرا که عملا کاردی به دست او داده شده که تیغۀ آن در اختیار دیگری است.  معاونین رییس جمهوری دو گونه اند. یک گونه معاونانی که رییس سازمانی هم هستند و اختیار عزل و نصب دارند و در عین حال از سؤال و استیضاح مجلسیان نیز در امان اند و اگر دربارۀ عملکرد آنان پرسشی باشد باید با رییس جمهوری در میان بگذارند مانند معاون رییس جمهوری و رییس سازمان محیط زیست یا معاون رییس جمهوری و رییس سازمان برنامه و بودجه. پیش تر سازمان ورزش و سازمان میراث فرهنگی و گردش گری نیز چنین بودند اما در دوره های گذشته به وزارتخانه تبدیل شدند تا مجلس بر آنها نظارت داشته باشد.   معاون اقتصادی اما هیچ ساختاری زیر نظر ندارد و با تأکیدات مکرر رییس جمهوری مبنی بر این که فرماندهی اقتصادی با آقای مخبر معاون اول است مجال مانوری نمانده و شاید این حضور به دلایل دیگر باشد.  آقای رضایی البته از احتمال اختصاص بن کالا هم سخن به میان آورده بود. ایده یا که از زبان رییس سازمان برنامه و بودجه در قالب کارت نان مطرح شد. 10 سال قبل هم مسعود میرکاظمی به عنوان وزیر بازرگانی دولت احمدی نژاد در پی همین طرح بود تا به موجب آن کارتی در اختیار مردم قرار گیرد و مابه التفاوت قیمت آرد را دولت به نانوا بپردازد.  تجربه البته نشان داده آنچه در عمل رخ می دهد گران تر شدن کالاها و کافی نبودن افزایش دستمزد برای جبران آن است.   در این میان اما این نکته روشن نشد که چرا مانند دولت روحانی که بی سر و صدا شمول ارز 4200 تومانی را از 24 قلم کالا به 6 یا 7 قلم کاهش داد کالاهای مشمول را به مرور کم نمی کنند و اصرار دارند به مثابۀ یک دستاورد در مقابله به رانت در بوق و کرنا کنند که ایها الناس! حوش حال باشید که چون عده ای از ارز 4200 تومانی سوء استفاده می کنند می خواهیم آن را حذف کنیم تا شما چند قلم اساسی را گران تر بخرید و به جبران آن به برخی هم یارانه می پردازیم!   خبر پر سروصدای دیگر یک انتصاب شگفت انگیز بود. نه به خاطر نسبت خویشاوندی و داماد کسی بودن که از شدت بی ربطی و آن انتصاب علی عسگری رییس پیشین سازمان صدا وسیما به مدیریت عامل یکی از بزرگ ترین هولدینگ های پتروشیمی بود.
  در توجیه گفته شد رییس پیشین سازمان صدا وسیما دانش آموختۀ مهندسی الکترونیک است و جای دیگر مدیریت استراتژیک خوانده و مراتب علمی خود را با تحقیقات خود ارتقا داده اما باز هم گفته شد هیچ یک از مسؤولیت های قبلی او کمترین ارتباط و قرابتی با نفت و پتروشیمی نداشته است؛ آن هم شرکتی که در بورس جایگاه ممتازی دارد و در زمرۀ شناخته شده ترین شرکت های ایران در سطح جهان و فراتر از منطقه است.  کار به جایی رسید که سَلَف او – محمد سرافراز- که جای خود را به علی عسگری داده بود، نوشت: «جناب علی عسگری همان طور که رسانۀ ملی را با کمک خانواده و دو مرجع تصمیم ساز، از فروپاشی نجات داده و مخاطب آن را به بیش از 80 درصد رسانده و معضلات را یک جا حل کرده اکنون در تراستِ خصولتیِ پورشیمیِ خلیج فارس هم مشکل مالی دولت را حل خواهند کرد» و محمد سرشار مدیر شبکۀ پویای تلوزیون هم نوشت: «هولدینگ پتروشیمی کودکان و نوجوانان سراغ ندارید؟!»   دور از سیاست و اقتصاد و در همین دی ماه، دوست داران فرهنگ و هنر با لبخندهای حمید لبخنده کارگردان تلویزیون وداع کردند. نام او یادآور سریالی در میانۀ دهۀ 70 خورشیدی بود که برای اولین بار در تلویزیون پس از انقلاب عشق های جوانان و مثلث عشقی را به تصویر کشید و اگرچه برخی از بخش های آن حذف شد اما سریال «در پناه تو» در خاطره ها ماند.
      در عرصۀ سیاست هم خبر پر سر و صدا انتشار نامۀ شورای نگهبان به علی لاریجانی دربارۀ دلایل رد صلاحیت او و به قول خودشان احراز نشدن آن در انتخابات ریاست جمهوری بود.  مهم‌تر از قید «محرمانه» برای نامه عاری بودن آن از ادبیات حقوقی بود خاصه بند هفتم که «‌تلقی اعضا این است که در وضعیت موجود نقش داشته است» و علی لاریجانی به مصداق تام وفا کردن و جفا دیدن بدل شد.                           ",https://www.asriran.com/003UdY
832757,۱۴۰۱/۰۱/۱۰,اقتصادی,کاهش قیمت نفت متوقف شد,عامل دیگری که عرضه به بازار را محدود نگه داشته است، ادامه افزایش تدریجی تولید اوپک پلاس است. منابع آگاه متعدد به رویترز اظهار کرده اند: وزیران اوپک پلاس در دیدار روز پنج شنبه بعید است با افزایش بیشتر تولید موافقت کنند.,"قیمت نفت در معاملات روز چهارشنبه بازار جهانی تحت تاثیر چشم انداز تحریم‌های جدید غرب علیه روسیه با وجود پیشرفت مذاکرات صلح میان مسکو و کی‌یف، بخشی از ضرر سنگین اخیرش را جبران کرد و افزایش یافت.

به گزارش ایسنا، بهای معاملات نفت برنت ۸۶ سنت معادل ۰.۸ درصد افزایش یافت و به ۱۱۱ دلار و ۷۸ سنت در هر بشکه رسید و بخشی از ریزش دو درصدی روز گذشته را جبران کرد.
بهای معاملات وست تگزاس اینترمدیت آمریکا ۸۲ سنت معادل ۰.۸ درصد افزایش پیدا کرد و به ۱۰۵ دلار و شش سنت در هر بشکه رسید. شاخص نفت آمریکا روز سه شنبه ۱.۶ درصد سقوط کرده بود.
تحلیلگران شرکت هایتونگ فیوچرز در این باره گفتند: قیمتهای متغیر نشان دهنده حساسیت بیش از حد سرمایه گذاران هستند. افراد باید تغییراتی را مشاهده کنند که وضعیت بازار را روشن‌تر می کند.
پس از این که آمار موسسه امریکن پترولیوم کاهش ذخایر نفت آمریکا به میزان سه میلیون بشکه در هفته منتهی به ۲۵ مارس را نشان داد، توجهات به محدودیت عرضه جلب شد. این کاهش سه برابر کاهشی بود که تحلیلگران در نظرسنجی رویترز پیش بینی کرده بودند.
بازار پس از وعده روسیه به کاهش عملیات نظامی خود در اطراف کی‌یف، شاهد ریزش سنگین قیمت ها در معاملات روز گذشته بود اما گزارش‌ها از ادامه حملات حکایت دارند.
توبین گوری، تحلیلگر بانک کامن ولث در یادداشتی اعلام کرد این احیای قیمت نشان می دهد که بازار نفت حداقل تا حدودی بدبینی به هر گونه پیشرفت مذاکرات صلح دارد.
در این بین آمریکا و متحدانشان قصد دارند بخش های بیشتری از اقتصاد روسیه را که برای ادامه عملیات نظامی مسکو در اوکراین اهمیت دارند، نظیر زنجیره تامین نظامی را هدف تحریم قرار دهند.
عامل دیگری که عرضه به بازار را محدود نگه داشته است، ادامه افزایش تدریجی تولید اوپک پلاس است. منابع آگاه متعدد به رویترز اظهار کرده اند: وزیران اوپک پلاس در دیدار روز پنج شنبه بعید است با افزایش بیشتر تولید موافقت کنند.
عربستان سعودی و امارات متحده عربی که از اعضای بزرگ گروه اوپک پلاس هستند اعلام کردند این گروه علیه اقدامات روسیه در اوکراین واکنش نشان نخواهد داد و تنها تثبیت بازار را مد نظر دارد و وارد سیاست نمی شود.
بر اساس گزارش رویترز، قیمت های نفت از ضعیف شدن تقاضا در چین به دلیل محدودیت های کرونایی و قرنطینه در چندین شهر این کشور تحت فشار کاهشی قرار گرفته اند.
شانگهای که قطب مالی چین است، پس از گزارش۶۰۰۰ مورد ابتلای جدید، تعطیلی‌ها را زودتر از برنامه اعلام شده گسترش داد.
                           ",https://www.asriran.com/003UdZ
832755,۱۴۰۱/۰۱/۱۰,ورزشی,کمیسیون اخلاق ورزش: فدراسیون فوتبال عذرخواهی کند,فدراسیون فوتبال ضمن عذرخواهی از تماشاگران عزیز به عنوان سرمایه‌های اصلی ورزش کشور، با احترام به ارزش‌های پذیرفته شده جامعه، پیش بینی لازم در رابطه با سایر رویدادهای مشابه انجام و با اتخاذ تدابیر لازم از وقوع اتفاقات مشابه جلوگیری نماید,"کمیسیون اخلاق ورزش کشور به اتفاقات ورزشگاه امام رضا (ع) مشهد هنگام برگزاری دیدار تیم ملی فوتبال ایران برابر لبنان، واکنش نشان داد.

به گزارش ایسنا، کمیسیون اخلاق ورزش کشور طی اطلاعیه‌ای اعلام کرد:
«نحوه مدیریت آخرین مسابقه مرحله انتخابی جام جهانی فوتبال از جمله ضعف مشهود مدیریت حضور و استقرار تماشاگران و عدم پیش بینی و هماهنگی لازم برای حضور بانوان تماشاگر نوعی رفتار غیر اخلاقی نسبت به تماشاگران به عنوان عضوی از خانواده بزرگ ورزش تلقی شده و مغایر با اصل مسئولیت پذیری در منشور اخلاق ورزش کشور می‌باشد.
لذا انتظار است فدراسیون فوتبال ضمن عذرخواهی از تماشاگران عزیز به عنوان سرمایه‌های اصلی ورزش کشور، با احترام به ارزش‌های پذیرفته شده جامعه، پیش بینی لازم در رابطه با سایر رویدادهای مشابه انجام و با اتخاذ تدابیر لازم از وقوع اتفاقات مشابه جلوگیری نماید.
دبیرخانه کمیسیون اخلاق ورزش کشور»
                           ",https://www.asriran.com/003UdX
832754,۱۴۰۱/۰۱/۱۰,بین الملل,سازمان ملل: درخواست حذف روسیه از شورای حقوق بشر خطرناک است,تعدادی از سناتورهای آمریکایی پیشتر از کاخ سفید خواسته بودند تا اقداماتی را برای اخراج روسیه از شورای حقوق بشر سازمان ملل اتخاذ کند.,"سخنگوی دبیرکل سازمان ملل درخواست‌ها برای حذف روسیه از شورای حقوق بشر سازمان ملل را نگران کننده خواند.

به گزارش ایسنا، به نقل از روسیا الیوم، استفان دوجاریک، سخنگوی دبیرکل سازمان ملل گفت: ""این یک درخواست از کشورهای عضو است. آنها هستند که قوانین را تدوین کرده و یک سازمان تشکیل دادند. اما همانطور که قبلاً در مورد سازمان جهانی گردشگری گفتم، باز هم می‌گویم که چنین مساله خطرناکی باعث ایجاد نگرانی می‌شود.""
 گفتنی است تعدادی از سناتورهای آمریکایی پیشتر از کاخ سفید خواسته بودند تا اقداماتی را برای اخراج روسیه از شورای حقوق بشر سازمان ملل اتخاذ کند.
در پی آغاز حمله روسیه به اوکراین اقدامات آمریکا و کشورهای همپیمان آن علیه روسیه تشدید شده است.
                           ",https://www.asriran.com/003UdW
832753,۱۴۰۱/۰۱/۱۰,سیاسی,طرح سوال از وزرای کشور و وزش درباره اتفاقات ورزشگاه مشهد,باید یکبار برای همیشه بساط این رفتارهای ناپسند که باعث از بین رفتن اعتماد و ایجاد دستاویز برای ضد انقلاب می‌شود، جمع شود.»,"یک عضو کمیسیون امورداخلی کشور و شوراها در مجلس شورای اسلامی از طرح سوال از وزرای ورزش و کشور به دنبال اتفاقات رخ داده در ورزشگاه مشهد خبر داد.

به گزارش ایسنا، جلال رشیدی کوچی نماینده مردم مرودشت در مجلس شورای اسلامی در صفحه شخصی خود در توئیتر، نوشت: «ضمن ارادتی که به آقایان وحیدی و سجادی وزرای محترم کشور و ورزش دارم، روز یک‌شنبه ۱۴ فروردین، در مورد اتفاقات تلخ ‎ورزشگاه ‎مشهد سوال خود را مطرح خواهم کرد.
باید یکبار برای همیشه بساط این رفتارهای ناپسند که باعث از بین رفتن اعتماد و ایجاد دستاویز برای ضد انقلاب می‌شود، جمع شود.»
مجتبی توانگر نماینده مردم تهران در مجلس شورای اسلامی نیز در واکنش به این اتفاق در صفحه شخصی خود در توئیتر؛ نوشت:‏ «دختران برای تماشای فوتبال بلیت خریدند ولی سهم‌شان گاز فلفل شد!این اقدامات جز هزینه‌تراشی در داخل و خارج نتیجه دیگری ندارد. در اولین فرصت سوال از وزیر ورزش را ثبت می‌کنم. باید پاسخگوی این حادثه باشد.اگر نمی‌توانید در مدار قانون وظیفه‌تان را انجام دهید بهتر است بروید!»
به گزارش ایسنا، روزگذشته تیم ملی فوتبال کشورمان در ورزشگاه اما رضا (ع) مشهد به رقابت با تیم ملی لبنان پرداخت اما علی رغم بلیت فروشی به زنان، اجازه ورود به ورزشگاه به آنان داده نشد. بر اساس تصاویر منتشر شده زنان با داشتن بلیت بازی در دست خود اجازه ورود به ورزشگاه را پیدا نکردند.
                           ",https://www.asriran.com/003UdV
832752,۱۴۰۱/۰۱/۱۰,سیاست خارجی,واکنش اولیانوف‌ به اظهارات بورل درباره مانع‌تراشی روسیه در مذاکرات وین: ناشایست بود / درخواست ایران برای حذف سپاه از فهرست تروریستی باعث توقف مذاکرات شده است,روسیه با دریافت تضمین‌های لازم از مخالفت دست کشید اما بروز اختلاف های دیگری که در نهایت، بخشی از توافق نیستند، از جمله جایگاه سپاه پاسداران در ایران و درخواست ایران برای حذف نام آن از فهرست سازمان‌های تروریستی آمریکا باعث توقف در پیشرفت مذاکرات شده است.,"نماینده روسیه در سازمان‌های بین‌المللی در وین و مذاکره‌کننده ارشد این کشور در مذاکرات برجام، به اظهارات اخیر مسئول سیاست خارجی اتحادیه اروپا درباره ""مانع‌تراشی روسیه در مذاکرات"" واکنش نشان داد.
به گزارش ایسنا، میخائیل اولیانوف‌ نماینده روسیه در سازمان‌های بین‌المللی در وین در واکنش به اظهارات جوزپ‌بورل، مسئول سیاست خارجی اتحادیه اروپا و هماهنگ‌کننده کمیسیون مشترک برجام درباره روند مذاکرات وین، در صفحه توییترش نوشت: اظهارات بورل ناشایست بود اما هیچ توجیهی وجود ندارد. آقای بورل حتی یک روز را هم در مذاکرات وین درباره برجام حضور نداشته و مجبور نیست وضعیت واقعی را درک کند. جای توجیه ندارد.
اظهارات اولیانوف در پی این مطرح می‌شود که بورل اخیرا در پارلمان اروپا گفته بود، مذاکرات برای احیای برجام[توافق هسته‌ای] در حال نزدیک شدن به نتیجه‌ نهایی نیست.
بورل ادامه داد: باعث تاسف خواهد بود وقتی به نوعی از توافق بسیار نزدیک هستیم، نتوانیم به آن دست بیابیم. اما نمی‌توانم تضمین کنم به یک توافق می‌رسیم.
این ارزیابی بدبینانه مسئول سیاست خارجی اتحادیه اروپا درباره مذاکرات وین در حالی مطرح شد که او در حاشیه کنفرانس دوحه در جمع خبرنگاران گفته بود،‌ توافق ممکن است «ظرف چند روز» حاصل شود.
بورل در پارلمان اروپا گفت: به نظر می‌رسد دو هفته پیش ما تقریبا به آن[ توافق] دست پیدا کرده بودیم. بعد روسیه مانع‌تراشی کرد.
بورل در این راستا افزود، روسیه به دنبال اهرم فشاری علیه غرب در زمینه حمله‌اش به اوکراین بود.
به گفته مسئول سیاست خارجی اتحادیه اروپا، روسیه به ویژه می‌خواست مانع لغو تحریم‌های نفتی ایران شود، «چون اگر ایران تولیدات نفت را از سر بگیرد، بازار[جهانی انرژی] تامین خواهد شد و این به نفع روسیه نیست.»
او در ادامه گفت، روسیه با دریافت تضمین‌های لازم از مخالفت دست کشید اما بروز اختلاف های دیگری که در نهایت، بخشی از توافق نیستند، از جمله جایگاه سپاه پاسداران در ایران و درخواست ایران برای حذف نام آن از فهرست سازمان‌های تروریستی آمریکا باعث توقف در پیشرفت مذاکرات شده است.                           ",https://www.asriran.com/003UdU
832751,۱۴۰۱/۰۱/۱۰,بین الملل,ژاپن صادرات طلا را به روسیه متوقف می‌کند,ژاپن همچنین دارایی‌های بیش از ۱۰۰ فرد و سازمان روسی را مسدود کرده و در حال بررسی گسترش مقررات مالی به مبادلات ارزهای دیجیتال مستقر در ژاپن است.,"وزارت دارایی ژاپن اعلام کرد که در واکنش به تهاجم این کشور به اوکراین، ارسال فلزات گرانبها به ویژه طلا به روسیه را ممنوع خواهد کرد.

به گزارش ایسنا، ممنوعیت فلزات گرانبها به مقصد روسیه نشان‌دهنده عزم نخست وزیر فومیو کیشیدا برای اعمال تحریم‌های بیشتر علیه این کشور است که در نشست هفته گذشته رهبران کشورهای پیشرفته گروه هفت متعهد شد.
طبق اعلام رویترز، ژاپن از پنجم آوریل صادرات فلزات گرانبها مانند طلا و سایر اقلام از جمله خودروهای لوکس، جواهرات و لوازم آرایشی را ممنوع خواهد کرد. این اقدام ژاپن پس از آن صورت گرفت که ایالات‌متحده و بریتانیا اقداماتی را برای کاهش معاملات طلا با روسیه انجام دادند.
ژاپن همچنین دارایی‌های بیش از ۱۰۰ فرد و سازمان روسی را مسدود کرده و در حال بررسی گسترش مقررات مالی به مبادلات ارزهای دیجیتال مستقر در ژاپن است.
                           ",https://www.asriran.com/003UdT
832749,۱۴۰۱/۰۱/۱۰,ورزشی,استقبال از زنان با اسپری فلفل در ورزشگاه مشهد(فیلم),پاشیدن اسپری فلفل به صورت دختران و زنانی که می‌خواستند در مشهد به ورزشگاه بروند,"در بازی ایران و لبنان که عصر سه شنبه در ورزشگاه امام رضا(ع) شهر مشهد برگزار شد از زنان و دخترانی که با خرید بلیت برای تماشای بازی و حمایت و تشویق تیم ملی ایران به ورودی ورزشگاه آمده بودند، با اسپری فلفل پذیرایی شد.
  

    کد ویدیو  دانلود    فیلم اصلی                                     ",https://www.asriran.com/003UdR
832748,۱۴۰۱/۰۱/۱۰,حوادث,بوشهر/ شهادت سرباز پلیس در درگیری با اشرار,شهید موسوی اهل یاسوج و جانباز ستوانیکم جلیل درازه اهل خشت استان فارس است.,"مأموران انتظامی استان بوشهر در بندر گناوه، حین کنترل و تامین امنیت منطقه با تعدادی شرور که قصد ناامنی را داشته به صورت مسلحانه درگیر شدند و اشرار مسلح که از اقدامات شرورانه خود ناکام مانده با استفاده از تاریکی هوا متواری شدند.

به گزارش ایسنا به نقل از پایگاه خبری شهدای ناجا ،متاسفانه در این درگیری سرباز سید نوید موسوی بر اثر اصابت گلوله به درجه رفیع شهادت نائل آمد و ستوانیکم جلیل درازه مجروح شد.
تیم‌های اطلاعات عملیات انتظامی از همان ساعت اولیه مبارزه همه جانبه با اشرار مسلح و دستگیری قاتلین را در دستور کار خود قرار دادند.
بر اساس این گزارش شهید موسوی اهل یاسوج و جانباز درازه اهل خشت استان فارس است.
                           ",https://www.asriran.com/003UdQ
832747,۱۴۰۱/۰۱/۱۰,عمومی,افت تحصیلی دانش‌آموزان با آموزش مجازی / پیشنهاد افزایش مدت سال تحصیلی,میانگین نمرات در آموزش مجازی طی سال گذشته نشان داد که با افت تحصیلی مواجه هستیم بنابراین تلاش داریم تا پایان زمان آموزش که اردیبهشت‌ماه است، افت تحصیلی ناشی از دوران کرونا را جبران کنیم.,"معاون آموزش متوسطه وزارت آموزش و پرورش با اشاره به حضوری شدن آموزش در مدارس از ۱۴ فروردین ماه، گفت: سلامت دانش آموزان در اولویت قرار دارد و همه شرایط را به‌گونه‌ای فراهم می‌کنیم که آموزش حضوری به بهترین صورت دنبال شود.

به گزارش ایسنا، محمدمهدی کاظمی اظهار کرد: بر اساس مصوبه ستاد ملی کرونا، آموزش حضوری دانش آموزان در مدارس از روز ۱۴ فروردین آغاز خواهد شد و در همین راستا، جلسات متعددی برگزار و زمینه‌ها و برنامه‌ریزی‌های لازم برای حضور تمام دانش آموزان در مدارس انجام شده است.
کاظمی افزود: البته از اوایل سال تحصیلی ۱۴۰۱-۱۴۰۰، تقریبا ۴۵ درصد مدارس به‌صورت حضوری برگزار شد و هنرستان ها هم با توجه به اهمیت توسعه شایستگی‌های فنی ۱۰۰ درصد آموزش حضوری داشتند.
معاون آموزش متوسطه وزارت آموزش و پرورش با ابراز اینکه دانش‌آموزان و اولیای آنها نسبت به آموزش حضوری اشتیاق دارند، بیان کرد: میانگین نمرات در آموزش مجازی طی سال گذشته نشان داد که با افت تحصیلی مواجه هستیم بنابراین تلاش داریم تا پایان زمان آموزش که اردیبهشت‌ماه است، افت تحصیلی ناشی از دوران کرونا را جبران کنیم.
کاظمی درباره جزئیات حضور دانش‌آموزان در مدارس خاطرنشان کرد: طبق آخرین جلسه برگزار شده برای مراقبت از سلامت دانش آموزان در مدارس، رعایت پروتکل های بهداشتی، استفاده از ماسک و تهویه کلاس‌های درس در دستور کار مدارس قرار دارد.
وی ادامه داد: وزارت آموزش و پرورش در بازگشایی حضوری مدارس، تابع ستاد ملی کرونا است. تا زمانی که ستاد ملی کرونا تصمیم‌ بر تغییر روند آموزش نگرفته باشد آموزش به صورت حضوری تداوم دارد و اگر دانش‌آموزی علائم بیماری داشته باشد یا مبتلا به بیماری زمینه‌ای باشد، می‌تواند با تأیید پزشک، مورد استثنا قرار گیرد.
وی درباره افزایش طول مدت سال تحصیلی گفت: در اسفند مکاتبه‌ای با وزیر داشتیم تا با توجه به افت تحصیلی طول مدت آموزش افزایش یابد اما هنوز این موضوع در شورای‌عالی آموزش و پرورش به تصویب نرسیده است.
معاون آموزش متوسطه وزارت آموزش و پرورش درباره شرایط واکسیناسیون دانش‌آموزان و معلمان برای حضور در کلاس درس اظهار کرد: ۹۵ درصد معلمان دُز اول و بیش از ۹۰ درصد در دوم را دریافت کردند با وجود این، استفاده از ماسک در ساعات درسی و تفریح ضرورت دارد.
کاظمی در پاسخ به این پرسش که آیا این مصوبات برای مدارس غیردولتی هم برقرار است یا خیر، گفت: این مصوبه برای تمام مدارس اجرایی است ضمن اینکه قبل از تعطیلات نوروزی به ‌جز ۷ درصد مدارس که کاملاً غیرحضوری بودند سایر مدارس، آموزش حضوری یا تلفیقی داشتند.
بنابر اعلام مرکز اطلاع رسانی و روابط عمومی وزارت آموزش و پرورش، وی با اشاره به تجربه سایر کشورها در بازگشایی مدارس با توجه به کرونا بیان کرد: تمام نهادهای بین‌المللی تأکید بر آموزش حضوری دارند و حتی در کشورهای دیگر آموزش حضوری در سال تحصیلی گذشته برقرار بود، ما هم این اطمینان را به خانواده‌ها می‌دهیم که سلامت دانش آموزان در اولویت قرار دارد و همه شرایط را به‌گونه‌ای فراهم می‌کنیم که آموزش حضوری به بهترین صورت دنبال شود.
                           ",https://www.asriran.com/003UdP
832746,۱۴۰۱/۰۱/۱۰,اخبار سلامت,آمار کرونا در جهان تا ۱۰ فروردین,ایران از نظر تعداد مبتلایان کووید-۱۹ هم‌اکنون در رده پانزدهم قرار دارد.,"تعداد مبتلایان به ویروس کرونا در جهان، تا صبح چهارشنبه (۱۰ فروردین) به بیش از ۴۸۵ میلیون و ۵۹۲ هزار نفر رسید و تعداد قربانیان این ویروس نیز از شش میلیون و ۱۵۷ هزار نفر فراتر رفت.
در حال حاضر آمریکا با بیش از ۸۱ میلیون و ۶۸۶ هزار مبتلا، از نظر تعداد مبتلایان به این ویروس در رده اول قرار دارد و کشورهای هند، برزیل و فرانسه در رده‌های دوم تا چهارم هستند.
ایران نیز از نظر تعداد مبتلایان کووید-۱۹ هم‌اکنون در رده پانزدهم قرار دارد.
در این اینفوگرافیک، آمار ۱۵ کشور اول جهان از نظر تعداد مبتلایان و تازه‌ترین آمار کلی جهان درمورد ویروس کرونا را مشاهده می‌کنید.


منبع داده‌ها: worldometers
                           ",https://www.asriran.com/003UdO
832745,۱۴۰۱/۰۱/۱۰,بین الملل,هشدار اف‌بی‌آی نسبت به فعالیت هکرهای دولتی روسی,"وورندران به قانونگذاران آمریکایی گفت که ""نمونه‌های اسکن از سوی شبکه‌های روسی"" در بخش انرژی ایالات متحده اخیراً افزایش یافته است.","یک مقام ارشد اف‌بی‌آی به قانونگذاران آمریکایی گفت که هکرهای ""روسی"" سیستم‌های شرکت‌های انرژی و دیگر زیرساخت‌های حیاتی را در ایالات متحده اسکن می‌کنند و هک‌های دولتی به دست روسیه تهدید ""فعالی"" برای امنیت ملی آمریکاست.

به گزارش ایسنا، به نقل از خبرگزاری رویترز، برایان وورندران، معاون حوزه سایبری اداره تحقیقات فدرال آمریکا (اف‌بی‌آی) سه‌شنبه در جلسه با کمیته‌ای از مجلس نمایندگان آمریکا گفت: تهدید از جانب روسیه به معنای کیفری، در مفهوم دولت ملت، بسیار بسیار واقعی و برای حال حاضر است.
در هفته‌هایی که از حمله روسیه به اوکراین می‌گذرد، کاخ سفید و وزارت دادگستری آمریکا به شرکت‌های آمریکایی در مورد اطلاعاتی هشدار داده‌اند که نشان می‌دهد روسیه ""گام‌های اولیه‌ای در جهت انجام حملات سایبری برداشته است.""
وورندران به قانونگذاران آمریکایی گفت که ""نمونه‌های اسکن از سوی شبکه‌های روسی"" در بخش انرژی ایالات متحده اخیراً افزایش یافته است. او گفت که چنین فعالیت‌هایی نشان‌دهنده ""مرحله شناسایی"" روسیه برای تلاش و درک دفاعی یک شرکت است و اینکه آیا این شرکت دارای آسیب‌پذیری‌هایی هست که بتوان از آنها بهره‌برداری کرد یا خیر.
او گفت: این بخش بسیار مهمی از حملات کلی است. روسیه نماینده یکی از دو مورد از توانمندترین دشمنان سایبری که در سطح جهانی با آن روبرو هستیم و یک دشمن سرسخت است.
سال گذشته، بسیار قبل‌تر از حمله روسیه به اوکراین، جو بایدن، رئیس جمهوری ایالات متحده، آشکارا به ولادیمیر پوتین، رئیس جمهوری روسیه هشدار داد که برخی از زیرساخت‌های حیاتی باید ""منطقه ممنوعه"" برای حملات سایبری باشند.
                           ",https://www.asriran.com/003UdN
832744,۱۴۰۱/۰۱/۱۰,بین الملل,توقف فروش محصولات جانسون‌اندجانسون در روسیه,جانسون‌اندجانسون، یکی از بزرگترین تولیدکنندگان دارو در جهان است. این شرکت که حدود یک درصد از فروش خود را از روسیه دریافت می‌کند.,"شرکت آمریکایی چندملیتی فعال در زمینه داروسازی، تولید تجهیزات پزشکی، لوازم آرایشی و خدمات بسته‌بندی کالاهای مصرفی جانسون‌اندجانسون، فروش محصولات مراقبت شخصی در روسیه را متوقف می‌کند.

به گزارش ایسنا به نقل از رویترز، جانسون‌اندجانسون اعلام کرد که فروش محصولات مراقبت شخصی در روسیه را متوقف می‌کند و به سایر شرکت‌هایی می‌پیوندد که در واکنش به حمله این کشور به اوکراین، تجارت خود را در این کشور محدود کرده‌اند.
جانسون‌اندجانسون عنوان کرد: به عرضه داروها و تجهیزات پزشکی در منطقه ادامه خواهد داد زیرا این داروها از تحریم‌های غرب مستثنی شده‌اند.
جانسون‌اندجانسون، یکی از بزرگترین تولیدکنندگان دارو در جهان است. این شرکت که حدود یک درصد از فروش خود را از روسیه دریافت می‌کند.
شرکت، اب‌وی یک شرکت زیست‌داروی مبتنی بر تحقیق اوایل ماه جاری اعلام کرد که به طور موقت فعالیت تمام محصولات خود در روسیه را به حالت تعلیق درآورده است.
یلای لی‌لی اند کامپنی و  فایزر از داروسازان بزرگ آمریکایی اعلام کرده‌اند که قصد دارند سرمایه گذاری‌ها و تبلیغات خود را در روسیه متوقف کنند اما متعهد شده‌اند که به عرضه دارو و تجهیزات پزشکی ادامه دهند.
                           ",https://www.asriran.com/003UdM
832743,۱۴۰۱/۰۱/۱۰,سیاسی,راه‌حل مجلس برای جلوگیری از پرداخت حقوق‌های نجومی,کلیه دستگاه های موضوع قانون بودجه مکلفند تمام پرداخت های قانونی به کارکنان را فقط در یک سند(فیش) به صورت ماهانه درج نمایند و داشتن هرگونه سند(فیش) دیگر با هر عنوان خلاف قانون تلقی می شود.,"رئیس هیات تحقیق و تفحص از حقوق های نجومی در مجلس شورای اسلامی، تاکید کرد: یکی از زمینه های تخلف در پرداخت حقوق های نجومی صدور فیش های مختلف حقوق و مزایا بود که در قانون بودجه 1401 مجلس راه آن را بست.

به گزارش ایسنا، مالک شریعتی نیاسر نماینده مردم تهران در مجلس شورای اسلامی در صفحه شخصی خود در توئیتر، نوشت: «در بررسی هیات تحقیق و تفحص از ‎حقوق های نجومی، یکی از زمینه های تخلف، صدور فیش های مختلف حقوق ومزایا بود که با هماهنگی سازمان اداری استخدامی، یکی از مهمترین احکام نظارتی ‎بودجه۱۴۰۱ مبنی بر الزام همه دستگاه‌ها به صدور تنها یک فیش حقوقی ماهانه برای کلیه پرداختی ها به کارکنان تصویب شد.»
بر اساس قانون بودجه 1401، کلیه دستگاه های موضوع این قانون مکلفند تمام پرداخت های قانونی به کارکنان را فقط در یک سند(فیش) به صورت ماهانه درج نمایند و داشتن هرگونه سند(فیش) دیگر با هر عنوان خلاف قانون تلقی می شود.
                           ",https://www.asriran.com/003UdL
832741,۱۴۰۱/۰۱/۱۰,اقتصادی,طلا در سراشیبی سقوط,این فلز گرانبها در روز سه شنبه ۱.۸ درصد سقوط کرد و به پایین‌ترین حد خود از ۲۸ فوریه رسید که ۱۸۸۹ دلار و ۴۵ سنت معامله شد.,"قیمت طلا امروز چهارشنبه با توجه به پیشرفت مذاکرات صلح روسیه و اوکراین کاهش یافته و تقاضای شمش به عنوان پناهگاه امن را پایین آورده است که نزدیک به پایین‌ترین سطح یک ماهه خود در جلسه قبل به شمار می‌رود.

به گزارش ایسنا، هر اونس طلا با ۴.۵ درصد افزایش به ۱۹۲۴ دلار و ۵۰ سنت رسید و بهای هر اونس طلای آمریکا با ۰.۲۳ درصد افزایش به ۱۹۲۵ دلار و ۵۰ سنت رسید. این به‌روز رسانی قیمت در ساعت ۷ و ۳۰ دقیقه به وقت شرقی است.
این فلز گرانبها در روز سه شنبه ۱.۸ درصد سقوط کرد و به پایین‌ترین حد خود از ۲۸ فوریه رسید که ۱۸۸۹ دلار و ۴۵ سنت معامله شد.
روسیه قول داد که عملیات نظامی در اطراف کی‌یف و یک شهر دیگر را کاهش دهد اما ایالات‌متحده هشدار داد که این تهدید پایان نیافته است زیرا اوکراین پیشنهاد اتخاذ وضعیت بی طرف را به نشانه پیشرفت در مذاکرات رو در رو ارائه کرد.
شاخص دلار در جلسه قبل به پایین‌ترین حد بیش از یک هفته اخیر سقوط کرد و طلا را برای سایر دارندگان ارز ارزان کرد. بازدهی معیار ۱۰ ساله ایالات‌متحده نیز از بالاترین حد در سه سال گذشته کاهش یافت و بازدهی پایین‌تر، هزینه فرصت نگهداری شمش بدون بازده را کاهش داد.
دارایی‌های بزرگ‌ترین صندوق قابل معامله با پشتوانه طلا در جهان، روز سه‌شنبه با ۰.۲ درصد کاهش به ۱۰۹۱.۴۴ تن رسید.
وزارت دارایی ژاپن اعلام کرد: ژاپن در واکنش به تجاوزات این کشور به اوکراین، ارسال طلا به روسیه را ممنوع خواهد کرد.
به گزارش رویترز، در بازار فلزات ارزشمند دیگر، هر اونس نقره با ۰.۲ درصد کاهش به ۲۴.۷۱ دلار رسید و پلاتین با ۰.۱ درصد افزایش به ۹۸۳ دلار و ۹۵ سنت رسید.
پالادیوم ۰.۴ درصد افزایش یافت و به ۲۱۵۷ دلار و ۷۲ سنت رسید و در آخرین جلسه به ۲۰۳۲.۹۷ دلار به پایین‌ترین حد بیش از دو ماه اخیر رسید.
                           ",https://www.asriran.com/003UdJ
832742,۱۴۰۱/۰۱/۱۰,ورزشی,جلوگیری از ورود زنان به ورزشگاه مشهد برای تماشای فوتبال ایران - لبنان (+عکس),شماری از بازیکنان فوتبال و فعالان مجازی از جلوگیری از ورود زنان به ورزشگاه به شدت انتقاد کردند.,"از ورود زنان و دختران به ورزشگاه امام رضا مشهد برای تماشای مسابقه فوتبال تیم های ملی ایران و لبنان جلوگیری شد.
مسابقه فوتبال ایران و لبنان عصر دیروز سه شنبه در مشهد برگزار شد. این مسابقه مقدماتی جام جهانی قطر2022 بود که با نتیجه 2 بر صفر به سود ایران به پایان رسید.
براساس خبرهای منتشر شده، به رغم فروش بلیط به زنان، اما مانع از ورود آنها به ورزشگاه محل مسابقه در عصر دیروز سه شنبه شدند. 
همچنین فیلم منتشر شده در شبکه های اجتماعی نشان می دهد علیه برخی زنان و دخترانی که تلاش می کردند وارد ورزشگاه شوند اسپری فلفل پاشیده شده است.
مسوولان هنوز در این باره اظهار نظر صریحی نکرده اند و نگفته اند که چرا به زنان بلیط فروختند و چرا از ورود آنها به ورزشگاه جلوگیری کردند.
براساس قوانین فیفا و ای اف سی، مسوولان ورزشی حق ندارد مانع از ورود زنان به ورزشگاه ها شوند.
شماری از بازیکنان فوتبال و فعالان مجازی از جلوگیری از ورود زنان به ورزشگاه به شدت انتقاد کردند.
سخنان مدیرکل ورزش خراسان رضوی
مدیرکل اداره ورزش و جوانان خراسان رضوی درباره جلوگیری از ورود زنان به ورزشگاه به رغم فروش بلیط برای آنها گفت: همانطور که مستحضرید در این گونه مسابقات برای تعداد حضور تماشاگر و بقیه مسائل از تهران هماهنگ می‌شود. علیرغم اینکه اخبار مختلفی در رابطه با حضور تماشاگران و یا بدون حضور تماشاگران یا تعداد حاضران در ورزشگاه و مسائل مختلف منتشر شد، ما مجری تصمیماتی بودیم که از تهران گرفته شد. ما و شورای تامین استان همه گوش به فرمان و مجری دستوراتی بودیم که از تهران آمد، در آخرین لحظه‌ها قرار شد به این شکل برگزار شود. 
به گزارش جماران، وی افزود: با توجه به اینکه مشهد به عنوان پایگاه فرهنگی جهان اسلام و تشیع است، بنابراین بعضی از مسائل باید از قبل پیش‌بینی می‌شد. ان‌شاءالله در رویدادهای بعدی می‌دانم که وزارت ورزش برنامه‌هایی دارد در همین استادیوم شرایطی فراهم کند که بازی‌های بین‌المللی بهتر از امروز برگزار شود. آنجا احتمالا ما با آماده‌سازی زیرساخت‌ها حضور تمامی اقشار را‌‌‌‌‌‌‌‌ داریم. شاید زمان کم باعث شد این اتفاق بیفتد.
                                                                                                                                      ",https://www.asriran.com/003UdK
832739,۱۴۰۱/۰۱/۱۰,فرهنگی/هنری,در ستایش نور و کردستان و نوروز,در نخستین روزهای سال، تصاویر شاد جشن‌های نوروز در کردستان بسیار بازنشر شدند و مورد توجه و پسند مردم در رسانه های اجتماعی قرار گرفتند.,"عصر ایران؛ امید جهانشاهی- در نخستین روزهای سال، تصاویر شاد جشن‌های نوروز در کردستان بسیار بازنشر شدند و مورد توجه و پسند مردم در رسانه های اجتماعی قرار گرفتند.
   رنگارنگی لباس‌های رقصان زنان کردستانی که پرشمار و دوشادوش مردان با مشعل‌های آتش بر بام خانه‌ها به صف بودند و یا در تجمعاتی بزرگ، شادان و رقصان گرداگرد آتشی افروخته و یا همراه با مشعل‌های آتش، نوروز را جشن می‌گرفتند، هم زیبا و دیدنی است و هم از این رو دوست‌داشتنی است که تصویری از ریشه و پیشینۀ ما است.   کردستان به جاذبه‌های طبیعی و بکر شهره است. استانی میان سلسله کوه‌های برکشیده زاگرس بی‌نسبت با بار و بر و بهی نیست.
   جا‌به‌جا چشمه است و جوشش و سرزندگی؛ از چشمه «بابا گرگر» تا چشمه های بهشت «آبیدر» تا کوه «چهل چشمه»؛ سراپا آباد از آب.
   کردستان با جاذبه‌های طبیعی اورامان و زیبایی های زریوار، از جلوه‌های بهشت طبیعت در ایران است. کردها هم یکی از اصیل‌ترین اقوام ایرانی‌اند و جشن نوروز در کردستان از دست‌نخورده‌ترین و اصیل‌ترین رسوم باستانی ایرانیان است. بی‌جهت نیست که گفته‌اند هر جا کُرد است آنجا ایران است.
   نوروز فقط سبز شدن علف نیست، نماد نو شدن است و بهانه شستن سینه از کینه؛ زمان زدودن غبار از زندگی است و نیاکان ما نوروز را به نام زندگی و در ستایش روشنایی و سرزندگی به جشن می‌نشستند.
   در نوروز یخ‌های سفت و سخت ذوب می‌شوند و تن شفاف و شیرین آب، رقصان می‌شود. چشمه‌ها جوشان می‌شوند و شعله‌ها رقصنده از خانه‌ها بیرون می‌آیند. افروختن آتش و رقصاندن مشعل‌ها بر بام‌ها ریشه در باورهای کهن ایرانیان دارد. سنتی که خوش‌بختانه هنوز در کردستان زیبا پابرجاست.   برخی البته این تصاویر را حمل بر آتش پرستی ایرانیان باستان می‌کنند. اما این ساده‌سازی و ساده‌بینی، اما خودفریبی است.
  برای اینکه بدانیم چرا آتش در بین ایرانیان باستان، چنان گرامی بوده و جایگاهی والا داشته است، باید دورانی را تصور کرد که دورۀ فصل سرما نه سه ماه که بیش از 6 ماه بود و شدت سرما و برف و باران به هیچ روی قابل قیاس با امروز نبود.
  از شدت باران و برف، بشر برای گرم شدن و در امان ماندن به غارهای دامنه‌های زاگرس پناه می‌برد. در آن دوران، آتش چیزی بود که هم شب‌های تاریک را روشن می‌کرد، هم گرمابخش سرمای طاقت فرسا بود.
   از این رو آتش ارزش‌مند، زندگی‌بخش و مایۀ حیات بوده است. وقتی آتشی افروخته می‌شد گروهی مأمور بودند تا مراقبت کنند مبادا خاموش شود و این ماموریت بی‌نهایت مهم بود چون اگر خاموش می‌‌شد از سرما می‌مردند. از این رو بود که آتش به نماد روشنی و زندگی تبدیل شد (کما این که در روز، خورشید چنین بود).   بعد از دوران باران‌های سیل‌آسا که در حافظۀ تاریخی بشر با اسطورۀ کشتی نوح همراه است، بشر از سلسله کوه‌های زاگرس به دشتهای حاصل‌خیز رفت و کنار رودها یک‌جانشین شد، با امنیت نسبی و توسعۀ کشاورزی و بافندگی، جمعیت بیشتر شد، مناسبات اجتماعی شکل گرفت و نیاز به معنا توسعه یافت و تمدن پایه گرفت.    با اعتقادات دینی این مایۀ گرمی و زندگی به بارزترین نماد خداوند روی زمین تفسیر شد. و آن مأموریت حفظ آتش به امری مقدس تفسیر شد. در واقع اعتقادات دینی زندگی را معنی کردند و ظرفیت‌های بشر را ارتقا دادند. یعنی اگر ابتدا رهایی از سرمای سوزان و طاقت فرسا و شکفتن سبزی و زندگی دلیل شادی بود، با دین، آن تاریکی و سرما نماد ظلمت و شر شد و آتش نماد روشنایی و پاکی.    در دین زرتشت اهورامزدا که خدای حکیم یا «سرور دانا» خوانده می‌شود، خدایی که همه جا حضور دارد، همه‌دان و همه توان است؛ آفریننده و نگهدارنده و پروراننده است؛ تجلی مادی‌اش نور است. در واقع آتش که در گذشته لازمۀ گرم شدن و زنده ماندن بود تبدیل شد به تجلی مادی خداوند.    دکتر فرهنگی در کتاب ""تاریخ تحلیلی جامعه شناسی دیوان‌سالاری در ایران"" به نقل از کتاب ""تاریخ کامل ایران"" اثر حسن پیرنیا توضیح می‌دهد یکی از اعتقادات ایرانیان باستان «فره‌وشی» یا فروهر بوده است. بر اساس این اعتقاد وقتی کودکی پا به جهان می‌گذارد فره‌وشی یا فروهر با او همراهی می‌کند در مقابل روح یا شخصیت فرد که همان «من» است، فره‌وشی یا فروهر همچون فرشته نگهبان و نماینده لغزش‌ناپذیر خدا نقش خود را ایفا می‌کند.   فره‌وشی هرکس کردار نیک روح را تاکید و تحسین می‌کند و چون شخص به کردر ناپسندی افتد او را پند می‌دهد. هنگامی که شخص درمی‌گذرد و روحش به جهان دیگر رجعت می‌کند تا با سرنوشت خود مواجه شود، فره‌وشی یا فروهر او حیات ابدی و انفرادی خود را در بهشت از سر می‌گیرد.   10 روز آخر سال اختصاص به فره‌وشی‌ها دارد. در این روزها که زمان جشن ایرانیان است اعتقاد بر این بود که فره‌وشی‌ها بر زمین فرود می‌آیند و دوست دارند خویشان درگذشتگان به آنها خوش‌آمد بگویند و از آنها درخواست خیر و برکت کنند. از این روست که ایرانیان ایام آخر سال را گرامی می‌دارند. آتش می‌‌افروزند و به جشن می‌نشینند و غبار از خانه می‌زدایند.  استاد الهی قمشه‌ای معتقد است: آتش سه درس به بشر داد: نخست این که گرم باشید، دوم روشنی‌بخش باشید و همچنین سمت حرکت را به بشر نشان داد که رو به بالاست.   حکیم فردوسی بزرگ در این باره سروده است:
  نيا را همی بود آيين و کيش  پرستيدن ايزدی بود بيش  نگويی که آتش‌پرستان بُدند  پرستندۀ پاک يزدان بُدند
  بدان گَه بُدی آتش خوب رنگ  چو مر تازيان راست محراب، سنگ
   پر واضح است که با اسلام منابع معرفتی، افق‌های معنابخشی و ظرفیت‌های تفسیر نسبت به دوران پیش از خود به مراتب توسعه یافتند. اما بر خلاف تبلیغات سوئی که بعضاً هست چه از دوست نادان و چه از دشمن دانا، قاطبه ایرانیان مسلمان هیچ تضاد و تقابلی بین فرخندگی نور و نوروز با ارزش‌های دینی قائل نیستند و همواره آیین‌ معنابخش، وحدت آفرین و ارزشمند نوروز را پاس داشته‌اند و تا ایران ایران است، گرامی خواهند داشت.                           ",https://www.asriran.com/003UdH
832740,۱۴۰۱/۰۱/۱۰,بین الملل,سران پنج کشور غربی پوتین را به آتش‌بس و دیپلماسی فراخواندند,"سران این پنج کشور ""یک بار دیگر رئیس‌جمهوری روسیه پوتین را فراخواندند با آتش‌بس موافقت کند، تمام عملیات‌های نظامی را متوقف سازد، سربازان روسی را از اوکراین خارج کند و راه‌حل دیپلماتیک برای برون‌رفت از بحران را امکان‌پذیر سازد"".","سخنگوی دولت آلمان گفت، رهبران آلمان، ایالات متحده، فرانسه، انگلیس و ایتالیا در تماسی تلفنی بر سر ادامه فشار بر روسیه برای آتش‌بس و خارج ساختن نظامیانش از اوکراین توافق کردند.

به گزارش ایسنا، به نقل از خبرگزاری رویترز، سخنگوی دولت آلمان در بیانیه‌ای گفت، اولاف شولتس صدراعظم آلمان، جو بایدن رئیس جمهوری آمریکا، امانوئل ماکرون رئیس جمهوری فرانسه، بوریس جانسون، نخست وزیر انگلیس و ماریو دراگی، نخست وزیر ایتالیا همچنین بر سر ادامه تحریم‌های سنگین علیه روسیه توافق داشتند.
سخنگوی دولت آلمان همچنین تاکید کرد آنها همچنین به ولادیمیر پوتین، رئیس جمهوری روسیه تاکید کردند تا در نهایت اجازه ارسال کمک‌های بشردوستانه به شدت مورد نیاز برای کمک به مردم اوکراین را صادر کند و کریدورهای بشردوستانه کاملا موثری خصوصاً در شهر ماریوپل ایجاد کند.
سران پنج کشور آلمان، ایالات متحده، ایتالیا، انگلیس و فرانسه در این گفت‌وگوی تلفنی جمعی بر سر حمایت‌های اساسی‌تر از اوکراین به توافق رسیدند و حملات روسیه را محکوم کردند.
سخنگوی اولاف شولتس، صدراعظم آلمان گفت که سران این پنج کشور ""یک بار دیگر رئیس‌جمهوری روسیه پوتین را فراخواندند با آتش‌بس موافقت کند، تمام عملیات‌های نظامی را متوقف سازد، سربازان روسی را از اوکراین خارج کند و راه‌حل دیپلماتیک برای برون‌رفت از بحران را امکان‌پذیر سازد"".
در نهایت این رهبران درباره تدابیری برای تضمین امنیت انرژی و مقابله با قیمت‌های بالای انرژی بحث و رایزنی کردند.
                           ",https://www.asriran.com/003UdI
832738,۱۴۰۱/۰۱/۱۰,محیط زیست,لاستیک‌سوزی کشاورزان، علت آلودگی شدید هوای کرمان است,به دلیل سرمای شدید و باهدف جلوگیری از سرمازدگی محصولات کشاورزی و باغی، کشاورزان اقداماتی را نظیر استفاده از موادسوختنی یا آتش زدن لاستیک طی شب انجام می دهندکه میزان آلودگی را افزایش می دهد.,"مدیرکل حفاظت محیط زیست کرمان علت آلودگی شدید صبح امروز (١٠فروردین) بخشی از شهر کرمان را اقدام آگاهانه یا ناآگاهانه برخی کشاورزان در سوزاندان لاستیک عنوان و تاکید کرد که این امر میزان آلودگی را افزایش داده بود.
مرجان شاکری روز چهارشنبه در گفت وگو با خبرنگار ایرنا افزود: به علت سرمای شدید کشاورزان طی چندروز اخیر اقداماتی مانند روشن کردن آتش با مواد سوختنی یا آتش زدن لاستیک انجام دادند که مشکلات زیست محیطی را به دنبال دارد و این آلایندگی طی دیروز و امروز شدیدتر بوده است.
به گفته وی امروز در غرب شهر کرمان نزدیک میدان فرودگاه شاهد آلودگی شدید هوا در اوایل صبح بودیم که با تابش خورشید این آلودگی کاهش یافت. 
شاکری تصریح کرد: این آلودگی در لحظات صبحگاهی بشدت محرز بود به طوری که میدان دید افقی را کاهش داد و مشکلات تنفسی هم برای شهروندانی که آسیب پذیر هستند ایجاد کرد.
مدیرکل حفاظت محیط زیست استان کرمان گفت: به دلیل سرمای شدید و باهدف جلوگیری از سرمازدگی محصولات کشاورزی و باغی، کشاورزان اقداماتی را نظیر استفاده از موادسوختنی یا آتش زدن لاستیک طی شب انجام می دهندکه میزان آلودگی را افزایش می دهد.
شاکری از کشاورزان خواست اگر برای کاهش آسیب به درختان خود تدابیری را به کار می گیرند از سوخت های کم ضررتر استفاده کنند زیرا جهت وزش باد به سمت شهر است و این آلودگی مشکلاتی را برای شهروندان ایجاد می کند.
به گزارش ایرنا طی چندروز گذشته هوا در استان کرمان با کاهش دما مواجه بوده است.
آتش زدن مواد سوختنی یا لاستیک برای جلوگیری از سرمازدگی محصولات کشاورزی و باغی مورد انتقاد کارشناسان قرار دارد زیرا معتقدند نه تنها این اقدام اثرچندانی در پیشگیری از سرمازدگی ندارد بلکه به علت داشتن مواد سمی اثرات بسیار نامطلوبی بر سلامت عمومی می گذارد.                           ",https://www.asriran.com/003UdG
832734,۱۴۰۱/۰۱/۱۰,فرهنگی/هنری,سیلی در اسکار؛ به زیان سیاه‌پوستان آمریکا,تمسخر زن سیاه‌پوستِ مبتلا به عوارض بیماری از زبان مجری سیاه‌پوست و سیلی همسر سیاه‌پوست آن زن به مجری در مهم‌ترین مراسم سینمایی جهان، کاملا به زیان موقعیت فرهنگی سیاه‌پوستان در جامعه آمریکاست,"عصر ایران؛ هومان دوراندیش - سیلی ویل اسمیت به کریس راک در مراسم اسکار، اگرچه اقدامی فردی بود ولی از جهاتی می‌تواند به ضرر سینماگران سیاه‌پوست آمریکا هم تمام شود.
  جسی واترز، مفسر سیاسی محافظه‌کار شبکه خبری فاکس نیوز، دربارۀ این حادثه گفته این نخستین بار بوده که رسانه‌ها رفتار مجرمانه یک سیاه‌پوست علیه یک سیاه‌پوست دیگر را پوشش داده‌اند.
  تحقیری که در اظهار نظر این مفسر سیاسی دست راستی وجود دارد، وقتی بیشتر می‌شود که به این نکته توجه کنیم که در طول تاریخ ۹۴ ساله اسکار، هیچ سفیدپوستی به هیچ سفیدپوستی دیگری سیلی نزده است.
  ممکن است گفته شود این واقعه را نباید از منظر رنگ پوست افراد درگیر واقعه بررسی کرد و ویل اسمیت و کریس راک صرفا دو ""فرد"" بوده‌اند و اقدام گفتاری و رفتاری‌شان را باید به پای فردیت‌شان نوشت و بس.
  این حرف فی‌نفسه درست است، ولی در شرایطی که نژادپرستی هنوز عمیقا در فرهنگ جامعه آمریکا وجود دارد و توسعه و تعمیق ارزش‌های لیبرال‌دموکراتیک هم نتوانسته انگاره‌های نژادپرستانه را از ذهن و ضمیر بسیاری از آمریکایی‌ها بزداید، تمسخر یک زن سیاه‌پوستِ مبتلا به عوارض بیماری از زبان یک مجری سیاه‌پوست و سیلی زدن همسر سیاه‌پوست آن زن به آن مجری در مهم‌ترین مراسم سینمایی جهان، کاملا به زیان موقعیت فرهنگی سیاه‌پوستان در افکار عمومی جامعه آمریکاست.
  از سوی دیگر چون این واقعه را نخبگان هنری جامعه سیاه‌‌پوستان آمریکا رقم زده‌اند، خسارت آن دوچندان می‌شود. اگر ویل اسمیت و کریس راک دو فرد گمنام در محله هارلم نیویورک بودند و کارشان به این‌جا می‌کشید، داستان به کلی متفاوت بود. اما الان باید گفت که آن‌ها نه برای هنرمندان سیاه‌پوست ایالات متحده و نه برای کل سیاه‌پوستان این کشور، نمایندگان شایسته‌ای نبوده‌اند؛ چراکه گفتار و رفتارشان می‌تواند مولد حرف و حدیث‌‌های نژادپرستانه علیه سیاهان آمریکا شود (کمااینکه شده است). و البته در این میان خطای ویل اسمیت به مراتب بیشتر است.
  این واقعه از این حیث هم اهمیت دارد که در سال‌های گذشته، مخالفان نژادپرستی تاکید می‌کردند که تعداد کاندیداهای سیاه‌پوست در مراسم اسکار، متناسب با حضور سیاهان در سینمای آمریکا نیست و این دلیلی ندارد جز جهت‌گیری نژادپرستانه دست‌اندرکاران مراسم اسکار.
   آکادمی علوم و هنرهای تصاویر متحرک، از سال ۲۰۱۶ در واکنش به هشتگ ""اسکار خیلی سفید است""، اصلاحاتی را در نحوه انتخاب‌هایش انجام داده تا تعداد نامزدها و برندگان سیاه‌پوست و رنگین‌پوست جوایز اسکار افزایش یابد.
  در چنین شرایطی، سیلی زدن ویل اسمیت به کریس راک، به هیچ وجه به نفع سینماگران سیاه‌پوست آمریکایی نبود. بویژه اینکه ویل اسمیت برنده جایزه بهترین بازیگر نقش اول هم شد در مراسم اسکار امسال.
  محرومیت‌های هنری پس از جنگ اوکراین و البته محرومیت‌هایی که در جریان جنبش Me Too شامل برخی از سینماگران آمریکایی شد، احتمالا به همه هنرمندان جهان غرب این نکته را تفهیم کرده که صرف هنرمند بودن برای مقبولیت آن‌ها در جوامع هنری کفایت نمی‌کند.
  این نگرش درست باشد یا نادرست، نقش مهمی در رقم خوردن واقعیت موجود در فضای هنری جهان غرب دارد. بنابراین بازیگری که در حضور صدها سینماگر ممتاز به خودش اجازه می‌دهد به مجری مراسم سیلی بزند، احتمالا در چشم افکار عمومی جامعه سینماگران آمریکا، شایسته کسب جایزه اسکار نیست؛ چراکه دوران ""هنر منهای اخلاق"" در جوامع دموکراتیک غربی رو به پایان است.
  اگرچه قطعا در فضای هنری این جوامع رفتارهای غیراخلاقی زیادی شکل می‌گیرد، ولی علنی شدن این رفتارها، هرچه جلوتر می‌رویم، برای هنرمندان دردسرساز می‌شود. آن دورانی که آلفرد هیچکاک بزرگ، بازیگران زن فیلم‌هایش را آزار جنسی می‌داد و آب هم از آب تکان نمی‌خورد، سپری شده است.
   در فضای فعلی جهان غرب، هنرمندی که خلاف ارزش‌های لیبرال‌دموکراتیک عمل کند، طرد می‌شود و موقعیت ممتازی را که با کلی تلاش و غرق ریختن بدست آورده، ناگهان از دست می‌دهد. به همین دلیل الان احتمال پس‌گرفتن جایزه اسکار ویل اسمیت مطرح شده و او بعد از عذرخواهی از حضار در مراسم اسکار، از کریس راک نگون‌بخت هم عذرخواهی کرده تا بلکه ماجرا ختم به خیر شود و اسکارش از دست نرود.
  اگرچه برخی به این نحوه پیوند هنر و اخلاق یا ضرورت تعهد هنرمند به پرهیز از همه‌ی اشکال خشونت انتقاد دارند، ولی ویل اسمیت قطعا از حاکمیت چنین نگاهی در فضای هنری جهان غرب باخبر بوده. بنابراین، اینکه او به خودش اجازه داده در چنین مراسمی به یک بازیگر دیگر سیلی بزند، از عجایب است.
  رفتار ویل اسمیت از حیث دیگری هم قابل انتقاد است. معمولا اقلیت‌های تحت تبعیض در هر جامعه‌ای، می‌کوشند رفتار شایسته‌ای در آن جامعه داشته باشند تا شرایط بهتری برای همانندان خودشان رقم بزنند.
   مثلا پناهندگان افغانستانی در ایران، پناهندگان ایرانی در جوامع غربی، همجنسگرایان در بسیاری از جوامع، یهودیان در اروپا تا پایان جنگ جهانی دوم، و بسیاری از اقلیت‌های دیگر در این یا آن جامعه غربی یا شرقی، تلاش کرده‌اند رفتاری داشته باشند که به ضرر همانندانشان تمام نشود. یعنی به یهودستیزی و افغانی‌ستیزی و..‌. منتهی نشود.
   رفتار ویل اسمیت در مراسم اسکار نه به سود سیاه‌پوستان جامعه آمریکا بود نه به سود همکارانش. یعنی سیاه‌پوستان سینمای آمریکا.                           ",https://www.asriran.com/003UdC
832737,۱۴۰۱/۰۱/۱۰,بین الملل,پنتاگون: نیروهای آمریکا در لهستان با ارتش اوکراین در تماس هستند/تجهیزات بیشتری به اروپا می‌رود,انگلیس پیش از این اعلام کرد که قصد دارد سامانه‌های ضدتانک و ضدهوایی متحرک بیشتری در اختیار اوکراین بگذارد.,"با وجود اعلام روسیه برای کاهش تحرکات در برخی از شهرهای اوکراین، وزارت دفاع آمریکا اعلام کرد که هواپیماهای بیشتر و بیش از ۲۰۰ نظامی به سمت شرق اروپا گسیل می‌کند.
به گزارش ایسنا، به نقل از شبکه اسکای نیوز، جان کربی، سخنگوی پنتاگون در کنفرانس خبری خود گفت که این هواپیماها شامل ۱۰ جنگنده اف-۱۸ به کشورهایی از جمله لیتوانی می‌شود.  
او همچنین افزود، نیروهای آمریکایی در لهستان با نیروهای اوکراینی ""ارتباط برقرار می‌کنند"" و به آنها سلاح می‌دهند اما این ""به معنای آموزش در معنای کلاسیک آن نیست.""
پیشتر معاون وزارت دفاع روسیه گفت که ""عملیات رزمی"" در اطراف کی‌یف و شهر چرنیهیف را ""به طور چشمگیری کاهش خواهد داد"". اما جو بایدن، رئیس جمهوری آمریکا گفت ""من تا نبینم که در عمل چه می‌کنند هیچ روی آن حساب نخواهم کرد."" از طرف دیگر ستاد مشترک ارتش اوکراین می‌گوید که ادعای روسیه دایر بر عقب‌نشینی نیروهایش ""احتمالا یک حقه"" است.
این ستاد در آخرین گزارش خود از تحولات جنگ در فیسبوک گفت که یگان‌های نظامی روسیه همچنان در حال دور شدن از کی‌یف و چرنیهیف هستند.
روسیه گفته است که اکنون بر عملیات در منطقه شرقی دونباس تمرکز خواهد کرد.
با این حال ستاد مشترک ارتش اوکراین بر این باور است که این عقب‌نشینی ""احتمالا برای چرخش یگان‌های منفرد"" با هدف گمراه کردن ارتش اوکراین و ایجاد یک ""سوء تفاهم"" درباره معنی استقرار این نیروهاست.
این نظر منعکس‌کننده سخنان جان کربی، سخنگوی وزارت دفاع آمریکاست که گفت کی‌یف علی‌رغم جابجایی نیروهای روسیه به طرف نقاط دورتر از شهر، همچنان در معرض خطر است.
همچنین رئیس جمهوری آمریکا روز دوشنبه گفت که او از نیروهایی که به ""آموزش"" نیروهای اوکراینی در لهستان کمک می‌کنند، بازدید کرده است. با این حال کربی گفت که همکاری آنها ""به آن معنی متعارفی که خیلی‌ها در ذهن دارند آموزشی نیست."" او جزئیات بیشتری ارائه نکرد.
ارتش آمریکا ماموریت آموزشی خود در اوکراین را پیش از حمله روز ۲۴ فوریه روسیه، از این کشور خارج کرد. اردوگاهی که محل این آموزش‌ها بود بعدا هدف موشک‌های روسیه قرار گرفت.
گردهمایی کشورهای اعطاکننده کمک نظامی به اوکراین
همچنین کشورهای اعطاکننده کمک نظامی به اوکراین پنجشنبه در انگلیس گردهم می‌آیند تا ارسال تجهیزات نظامی بیشتر و موثرتر به این کشور را بررسی کنند.
این نشست به دعوت بن والاس، وزیر دفاع انگلیس برگزار می‌شود.
والاس که به نروژ سفر کرده است، گفت در این کنفرانس نحوه جمع‌آوری کمک‌های نظامی بیشتر از سراسر جهان ''با هدف ممانعت از موفقیت روسیه در تهاجم و اشغال غیرقانونی یک کشور مستقل'' بررسی خواهد شد.
انگلیس پیش از این اعلام کرد که قصد دارد سامانه‌های ضدتانک و ضدهوایی متحرک بیشتری در اختیار اوکراین بگذارد.                           ",https://www.asriran.com/003UdF
832736,۱۴۰۱/۰۱/۱۰,بین الملل,حمله موشکی به پایگاه نظامیان ترکیه در عراق,پایگاه زلیکان در «بعشیقه» در جنوب موصل است و نیروهای ترکیه در داخل خاک عراق در آن مستقر هستند,"یک منبع امنیتی عراقی بامداد امروز چهارشنبه از حمله موشکی به نزدیکی پایگاه ""زلیکان"" ترکیه در شهر موصل در استان نینوا خبر داد.

به گزارش ایسنا، به نقل از روسیا الیوم، این منبع گفت که محدوده پایگاه زلیکان ترکیه در موصل با دستکم سه فروند موشک هدف قرار گرفت.
وی خاطرنشان کرد: هیچ تلفاتی از این حملات گزارش نشده است.
پایگاه زلیکان که در «بعشیقه» در جنوب موصل است و نیروهای ترکیه در داخل خاک عراق در آن مستقر هستند، اوایل ماه جاری میلادی مورد حملات موشکی قرار گرفت و بیش از 10 موشک به سمت این پایگاه شلیک شد.
                           ",https://www.asriran.com/003UdE
832735,۱۴۰۱/۰۱/۱۰,اجتماعی ,سه دهک پایین درآمدی بیمه رایگان سلامت می‌شوند,براساس بودجه سال 1401دولت موظف است بدون نیاز به مراجعه و درخواست به صورت فعالانه، خانواده های سه دهک پایین درآمدی فاقد بیمه سلامت را به صورت رایگان تحت پوشش بیمه سلامت قرار دهد.,"رئیس مجلس شورای اسلامی تاکید کرد: بر اساس قانون بودجه سال 1401 دولت موظف است خانواده های سه دهک پایین درآمدی فاقد بیمه سلامت را به صورت رایگان تحت پوشش بیمه سلامت قرار دهد.

به گزارش ایسنا، محمدباقر قالیباف رئیس مجلس شورای اسلامی در رشته توئیتی در صفحه شخصی خود در توئیتر، نوشت:
«براساس مصوبه مجلس در فرایند بررسی بودجه سال 1401، آب، برق و گاز خانوارهای تحت پوشش نهادهای حمایتی مشروط به رعایت الگوی مصرف باید ""رایگان"" باشد و دولت موظف است تا سازوکار اجرایی لازم برای این قانون را تدارک ببیند.
همچنین دولت موظف است بدون نیاز به مراجعه و درخواست به صورت فعالانه، خانواده های سه دهک پایین درآمدی فاقد بیمه سلامت را به صورت رایگان تحت پوشش بیمه سلامت قرار دهد.»
                           ",https://www.asriran.com/003UdD
832733,۱۴۰۱/۰۱/۱۰,اجتماعی ,بارش پراکنده باران در غرب کشور از امروز / افزایش تدریجی دما از فردا (پنجشنبه),طی امروز و فردا (۱۰ و ۱۱ فروردین‌ماه) بندرعباس با دمای ۳۳ و ۳۴ درجه سانتیگراد گرم‌ترین و شهرکرد با دمای ۶- و ۴- درجه سانتیگراد سردترین مراکز استان کشور هستند.,"رئیس مرکز ملی پیش‌بینی و مدیریت بحران و مخاطرات وضع هوا از افزایش ابر و بارش پراکنده و رعد و برق در نواحی شمال غرب و غرب کشور طی بعداز ظهر امروز خبر داد.

صادق ضیاییان در گفت و گو با ایسنا، درباره شرایط جوی کشور اظهار کرد: براساس تحلیل آخرین نقشه‌های پیش‌یابی هواشناسی، از بعدازظهر امروز چهارشنبه(۱۰ فروردین‌ماه)، در نواحی شمال غرب و غرب افزایش ابر و به تدریج در استان‌های آذربایجان غربی، آذربایجان شرقی، اردبیل، کردستان، زنجان، کرمانشاه و ایلام رگبار پراکنده، گاهی رعد و برق و وزش باد شدید موقت و در ارتفاعات بارش پراکنده برف پیش‌بینی می‌شود.
وی افزود: پنجشنبه (۱۱ فروردین‌ماه) در استان‌های آذربایجان شرقی، اردبیل، گیلان، مازندران، کردستان، کرمانشاه، شمال ایلام، لرستان، همدان، زنجان، مرکزی، قم، غرب اصفهان و ارتفاعات و دامنه‌های جنوبی البرز در استان‌های قزوین، البرز و تهران ابرناکی، بارش پراکنده باران گاهی رعد و برق و وزش باد انتظار می‌رود. 
رئیس مرکز ملی پیش‌بینی و مدیریت بحران مخاطرات وضع هوا ادامه داد:طی روزهای جمعه تا یکشنبه (۱۲ تا۱۴ فروردین‌ماه) در غالب نقاط کشور جوی پایدار حاکم خواهد بود و از فردا به تدریج روند افزایشی دما برای اکثر نقاط کشور پیش‌بینی می‌شود و در اوایل هفته آینده افزایش دما محسوس خواهد بود.
به گفته ضیاییان، امروز در نواحی شرق و جنوب شرق وزش باد شدید و در مناطق مستعد، خیزش گردوخاک پیش‌بینی می‌شود که این شرایط جمعه در بخش‌هایی از شرق، شمال شرقی و شنبه در شرق و جنوب شرق دور از انتظار نیست.
وی با بیان اینکه تا بعدازظهر امروز خلیج فارس، تنگه هرمز و دریای عمان مواج خواهند بود، اظهار کرد: همچنین طی روزهای جمعه و شنبه نواحی مرکزی خلیج فارس مواج پیش بینی می‌شود.
رئیس مرکز ملی پیش‌بینی و مدیریت بحران مخاطرات وضع هوا درباره وضعیت جوی تهران طی دو روز آینده نیز اظهار کرد: آسمان تهران فردا (۱۱ فروردین‌ماه) صاف و بتدریج ابری و از بعد از ظهر وزش باد با احتمال رگبار و رعد و برق و وزش باد شدید با حداقل دمای ۱۰ و حداکثر دمای ۲۱ و برای روز  جمعه (۱۲ فروردین‌ماه) صاف همراه با وزش باد و با حداقل دمای ۱۱ و حداکثر دمای ۲۳ درجه سانتیگراد پیش‌بینی می‌شود.
ضیائیان در پایان گفت: طی امروز و فردا (۱۰ و ۱۱ فروردین‌ماه) بندرعباس با دمای ۳۳ و ۳۴ درجه سانتیگراد گرم‌ترین و شهرکرد با دمای ۶- و ۴- درجه سانتیگراد سردترین مراکز استان کشور هستند.
                           ",https://www.asriran.com/003UdB
832732,۱۴۰۱/۰۱/۱۰,عمومی,آتش گرفتن راننده تانک روسی T-۷۲ بعد از حمله موشکی اوکراینی‌ها (فیلم),,کد ویدیو  دانلود    فیلم اصلی                                     ,https://www.asriran.com/003UdA
832731,۱۴۰۱/۰۱/۱۰,فرهنگی/هنری,ایران در اکسپو 2020 دوبی؛ گز و سوهان به جای ایده و چالش,در پایان فعالیت 6 ماهۀ اکسپو 2020 دوبی که به خاطر کرونا برگزاری آن به تأخیر افتاد نگاهی داریم به پاویون ایران که بازدیدکنندگان محدود داشت و شاهد صف‌های هزار نفری مثل کره و سعودی نبود.,"عصر ایران؛ امید خزانی-  فعالیت 6 ماهه اکسپو* تقریبا به پایان رسید. 170 سال از برگزاری اولین نمایشگاه فن‌آوری‌های نوین دنیا موسوم به اکسپو در بریتانیا می‌گذرد.
   درست زمانی‌که در سال 1851 میلادی ایرانیان شاهد برکناری و قتل صدراعظم تحول‌آفرین خود -میرزاتقی خان امیرکبیر- بودند لندن برای اولین بار میزبان نمایشگاهی منحصر به فرد بود که شرکت کنندگان آن تحولات آینده دنیا را دردست تقدیر خود گرفته بودند.  پاویون ایران طراحی خلاقانه‌ای دارد اما محتوای آن با اکسپو مطلقا همخوانی ندارد. گویی مسؤولان ایرانی دچار یک سوء تفاهم عمیق و عدم درک درست از کارکرد exposition بوده‌اند.
   پاویون ایران در اکسپو دوبی با یک غرفۀ محدود در یک نمایشگاه گردش‌گری برابری می کرد. فروش گز و سوهان و ارایه‌های باستانی و بانویی که در حال بافتن گلیمی است خلاصه‌ای از پاویون ایران است که نه صف درازی بیرون پاوویون آن تشکیل شد و نه نگاه تحسین‌انگیز بازدیدکنندگان محدود را برانگیخت.    پاویون ما در اکسپو اما جهان کوچکی (میکروکاسم) از ایرانِ ماست که در معادلات دنیای مدرن امروزی هنوز خود را نیافته و سعی می کند از منظر خود معادلات دنیای مدرن را تفسیر کند که همواره مملو از سو برداشت و سوءتفاهم است.    در تعریفی ساده اکسپو محلی برای ارایه پتانسیل کشورها برای مواجهه با چالش‌های بشریت است. خدماتی که کشورها در گذشته حال و آینده برای فن‌آوری انجام داده و خواهند داد در چنین آوردگاه‌هایی به نمایش گذارده می‌شود که به برندینگ آن کشور کمک می‌کند.
   میزبانی متعدد آلمانی ها و ژاپنی‌ها و حتی اسراییل از اکسپو در نیمه دوم قرن بیستم در راستای همین برندسازی بوده است.   کشورهای شرکت کننده که طراحی و ساخت پاویون ها را خود را برعهده دارند مخاطب قراردادن چالش های بشری را از فضا و محیط زیست و انرژی های سبز و بحران های آبی و زیستی در اولویت قرار می‌دهند.
      به عنوان مثال پاویون هلند که از قطب‌های مهندسی و کشاورزی در دنیا شناخته می‌شود بر چالش های غذایی؛ خشک سالی و زیست محیطی با بهره گیری از هوش مصنوعی و اینترنت اشیا تاکید کرده بود و با نمایشی خلاقانه بازدیدکنندگان را مسحور می‌کرد! گویی از منظر گردانندگان پاوویون ایران؛ کشور ما با چالش‌های مهم داخلی و بین‌المللی ودر راس آنها محیط زیست کاملا بیگانه است و حرفی برای گفتن ندارد و نخواهد داشت‌!
  شاید فروش گز و سوغاتی به رسم نمایشگاه‌های گردش ‌گری و یا ناشتایی خوردن برخی کارکنان پاویون ایران در حضور بازدیدکنندگان به رسم ادارات ایران در کوتاه مدت قابل حل باشد اما قطعا نوع نگاهی که چنین حضور در خلأ و خارج از مسیر جریان چالش های بشری را توجیه پذیر می‌داند نیاز به بازبینی اساسی در میان مدت دارد.   کشورهایی که در زمینه بهره‌وری؛ انرژی های نو و پاک؛ تغییرات اقلیمی‌؛ هوش مصنوعی‌؛ پتانسیل اکتشافات فضایی و خودروهای برقی ایده‌های جذاب داشتند در این اکسپو موفق بودند و رقبای منطقه‌ای ایران نیز دست‌کم نشان دادند در شناخت مسیر تحولات جهانی گام های زیادی از ما پیش افتاده‌اند. درست در همان ساعتی که پاویون ایران میزبان حداکثر ۲۰ نفر بازدید کننده بود صف ۱۲۰۰ نفری پاویون کره جنوبی و حتی عربستان سعودی جلب توجه می‌کرد‌!
  سخن آخر؛ به رسم اینکه ""عیب می جمله بگفتی هنرش نیز بگو"" ‌؛ پاویون ایران در طراحی و معماری واقعا جذاب بود و قابل رقابت می‌نمود و چه نیکو‌ می‌بود اگر با محتوای غنی و مرتبط همراه می‌شد!   اکسپو و‌ پدیده های مشابه نمایان‌گر آن است که ما کماکان با نگاهی ثابت و استاتیک در پی کشف و یا تفسیر دنیای دینامیک و پرتحرک پیرامونی هستیم.
 -----------------------------------------
* از اول اکتبر ۲۰۲۱ تا ۳۱ مارس ۲۰۲۲ به مدت ۱۸۱ روز با شرکت ۱۹۲ کشور. در ابتدا قرار بود نمایشگاه در اکتبر ۲۰۲۰ برگزار شود اما به‌دلیل دنیاگیری کووید-۱۹ عقب افتاد.                            ",https://www.asriran.com/003Ud9
832730,۱۴۰۱/۰۱/۱۰,سیاسی,آذر 1400؛ مطالبۀ آب در اصفهان,در هشتمین روز آذر 1400 همچنین مذاکرات احیای برجام در وین از سرگرفته شد. تلاش اصول گرایان برای احیای توافقی که پیش‌تر از مرگ آن خبر داده بودند...,"عصر ایران؛ مهرداد خدیر- تجمع مردم در اصفهان که به دعوت کشاورزان متحصن در بستر خشک دریاچۀ پشت پل خواجو و از راه شبکه‌های اجتماعی اینترنتی انجام شد نه در آذرماه که در 28 آبان 1400 رخ داد و اگر در این ماه می‌آید به خاطر آن است که بر تمام وقایع آذر سایه انداخت و به شکل های دیگر ادامه یافت هر چند از شکل اولیه فاصله گرفت.
   تجمع از همه نظر اهمیت داشت و مهم‌تر از همه این که ذات تجمع، محیط زیستی بود و برای یک مطالبۀ ملموس و غیر سیاسی و به همین خاطر در هفتۀ اول تحمل شد و حتی خبر آن را صدا وسیما پخش کرد و نگفتند مجوز ندارد.   ذات هر راه‌پیمایی اعتراض یا مطالبه است اما فرهنگ مصادره در سال های پس از انقلاب، راه پیمایی را هم مصادره کرده و تنها اگر در تأیید و مشارکت در مناسبت و با هدایت یک نهاد بودجه بگیر به نام شورای هماهنگی تبیلغات اسلامی باشد به رسمیت شناخته می‌شود و به همین خاطر کمتر شاهد راه‌پیمایی‌های ضد جنگ در ایران مانند دیگر کشورهای جهان هستیم.   این بار اما در اصفهان در همراهی با کشاورزان متحصن در اصفهان تجمع شد و اگر چه اجتماع 28 آبان تحمل شد تا جایی که از آن به عنوان همایش جمهور مردم در اصفهان یاد شد اما در نوبت بعد عادت بدبینی و عبور از شعارهای مشخص و مربوط به همان مطالبۀ خاص دامان آن را هم گرفت.   احسان راطبی در «عصر ایران» نوشت: «کشاورزان و عامه مردم در اصفهان توانستند به حاکمیت بقبولانند خواست مشخص احیای زاینده رود و مخالفت با انتقال آب مطالبه‌ای مدنی است و با تصاویر شهیدان خود بر بیرق ها تأکید می‌کردند ما بر حکومت نیستیم».   محمد درویش فعال محیط زیست هم نوشت: «مردم خسته از وعده‌های پوچ و شاکی از بارگذاری‌های نابخردانه و نگران از آیندۀ زیست‌بوم‌شان به جای آب در زاینده رود جاری شدند تا بدانیم سیاست‌گذاران کشور نباید اجازه دهند به بهانۀ اشتغال و رونق اقتصادی در کوتاه مدت توانایی زیستن در یاران تقلیل یابد. سالانه دست کم 4 میلیارد متر مکعب تنها از سفره‌های آب زیر زمینی استان با موتور پمپ برداشت می‌شود. اگر کمتر از یک دهم این مقدار به سمت زاینده رود روان شود گاوخونی هرگز بی‌آب نمی‌ماند و زاینده رود جاری می‌شود. آنچه غیر قابل چشم‌پوشی است فقط حق‌آبۀ شرب مردم اصفهان به میزان حدود 500 میلیون مترمکعب در سال است و برای سه ونیم میلیارد متر مکعب بقیه باید نخست حق‌آبۀ زاینده رود و گاوخونی در اولویت باشد و نه صنعت و کشاورزی.»
   تجمع، سیاسی نبود اما اعتراض مردم به تصمیماتی بود که اهل سیاست برای زندگی و آب شان می‌گرفتند.   بستر خشک زاینده رود آکنده از جمعیت شد اما خبری از رییس جمهوری و رییس مجلس انقلابی نشد که بر حضور در میدان و استان‌ها به جای استقرار همیشگی در تهران و در ستادها تأکید دارند. سیاست، علم اولویت‌هاست و باید تصمیم می‌گرفتند اولویت با حق‌آبه است نه صنعت و نه حتی کشاورزی و در این نکتۀ اخیر فعالان محیط زیست آینده نگرتر بودند.    از مرگ‌های پر سر و صدای آذرماه هم می‌توان به درگذشت اردشیر زاهدی اشاره کرد و هر چند این نیز در واپسین روزهای آبان اتفاق افتاد اما بحث و بررسی دربارۀ او به آذر کشید.   آخرین سفیر ایران در آمریکا که به سبب چند سال زندگی مشترک با دختر محمد رضا شاه از ازدواج اول ( با فوزیه) به «داماد شاه» شهرت داشت و در سال های آخرزندگی به سبب دفاع از برنامۀ هسته‌ای و تقبیح ترور سردار سلیمانی چهرۀ متفاوتی از خود ترسیم کرده بود هر چند هر گاه می‌خواستی عنوان «ایران‌دوست» را شایستۀ او بدانی به یاد می‌آوردی فرزند فضل‌الله زاهدی است که ایران‌دوست ترین رجل تاریخ معاصر را برانداخته بود و اشتهار و اعتباری اگر داشت به سبب این نسبت خانوادگی بود که بعدتر او را به خاندان پهلوی هم پیوند زد.  در هشتمین روز آذر 1400 همچنین مذاکرات احیای برجام در وین از سرگرفته شد. تلاش اصول گرایان برای احیای توافقی که پیش‌تر از مرگ آن خبر داده و حتی یک بار گفته بودند « برجام، زن ناشزه‌ای بود که سالروز ازدواج با او جشن گرفتن نداشت» و حالا برای بازگرداندن همان زن ناشزه (نافرمان/ زنی که از شوهر خود تمکین نمی‌کند) یک هیأت 40 نفری روانۀ وین شد و مذاکرات احیای برجام را شروع کردند هرچند در ادبیات رسمی تعبیر «احیای برجام» به کار نمی‌رفت و بعدتر نیزاصطلاحاتی چون ""توافق خوب"" و ""توافق قوی"" ترجیح داده شد. دور اول مذاکرات البته با طرح مطالبات حداکثری دو طرف به نتیجه نرسید اما مشخص بود که با مطالبات حداکثری آغاز شده تا بتوان بر سر موارد خاص به توافق رسید.5 شرط ایران برای توافق در دورۀ جدید و مذاکرات تحت سرپرستی علی باقری کنی این موارد بود: «لغو همۀ تحریم ها، دریافت ضمانت برای تکرار نشدن رفتار آمریکا در دورۀ ترامپ، جبران خسارات ناشی از خروج یک بارۀ ایالات متحده، امکان راستی آزمایی و سرانجام بازگشت همۀ طرف ها به برجام».   در مرور اخبار و تحولات آذر 1400 در گفت و گوی تلویزیونی سید ابراهیم رییسی در چهاردهمین روز آن هم بادی درنگ کرد که هر چند به یک مصاحبۀ واقعی شباهت نداشت اما یک پرسش متفاوت وصریح در آن مطرح شد اگرچه پاسخ رییس جمهوری به این سؤال مهم، مبهم بود.
   اگرچه به نظر می‌رسید مهدی مهدی قلی که جایگزین مرتضی حیدری شده بود نه در پی روشن شدن موضوعی خاص یا کشف حقیقت در موارد پرسش برانگیز که ایفاگر نقشی تعریف شده برای کسالت بار نبودن گزارش تلویزیونی و صحنه آرایی در قالب مصاحبه بود اما یک جا مجری به یادآورد خبرنگار است.
   از این رو پرسشی را که در ذهن او هم شکل گرفته بود بر زبان آورد. جایی که دید آقای رییسی در بیان دستاوردهای 100 روزۀ نخست چند بار تکرار کرد برای پرداخت حقوق کارکنان از بانک مرکزی استقراض نکردیم و این پرسش را طرح کرد: «اگر از بانک مرکزی استقراض نکردید پس چگونه در این سه ماه حقوق پرداخیتد؟»   ابراهیم رییسی اما نگفت از محل منابع ارزی آزاد شده یا مورد ملموس دیگر بلکه این گونه پاسخ داد:   «باید به داشته‌های کشور توجه کنیم. باید بدانیم یکی از درآمدهای دولت، مالیات است. باید از این درآمد به درستی استفاده شود. فرار مالیاتی امروز همه را رنج می‌دهد. دولت باید به همۀ امکانات توجه کند و کشور را با آنها اداره کند بدون آن که اقدامات دولت آثار تورمی داشته باشد.»                           ",https://www.asriran.com/003Ud8
832561,۱۴۰۱/۰۱/۱۰,اقتصادی,این خودروهای قابل اعتماد؛ از تویوتا راو4 تا هیوندای پرفروش 2022 (+فیلم و عکس),مراکز، نهادها و موسسات تخصصی در زمینه ایمنی خودرو ایجاد و در سطح بین المللی فعالیت دارند که طی آزمون های دقیق به بررسی محصولات خودرویی می پردازند و به اصطلاح ستاره هایی را برای نتایج بررسی های خود در نظر می گیرند تا مبنایی بر شاخص اعتماد بر یک خودرو در زمینه ایمنی باشد.,"عصر ایران؛ محمدمهدی حیدرپور - هرچند بهره مندی از طراحی جذاب و فناورانه های روز اولین خط های ارتباطی یک محصول خودرویی با سلیقه مخاطب را شکل می دهند اما قطعا یک خودروی خوب مجموعه ای از فاکتورهای نامبرده به علاوه فنی پیشرفته و مهمتر از همه ایمنی قابل اعتماد، است.
از این رو خودروسازان برتر جهان رقابت بسیار نزدیکی در زمینه ارتقا قابلیت های ایمنی دارند. بدین ترتیب مراکز، نهادها و موسسات تخصصی در زمینه ایمنی خودرو ایجاد و در سطح بین المللی فعالیت دارند که طی آزمون های دقیق به بررسی محصولات خودرویی می پردازند و به اصطلاح ستاره هایی را برای نتایج بررسی های خود در نظر می گیرند تا مبنایی بر شاخص اعتماد بر یک خودرو در زمینه ایمنی باشد.
در ادامه این مطلب با نتایج آزمون های ایمنی محبوب ترین خودروهای بازار جهانی آشنا می شوید.
»»» برای مشاهده هر تست تصادف روی تیتر یا عکس مورد نظر خود کلیک کنید.
 
تست تصادف تویوتا راو4 مدل 2021 و نمرات اختصاصی این کراس اوور پرطرفدار(فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


تست تصادف شاسی بلند جدید کیا موتورز/آیا ""فرزند هرکول"" در سوانح رانندگی قابل اعتماد است؟(فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


تست تصادف تویوتا کمری: با میانگین خوب و بدون حتی یک امتیاز ضعیف(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


شاسی بلند 5 ستاره ""فورد"" در تست تصادف (+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


شاسی بلند محبوب و جدید هیوندای چگونه «5 ستاره ایمنی» را در تست تصادف کسب می کند (+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


تست تصادف شاسی بلند درشت اندام و جدید هیوندای(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


ایمنی به سبک سرزمین آفتاب تابان!/ مزدا 3 جدید در تست تصادف چگونه عمل می کند؟(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


سورنتو جدید در تصادف چه میزان قابل اعتماد است؟/ یکی از بهترین کراس اوورهای کره ای در بخش ایمنی(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


مفهوم رتبه ""خوب"" در تست تصادف یک سدان باکیفیت آلمانی/ ب ام و سری 3 جدید تا چه میزان قابل اعتماد است؟! (+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


ماکسیما جدید و ستاره هایی ارزشمند در تست تصادف(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


سدان جدید و زیبای کیا موتورز در تصادف چگونه است؟! (+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


خودروی جدید جنسیس در تصادف چگونه مقاومت می کند(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


شاسی بلند جدید کادیلاک در تست تصادف/ این طراحی زیبا چند ستاره ایمنی را همراه دارد؟! (+فیلم و عکس)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


قدرتمندترین وانت آمریکایی در تست تصادف(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


خودروی پرفروش 2022 هیوندای در تصادف چقدر قابل اعتماد است؟(+فیلم)
""موسسه بیمه ایمنی بزرگراه ها"" (IIHS) یکی از مراکزی است که تست های تصادف خودرو را انجام می دهد.


آیا خودروهای قدیمی محکم تر از محصولات روز هستند؟ (+فیلم تصادفات خودروهای جدید با قدیمی ها)
ایمنی یکی از مهم‌ترین جنبه هایی است که در حال حاضر مشتریان در نقاط مختلف جهان هنگام خرید خودرو مد نظر قرار می دهند.


صحنه آهسته جالب از تست تصادف جدیدترین شاسی بلند نیسان(+فیلم و عکس)
آریا جدیدترین محصول نیسان است که مجموعه ای از تست های تصادف را پشت سر گذاشته و ویدئویی صحنه آهسته از آنها منتشر شده است.


تصادف شدید رئیس ایمنی بزرگراه ها: اگر 10 سال پیش بود حتما مرده بودم! (+فیلم و عکس)
در ویدئویی که به تازگی منتشر شده است، لوند درباره تصادفی که با خودرو ب‌ام‌و 540آی مدل 2020 خود داشته است، صحبت می کند. این تصادف در اوایل یک صبح شنبه ماه آگوست رخ داد.


 
                            ",https://www.asriran.com/003UaP
832578,۱۴۰۱/۰۱/۱۰,اقتصادی,تست و بررسی دیگنیتی در ایام نوروز/ کوپه بهمن موتور چه حرف های برای گفتن دارد (+فیلم و عکس),موتور با توجه به مشخصات آن عملکرد خوبی داشت و صدا هم داخل کابین وارد نمی شد. در هنگام عبوراز پیچ ها پایداری و چسبندگی خودرو نسبت به یک کراس اوور عالی بود و حس ناامنی به هیچ عنوان به راننده منتقل نمی شود.,"مدتی است شرکت بهمن موتور کراس اوور کوپه ای بنام دیگنیتی را روانه بازار کرده که اتفاقا این خودرو توانسته در همین مدت حدود یکسالی که به بازار ایران آمده به لطف فاصله قیمتی کارخانه تا بازار فروش خوبی را نیز تجربه کند.
این خودرو ساخت شرکت دانگ فن چین است که در ایران به اسم دیگنیتی عرضه شده است. البته آن طور که مدیران شرکت بهمن موتور عنوان کرده اند در سال 1401 بناست تا نسخه فول تر این خودور با موتور و گیربگس متفاوت هم به بازار عرضه بشود ولی تا آن زمان به دلیل درخواست هایی که در زمینه معرفی این خودرو داشتیم تصمیم گرفتیم تا این خودروی کراس اوور را مورد بررسی قرار دهیم.

نمای ظاهری خودرو
دیگنیتی دقیقاً 4685 میلیمتر طول، 1865 میلیمتر عرض و 1645میلیمتر ارتفاع داشته و فاصله بین دو محور آن هم 2790 میلیمتراست. وزن این خودرو 1570 کیلوگرم است که باعث شده تا مصرف سوخت آن به صورت ترکیبی در حدود 7.3 لیتر در هر 100 کیلومتر باشد.
فیلم تست و بررسی دیگنیتی بهمن موتور
  

    کد ویدیو  دانلود    فیلم اصلی          
درقسمت جلو خودرو با یک جلو پنجره بزرگ طرف هستیم که نمای زیبایی به خودرو بخشیده و آرم دینگینتی هم در وسط آن به چشم می خورد .چراغ های جلو کاملا از نوع LED بوده در پایین نیز چراغ های مه شکن وجود دارند.

در نمای بغل کاپوت خودرو به گونه ای طراحی شده که دماغه خودرو رو با عرض کمتری نشان بدهد و خطوطی هم از ابتدا تا انتهای خودرو به چشم می خورد. همچنین وجود رینگ های 18 اینچی مات به همراه نصب آینه های بغل بر روی پوسته در باعث شده تا با یک نمای اسپرت مواجه باشیم.
در نمای عقب دیگنیتی نیز با چراغ های یکپارچه از نوع فول LED مواجه هستیم که  در ادامه به در صندوق متصل می شود . در قسمت پایین و در سپر نیز چراغ های کوچک به همراه مه شکن نصب شده که تمامی این المان ها به همراه قوس عقب خودرو باعث شده تا در نمای عقب با یک کراس اور کوپه زیبا مواجه باشید.

موتور و گیربکس
دیگنیتی به یک موتور 1.5 لیتری توربوشارژ مجهز شده که این موتور  می تواند حداکثر 148 اسب بخار را تولید کند.
وظیفه انتقال قدرت به چرخ های جلو را یک گیربکس CVT نسل 3 بر عهده دارد که این جعبه دنده اتوماتیک نسبت به نسخه های قدیمی تر ضمن بر خوردار بودن از سرعت عمل بیشتر صدای کمتری را هم تولید کرده و کارکرد منطقی تری را از خود به نمایش می گذارد.

طراحی داخلی دیگنیتی ارگونومی خوبی دارد. زمانیکه وارد این خودرو می شوید طراحی صندلی ها به همراه نمای داشبورد و فرمان دی کات حس اسپرت بودن را به راننده منتقل می کند.
یک مانیتور 10.25 اینچی در وسط داشبورد وجود دارد که این مانیتور اطلاعات مختلفی از جمله سیستم مدیا، ناوبری، دوربین دنده عقب و 360 درجه را نمایش می هد.
در دیگنیتی خبری از آمپر دیجتالی نیست و جنس داشبود خودرو هم در بالا پلاستیک نرم  است که در ادامه در قسمت وسط به طرح فیبر کربن ختم می شود.

اما در وسط خودرو یک صفحه نمایش دیبجیتالی در بالای اهرم دنده وجود دارد که از طریق این صفحه که تاچ است می توان کنترل های سیستم تهویه مطبوع را علاوه بر مانتیور اصلی از این طریق هم انجام داد.
در کنار اهرم تعویض دنده دکمه های فعال سازی اتو هلد ، دوربین 360 درجه ، تنظیم خودرو در سراشیبی و ترمز پارک برقی هم وجود دارد
دیگنیتی علاوه بر اینکه به دوربین 360 درجه مجهزاست دوربین ثبت وقایع رو هم دارا است که این دوربین در کنار آینه بر روی شیشه جلو نصب شده و تمامی تصاویر بیرون به همراه صدا رو ضبط می کند.

از جمله امکانات و آپشن هایی دیگنیتی می توان به سقف پانوراما دو تیکه ، درِ صندوق عقب برقی، دوربین ثبت وقایع، ، تهویه اتوماتیک تک کاناله و ترمز پارک برقی ،استارت دکمه ای، فرمان کمکی برقی، کروز کنترل، صندلی برقی راننده، کنترل حرکت در سراشیبی، کامپیوتر سفر، سنسور نور و باران، تنظیم حالت رانندگی و حساسیت فرمان، ، آینه‌های تاشو برقی ، سامانه کنترل پایداری و وجود 4 ایربگ اشاره کرد.
 تجربه رانندگی 
وقتی پشت فرمان دیگینتی می نشینید فرمان و نمای داخلی حس خوبی را به شما منتقل می کند . دید راننده به محیط اطراف خوب و مناسب است و نقاط کور کمی در خودرو وجود دارد.
صندلی راننده در این کراس اوور به صورت برقی و در شش جهت تنظیم می شود اما به نظر این کافی نیست و توقع می رود تا این کراس اوور تنظیمات بیشتری را برای صندلی راننده داشته باشه.
البته فرم صندلی ها که 2 لبه برای گرفتن سرنشین دارد باعث می شود تا  یک فرد با جثه بزرگ نتواند به راحتی در آن جا شود.
با زدن دکمه استارت خودرو را روشن می کنیم و بعد از گذاشتن دنده در حالت درایو شروع به حرکت کردیم.
حرکت دیگنیتی در ابتدا به دلیل استفاده از گیربکس CVT خوب نبوده و از چالاکی در آن خبری نیست هر چند که در ادامه و با فعال شدن سیستم توربو شارژ وضعیت بهتر شد.

موتور با توجه به مشخصات آن عملکرد خوبی داشت و صدا هم داخل کابین وارد نمی شد. در هنگام عبوراز پیچ ها پایداری و چسبندگی خودرو نسبت به یک کراس اوور عالی بود و حس ناامنی به هیچ عنوان به راننده منتقل نمی شود.
فرمان برقی عملکرد مناسبی را در هنگام رانندگی داشت.غربیلک فرمان طراحی جذابی دارد و کنترل سیستم صوتی و کامپیوتر سفر بر روی 2 طرف آن دیده می شود.
تنظیمات کروز کنترل و محدود کننده سرعت هم به وسیله دسته ای مجزای پشت فرمان و زیر دسته راهنما قابل انجام است.
با وجود رینگ های ۱۸ اینچی سواری خودرو نرم و قابل قبول است، سیستم تعلیق در هنگام عبور از سرعت گیرها و چاله ها هم عملکرد نرمی را از خود نشان داد.

صندلی های عقب خودرو طوری طراحی شدند که سرنشین به خوبی در آن جا گرفته و شیب سقف هم باعث آزار نمی شود. فاصله صندلی ها هم جای پای مناسبی را برای سرنشینان عقب فراهم می کند.
حجم صندوق عقب دیگنیتی 780 لیترکه برای یک خانواده ایرانی مناسب به نظر می رسد، البته با تا کردن صندلی های عقب خودرو این حجم تا 1420 لیتر افزایش پیدا می کند.
دیگنیتی بهمن موتور رو باید اولین خودروی تولید داخل دانست که به سبک کوپه تولید و روانه بازار شده است. این ماشین از لحاظ چهره خودرویی جذاب با آپشن های ایرانی پسند است هر چند که در زمینه موتور و گیربکس برای کسانیکه خواهان یک رانندگی پر شتاب هستند ممکن است جذاب نباشد.

 در مجموع برای خرید با توجه به نمایندگی های مناسب بهمن موتوردر ارائه خدمات پس از فروش و همچنین قیمت مناسب کارخانه ای گزینه مناسبی تلقی می شود.البته که بهمن موتور هم تصمیم دارد تا نوع پریستیژ این خودرو را در سال 1401  با موتور 2 لیتری توربو شارژ به همراه 230 اسب بخارو گیربگس اتوماتیک MT و اضافه کردن برخی از آپشن ها به بازار عرضه کند که ارائه این مدل می تواند با توجه به عطش بازار ایران به خودروهای پر شتاب گزینه بسیار مناسب تری برای خریداران باشد.
برای مشاهده تصاویر در ابعاد واقعی بر روی آن کلیک نمایید
                          							نمای داخلی دیگنیتی 						                                                                                        
                            ",https://www.asriran.com/003Uag
832729,۱۴۰۱/۰۱/۱۰,اجتماعی ,بانوی هنرمند سوزن دوزی درگذشت,ایرندگانی اظهار داشت: بخش ایرندگان و روستای گنز پیشینه خوبی در رشته بلوچ دوزی یا همان سوزن دوزی بلوچی دارد و هنرمندان و اساتید با سابقه ای در این روستا حضور داشته اند.,"بخشدار ایرندگان خاش سیستان و بلوچستان گفت: ""مریم کریمی"" بانوی هنرمند و استاد برجسته سوزن دوزی ساکن روستای گنز ایرندگان خاش بر اثر کهولت سن درگذشت.
عنایت الله ایرندگانی روز سه شنبه در گفت و گو با ایرنا افزود: این هنرمند سال ۱۳۲۵ در روستای گنز ایرندگان از توابع شهرستان خاش به دنیا آمد و از سنین کودکی مانند همه دختران ایرندگانی و بلوچ این هنر زیبا را نسل به نسل از دستان مادر خود فرا گرفت و به فرزندان و شاگردانش انتقال داد.
وی بیان کرد: مریم کریمی در کنار اساتید نام آشنا همچون مهناز جمالزهی ایرندگانی، مهتاب نوروزی، شهناز خلیلی و زرخاتون عظیمی از پیشکسوتان عصر طلایی هنر سوزن دوزی در چند دهه اخیر بود و با پشتکار و باور داشتن توانایی هایش و خلق آثار ماندگار، کم نظیر و هنرمندانه اش توانست محبوب و نامدار شود.
ایرندگانی اظهار داشت: بخش ایرندگان و روستای گنز پیشینه خوبی در رشته بلوچ دوزی یا همان سوزن دوزی بلوچی دارد و هنرمندان و اساتید با سابقه ای در این روستا حضور داشته اند.
وی ادامه داد: آثار ارزشمند این هنرمند دارای مهر اصالت یونسکو در طرح‌های مختلف رشته سوزن دوزی، سکه دوزی و آئینه‌دوزی بوده و آثارش به تمام نقاط کشور و حتی خارج از کشور هم راه یافته است.
مدیرکل میراث‌فرهنگی، گردشگری و صنایع‌دستی سیستان و بلوچستان هم گفت: مریم کریمی پیشکسوت سوزن‌دوزی استان شب گذشته به علت کهولت سن در روستای گنز ایرندگان از شهرستان خاش دار فانی را وداع گفت.
علیرضا جلالزایی افزود: این هنرمند برجسته از استادان فعال و بنام شهرستان خاش بود و به‌واسطه آثار فاخرش موفق به کسب نشان‌های ملی و بین‌المللی شده بود و بسیاری از صنعتگران شهرستان خاش از دانش‌آموزان این هنرمند فقید بودند.
معاون صنایع‌دستی و هنرهای سنتی وزارت میراث فرهنگی، گردشگری و صنایع‌دستی نیز در پیامی درگذشت مریم کریمی هنرمند صاحب‌نام و پیشکسوت صنایع‌دستی رشته سوزن‌دوزی را به خانواده او و جامعه هنرمندان صنایع‌دستی کشور تسلیت گفت.
                           ",https://www.asriran.com/003Ud7
832728,۱۴۰۱/۰۱/۱۰,بین الملل,دیدار وزیر خارجه امریکا و ولیعهد امارات درباره نفت و ایران,مقامات آمریکایی می‌گویند بلینکن در دیدار با شیخ محمد بر اهمیت همزمان امارات و عربستان تاکید کرده و درباره ایران، یمن، بازارهای جهانی انرژی و برقراری مجدد روابط امارات و سوریه گفت‌وگو کرده است.,"آنتونی بلینکن وزیرامورخارجه آمریکا با شیخ محمد بن زاید آل نهیان ولیعهد ابوظبی در مغرب دیدار و تلاش کرد تا از اختلافات موجود میان واشینگتن و متحد سنتی آن در خلیج فارس بر سر نفت، ایران و بحران اوکراین بکاهد.
به گزارش ایرنا، رویترز سه‌شنبه شب نوشت این دیدار شاید مهم‌ترین دیدار بلینکن در سفر منطقه‌ای وی به خاورمیانه بود. نکته غیر معمول برای وزیرخارجه آمریکا این است که در این سفر وی هیچ توقفی در هیچ یک از کشورهای حاشیه خلیج فارس نداشت و گفت‌وگویی با مقامات عربستان سعودی انجام نداد.
بلینکن روز سه شنبه اظهار داشت، دیدارش با شیخ محمد فرصتی برای یک بحث و بررسی «واقعا استراتژیک» بود.
رویترز افزود: متحدان عرب واشینگتن از آنچه به نظر آنها به عنوان کاهش تعهد آمریکا نسبت به امنیت در منطقه در مواجهه با دخالت ایران در یمن، عراق، سوریه و لبنان ناراضی هستند و این موضوع باعث شده که آنها به سمت دشمن مشترک پیشین یعنی اسرائیل سوق پیدا کنند.
بلینکن هفته جاری در نشست میان کشورهای عربی با رژیم صهیونیستی شرکت کرد که حاضران در این اجلاس از جمله امارات و مغرب بر صلح تاکید کردند ولی هیچ مقام عالی رتبه از عربستان سعودی در آن حضور نداشت.
با وجود اینکه آمریکا برنامه بلندمدت راهبردی خود را مقابله با نفوذ فزاینده چین قرار داده و تمرکز فعلی آن در مورد بحران اوکراین است، اما قیمت بالای نفت خام موجب شده تا ارتباط مداوم خود را با تولیدکنندگان عمده نفت خلیج فارس حفظ کند.
مقامات آمریکایی می‌گویند بلینکن در دیدار با شیخ محمد بر اهمیت همزمان امارات و عربستان تاکید کرده و درباره ایران، یمن، بازارهای جهانی انرژی و برقراری مجدد روابط امارات و سوریه گفت‌وگو کرده است.
از سوی دیگر وی بدنبال آن است تا بر مقاومت کشورهای حاشیه خلیج فارس در مقابل درخواست آمریکا برای افزایش تولید نفت به منظور آرام کردن بازار و قیمت‌ها که منجر به رشد تورم جهانی شده، فائق آید.
سهیل المزروعی وزیر انرژی امارات در این باره گفت: آمریکا شریک بسیار مهمی برای همه ماست و ما به داشتن روابط خوب با آن افتخار می‌کنیم. ما باید به موانع موجود در بازار انرژی نگاه کنیم و نگوییم که «این کار را بکنید» یا «این کار را نکنید».
واشینگتن از متحدان عرب خود می‌خواهد تا موضع سختگیرانه‌تری در قبال حمله نظامی روسیه به اوکراین از طریق رای خود به درخواست‌های آمریکا در سازمان ملل متحد، پیوستن به رژیم تحریم‌های آن علیه مسکو یا حتی کمک امنیتی به اوکراین اتخاذ کنند.
براساس این گزارش، امارات ماه گذشته به قطعنامه شورای امنیت درباره بحران اوکراین رای ممتنع داد و مغرب نیز در جریان رای‌گیری در مجمع عمومی سازمان ملل متحد علیه روسیه غایب بود.
امارات و عربستان ارتباطات قوی در بخش انرژی با روسیه دارند.                           ",https://www.asriran.com/003Ud6
832727,۱۴۰۱/۰۱/۰۹,اجتماعی ,مدیرمسئول روزنامه «آرمان ملی» درگذشت,«حسین عبداللهی» مدیرمسئول و صاحب‌امتیاز  روزنامه آرمان ملی درگذشت.,"معاون امور مطبوعاتی و اطلاع‌رسانی وزیر فرهنگ و ارشاد اسلامی در پیامی درگذشت مرحوم «حسین عبداللهی» روزنامه‌نگار و مدیرمسئول روزنامه «آرمان ملی» را به جامعه رسانه‌ای کشور تسلیت گفت.
به گزارش ایسنا، در پیام فرشاد مهدی‌پور آمده است:
*ویبقی وجه ربک ذوالجلال و الاکرام*
خبر درگذشت زنده‌یاد «حسین عبداللهی»، همکار باسابقه‌ و مدیرمسئول و صاحب‌امتیاز  روزنامه آرمان ملی  موجب تالم شد.
اینجانب ضایعه درگذشت این فعال دغدغه‌مند رسانه‌ای را به خانواده گرامی، جامعه رسانه‌ای کشور و همکاران ایشان در مجموعه روزنامه آرمان ملی تسلیت گفته و از خداوند متعال برای آن مرحوم غفران الهی و برای خانواده و بازماندگان او، صبر و اجر مسالت دارم.
 
                            ",https://www.asriran.com/003Ud5
832726,۱۴۰۱/۰۱/۰۹,بین الملل,آوارگان اوکراین به ۴ میلیون نفر می رسند,بنا به آمار سازمان ملل نزدیک به شش میلیون و ۵۰۰ هزار نفر نیز در داخل خاک اوکراین محبور به ترک محل سکونت خود شده‌اند.,"سازمان ملل اعلام کرد: تعداد پناهجویان اوکراینی به مرز ۴ میلیون نفر رسید.
به گزارش یورونیوز، سازمان ملل متحد اعلام کرد که تعداد پناهجویان اوکراینی از سه میلیون و ۹۰۰ هزار نفر فراتر رفته است. این رقم به این معنا است که قاره اروپا از زمان جنگ جهانی دوم تاکنون با این میزان از جابه جایی ناخواسته به دلیل وقوع مناقشه نظامی روبرو نشده بود. 
بنا به آمار سازمان ملل نزدیک به شش میلیون و ۵۰۰ هزار نفر نیز در داخل خاک اوکراین محبور به ترک محل سکونت خود شده‌اند. 
براساس آمار ارائه شده به نظر می‌رسد که تعداد پناهجویان اوکراینی طی روزهای آینده از چهار میلیون نفر فراتر خواهد رفت. 
 
 
                            ",https://www.asriran.com/003Ud4
832448,۱۴۰۱/۰۱/۰۹,سرگرمی,آیا می توانی قلب پنهان شده در میان حلزون ها را ببینی؟ (تست),,".
.
.
.
.
.
‌.
.
.
.
.
.
.
 
                           ",https://www.asriran.com/003UYa
832725,۱۴۰۱/۰۱/۰۹,اجتماعی ,"""خالد نبی"" در تعطیلات نوروزی",این آرامگاه در بلندترین قسمت قله کوه در منطقه ی «ترکمن صحرا» بنا شده است,"زیارتگاه خالد نبی در شمال شرق شهرستان گنبد کاووس در استان گلستان واقع شده است.
راه ارتباطی زیارتگاه خالد نبی مسیری کوهستانی بوده و در ماه‌های فروردین و اردیبهشت با روییدن و سبز شدن گلها و علف ها این منطقه، زیبایی اش را بیشتر از ماه های دیگر سال به رخ می کشد.
 این آرامگاه در بلندترین قسمت قله کوه در منطقه ی «ترکمن صحرا» بنا شده است.

 
                            ",https://www.asriran.com/003Ud3
832281,۱۴۰۱/۰۱/۰۹,عمومی,عکس های برنده: سواری کاری در دامنه ( برنده ای از 33 سال پیش),,"عصر ایران - جان مک کوری با عکس ""سوارکاری در دامنه"" ، برنده 33 سال قبل مسابقه عکس نیکون شد.انگار صدا هی هی سوارکار و شیهه اسبان و صدای پاهایشان از داخل عکس بیرون می زند!کیفیت عکس، قابل مقایسه با عکس های دیجیتال امروزی نیست.                           ",https://www.asriran.com/003UVt
832724,۱۴۰۱/۰۱/۰۹,اقتصادی,دستور وزیر اقتصاد برای عزل یک مقام مسوول,وزیر اقتصاد: مسوول خاطی که ضرب‌الاجل ما برای ترخیص کالای اساسی رسوب‌کرده در انبار بندر امام را رعایت نکرد، امروز عزل شد.,وزیر اقتصاد توییت کرد: مسوول خاطی که ضرب‌الاجل ما برای ترخیص کالای اساسی رسوب‌کرده در انبار بندر امام را رعایت نکرد، امروز عزل شد.                           ,https://www.asriran.com/003Ud2
832723,۱۴۰۱/۰۱/۰۹,فرهنگی/هنری,انتقاد مهران غفوریان از سانسورهای «جوکر»,باز هم اشتباه کردم فکر کردم فرصتی دارم برای شاد کردن شما.»,"مهران غفوریان از حذف دو سوم اجرایش در برنامه «جوکر» خبر داده و در عین حال با هشتگ «نه به سانسور» اعلام کرده است که دیگر ادامه این برنامه را نخواهد دید.
به گزارش ایسنا، مهران غفوریان با انتشار مطلبی در صفحه شخصی خود در اینستاگرام نسبت به سانسورهای «جوکر» واکنش نشان داد.
این بازیگر نوشته است:
«تقریبا دو سوم جوکر تایم من در برنامه «جوکر» سانسور شد. فقط ناراحتم برای شما بیننده ها که توقع داشتید از من، که جوکر تایم بانمکی داشته باشم. ناراحتم در حدی که دیگر این فصل را نگاه نمی‌کنم.
باز هم اشتباه کردم فکر کردم فرصتی دارم برای شاد کردن شما.»
قسمت های نوروزی «جوکر» این روزها با بازی حامد آهنگی، محمدرضا علیمردانی، علی اوجی، مهران غفوریان و … از شبکه نمایش خانگی در حال پخش است.                           ",https://www.asriran.com/003Ud1
832663,۱۴۰۱/۰۱/۰۹,بین الملل,متفاوت و شاید عجیب در آلمان؛ از فرهنگ رانندگی و پارکینگ ویژه بانوان تا ساختمانی که در باران موسیقی می نوازد! (گزارش تصویری),در ادامه مجموعه عکسی ارائه شده که زندگی روزمره و خاص بودن آلمان در برخی زمینه ها را به تصویر می کشد...,"عصر ایران – آلمان یکی از بزرگترین کشورهای اروپا با جمعیتی بالغ بر 83 میلیون نفر و یکی از اقتصادهای برتر قاره سبز و جهان است. این کشور به منطقه ای در جهان شهرت دارد که شهروندان آن کارآمدی، بوروکراسی و قوانین را تحسین می کنند و عشق مشترکی به سوسیس و نان دارند!
اما آلمان تنها در این موارد خلاصه نمی شود. با زبانی پیچیده و فرهنگ غنی، طبیعت مسحورکننده و هزاران قلعه قرون وسطایی در این کشور قرار دارند.
افزون بر این، آلمان نیز مانند هر کشوری در جهان ویژگی های عجیب و غریب خود را دارد. در ادامه مجموعه عکسی ارائه شده که زندگی روزمره و خاص بودن آلمان در برخی زمینه ها را به تصویر می کشد.
      							در اتاق های هتل ماندالا در شهر برلین به جای کتاب مقدس، یک کپی از اعلامیه حقوق بشر سازمان ملل قرار دارد.  						       							سیرک رونکالی از حیوانات هولوگرامی به جای حیوانات زنده برای ارائه تجربه ای منحصر به فرد بدون ظلم به حیوانات استفاده می کند.  						       							زمانی که ترافیک در جاده های آلمان متوقف می شود، رانندگان (طبق قانون) باید به کناره جاده حرکت کرده تا یک مسیر باز برای عبور وسایل نقلیه اضطراری مانند آمبولانس یا خودروهای آتش نشانی ایجاد شود.  						       							در ماه آوریل، شکوفه های گیلاس در آلمان شکوفا می شوند. این درختان پس از اتحاد دوباره با ژاپن از طرف این کشور به آلمان هدیه داده شد.  						       							این ساختمان در شهر درسدن هنگام بارش باران موسیقی می نوازد.  						       							این خوابگاه ها که دارای عایق حرارتی هستند در شهر اولم برای خوابیدن افراد بی خانمان ساخته شده اند.  						       							پل شیطان در پارک کروملائو قرار دارد و بازتاب پل در آب یک دایره کامل زیبا را شکل می دهد.  						       							اگر حوصله پایین آمدن از پله ها را در دانشگاه فنی مونیخ ندارید، می توانید از این سرسره ها استفاده کنید.  						       							شهر کوچک باد ویلبل از فضای کافی در مرکز شهر برای ساختمان کتابخانه جدید برخوردار نبود. از این رو، نخستین پل کتابخانه ای در اروپا در این شهر ساخته شد.  						       							تابی که مخصوص افراد دارای ویلچر طراحی شده است.  						       							مسیر ریلی معلق در شهر ووپرتال   						       							این خانه پوشیده شده با پیچک در باغ گیاه شناسی گیسن قرار دارد که قدیمی‌ترین باغ گیاه شناسی آلمان است.  						       							پارکینگ هندسی جالب توجه در شهر فرانکفورت که استفاده بهینه از فضا و پارک کردن و خروج راحت را ممکن می سازد.  						       							پارکینگ ""ویژه بانوان"" در آلمان. حدود 7 درصد از جرایم خشونت آمیز علیه بانوان در پارکینگ ها رخ می دهند و این تلاشی برای ایمن کردن پارکینگ ها برای آنها است.  						       							در آلمان می توانید با فردی که در آن سوی چراغ راهنمایی قرار دارد پونگ بازی کنید.  						       							کودکستان ولفارتسوایر که به شکل گربه طراحی شده است.  						       							برج اشنهایمر یکی از قدیمی‌ترین و بدون تغییرترین ساختمان های آلمان که در برابر ساختمان های مدرن قرار دارد.  						       							این شعبه مک دونالد در هامبورگ بخش ویژه ارائه خدمات به قایق دارد.   						       							آکوادوم در شهر برلین یک آکواریوم استوانه ای با ارتفاع 25 متر است که آسانسوری شفاف را در خود جای داده است.  						       							بزرگراهی برقی در آلمان که برای کاهش آلودگی ناشی کامیون های دیزلی ساخته شده است.  						       							از این دستگاه ها برای پاکسازی چرخ های خرید در آلمان استفاده می شود.  						       							از فضا، به دلیل انواع مختلف لامپ های مورد استفاده هنوز هم می توان مرز بین برلین شرقی و غربی را مشاهده کرد.  						       							مرکز خرید لوازم فضای باز که دارای یک استخر است و می توان در آن قایق سواری را امتحان کرد.    						       							در یکی از مراکز خرید لوازم ورزشی آلمان می توانید موج سواری را تجربه کنید.  						                                   ",https://www.asriran.com/003Uc3
832722,۱۴۰۱/۰۱/۰۹,بین الملل,فرانسه به پوتین: پرداخت پول گاز به روبل ممکن نیست,تمام کشورهای عضو اتحادیه اروپا در فهرست کشورهای غیردوست روسیه قرار دارند.,"رئیس‌جمهور فرانسه در گفت‌وگوی تلفنی با همتای روس خود به وی گفته است که نمی‌توان پول گاز وارداتی از روسیه را به روبل پرداخت کرد.
به گزارش ایرنا، رئیس‌جمهور فرانسه در تماس تلفنی با همتای روس خود به وی گفته است که پرداخت پول گاز وارداتی از روسیه به روبل، ممکن نیست.
مطلب فوق را کاخ الیزه، در روایت رسمی خود از گفت‌وگوی مکرون و پوتین منتشر کرده است.
پس از اعمال تحریم‌های گسترده علیه روسیه که با آغاز جنگ این کشور علیه اوکراین همراه بود، مسکو اعلام کرد که از این پس گاز را به کشورهای غیردوست با ارز ملی خود یعنی روبل خواهد فروخت.
تمام کشورهای عضو اتحادیه اروپا در فهرست کشورهای غیردوست روسیه قرار دارند.
«دیمیتری پسکوف»، سخنگوی کاخ کرملین در این خصوص گفته که اگر کشورهای غیردوست حاضر به پرداخت روبل در مقابل گاز نباشند، روسیه نیز حاضر نخواهد بود گاز خود را به‌صورت رایگان در اختیار آنها قرار دهد.
با ادامه بحران در اوکراین، بحران انرژی نیز در جهان رو به تشدید است و قیمت سوخت‌های فسیلی بالاتر از حد تحمل اقتصادهای غربی است.
از سوی دیگر، پوتین نیز در این گفت‌وگوی تلفنی خطاب به مکرون تاکید کرده است که برای بهبود شرایط در شهر ماریوپل اوکراین که شاهد زد و خوردهای شدید نیروهای روس و اوکراینی‌هاست، ملی‌گرایان اوکراینی باید سلاح خود را بر زمین بگذارند.
الیزه می‌گوید در حال حاضر عملیات انسان‌دوستانه در شهر ماریوپل غیر ممکن است                           ",https://www.asriran.com/003Ud0
832721,۱۴۰۱/۰۱/۰۹,بین الملل,سقوط بالگرد پاکستان در کنگو / ۸ کشته,ارتش پاکستان افزود که یگان هوانوردی این کشور از سال ۲۰۱۱ در ماموریت صلحبانان سازمان ملل در کنگو مستقر شده است.,"ارتش پاکستان اعلام کرد که سقوط بالگرد یگان هوانوردی این کشور در ماموریت صلحبانان سازمان ملل در کنگو منجر به کشته شدن همه هشت سرنشین آن شد.
به گزارش ایرنا، روابط عمومی ارتش پاکستان سه‌شنبه شب با صدور بیانیه‌ای اعلام کرد که سقوط بالگرد متعلق به ماموریت صلحبانی سازمان ملل منجر به جان باختن هشت نفر از حافظان صلح از جمله هفت افسر و سرباز پاکستانی شد.
در این بیانیه آمده است: خلبان، کمک خلبان و چهار نفر دیگر از پاکستان و ۲ غیرپاکستانی در این حادثه دلخراش که علت دقیق آن مشخص نشده است، جان خود را از دست دادند.
ارتش پاکستان افزود که یگان هوانوردی این کشور از سال ۲۰۱۱ در ماموریت صلحبانان سازمان ملل در کنگو مستقر شده است.
سازمان ملل متحد خرداد ۱۳۹۹ طی گزارشی از صلحبانان خود در سال ۲۰۲۰ منتشر کرده است که بر اساس آن اتباع کشورهای شبه قاره از جمله پاکستان و هند با ۳۰ درصد سهم همچون سال‌های گذشته، پرشمارترین آن‌ها در عملیات‌های نظامی حفظ صلح کلاه آبی‌ها در سطح جهان هستند.
                           ",https://www.asriran.com/003Ucz
832720,۱۴۰۱/۰۱/۰۹,بین الملل,کشته شدن 5 اسرائیلی در چند حمله تل آویو,رسانه‌های صهیونیستی گزارش دادند، عاملان این تیراندازی سوار بر موتورسیکلت با اسلحه کلاشینکف اقدام به تیراندازی کردند.,"منابع خبری سه شنبه شب گزارش دادند، در پی ۲حمله در نزدیکی تل آویو، پنج صهیونیست کشته و ۶ تن نیز زخمی شدند.
 
به گزارش ایرنا از سایت فلسطین الیوم، پلیس رژیم صهیونیستی اعلام کرد که این حملات با تیراندازی کلاشینکف در ۲ منطقه «بنی براک» و «رمات غان» روی داده است.
 
رسانه‌های صهیونیستی گزارش دادند، عاملان این تیراندازی سوار بر موتورسیکلت با اسلحه کلاشینکف اقدام به تیراندازی کردند.
 
هنوز هویت دقیق عاملان این حمله مشخص نیست.
 
برخی رسانه از کشته شدن یکی عوامل تیراندازی خبر می‌دهند.                           ",https://www.asriran.com/003Ucy
832717,۱۴۰۱/۰۱/۰۹,سیاسی,مخبر: دولت با جدیت به دنبال برنامه ریزی برای انجام سفر ارزان است,باید از ظرفیت دریا در شمال و جنوب کشور برای بحث گردشگری دریایی به خوبی استفاده شود.,"معاون اول رییس جمهور عصر امروز(سه شنبه) با حضور در ستاد مرکزی هماهنگی خدمات سفر با توضیحات مسئولان دستگاه های مربوطه و همچنین ارتباط ویدئوکنفرانسی با استانداران سراسر کشور در جریان روند خدمت رسانی و اقدامات انجام شده برای تسهیل سفرها و افزایش امکانات رفاهی و درمانی برای مسافران و گردشگران نوروزی قرار گرفت.
به گزارش ایسنا به نقل از پایگاه اطلاع رسانی دولت، محمد مخبر با تأکید بر اینکه دولت سیزدهم عزم جدی برای تقویت و سرمایه گذاری در بخش گردشگری دارد، تصریح کرد: مدیریت صحیح گردشگری در دولت و انسجام، همکاری و هم افزایی همه دستگاه های مربوطه به افزایش حجم سفرهای های نوروزی در مقایسه با سال ۹۸ و همچنین تقویت شور و نشاط و امید در بین مردم منجر شده است.
معاون اول رییس جمهور با اشاره به شیوع کرونا در سال های گذشته و همچنین تکمیل روند واکسیناسیون در دولت سیزدهم گفت: در سال جاری یک نیاز جدی در میان مردم برای انجام سفرهای نوروزی حس می شد که خوشبختانه این اتفاق رخ داد و شاهد رونق سفر ها نسبت به آغاز همه گیری کرونا در نوروز امسال بودیم.
مخبر با قدردانی از وزارت میراث فرهنگی گردشگری و صنایع دستی به منظور ایجاد ستاد مرکزی هماهنگی خدمات سفر و همچنین ستادهای متناظر آن در تمام استان ها و همچنین همکاری و هماهنگی همه دستگاه ها برای مشارکت در مدیریت سفرهای نوروزی، تأکید کرد: مدیریت قرارگاهی و ستادی در خصوص انجام سفرهای نوروزی می تواند مدلی مناسب برای سایر امور اجرایی و اداره کشور شود.
مخبر با تأکید بر اینکه ظرفیت، خلاقیت و امکانات موجود در بین مردم در هیچ دستگاه دولتی و اجرایی یافت نمی شود، گفت: به کارگیری ظرفیت مردم در تمام حوزه ها ، زمینه ساز موفقیت و توفیق در انجام امور است؛ اما هنوز نتوانسته ایم مردم را در بحث گردشگری به صحنه بیاوریم که باید وزارت میراث و همچنین سایر دستگاه ها با مدیریت صحیح این عقب ماندگی در بخش گردشگری کشور را جبران کنند.
معاون اول رییس جمهور وجود چهارفصل و طبیعت بکر را از نعمت های بزرگ کشور دانست و به حجم بالای ورود گردشگران به شهر تهران اشاره و خاطرنشان کرد: با برنامه ریزی های وزارت میراث شاهد بودیم که حجم بالایی از مردم کشور از آثار تاریخی، تفریحی و گردشگری شهر تهران بازدید کردند.
مخبر همچنین با اشاره به ظرفیت بالای دسترسی به دریا و وجود سواحل در کشور گفت: باید از ظرفیت دریا در شمال و جنوب کشور برای بحث گردشگری دریایی به خوبی استفاده شود.
معاون اول رییس جمهور تصریح کرد: گردشگری ظرفیتی مغفول در کشور است که سرمایه گذاری های لازم در این زمینه تاکنون انجام نشده و توجه و سرمایه گذاری در این بخش می تواند به مراتب از بخش های دیگر اقتصادی زودبازده تر شود.
معاون اول رییس جمهور همچنین از دستگاه های دولتی و اجرایی خواست تا با امکان سنجی و پیگیری های لازم ، چگونگی در اختیارقرار دادن ساختمان ها و امکانات عمومی و دولتی در استان های کشور در ایام سفرها به ویژه تعطیلات نوروز برای اقامت مردم را در دستور کار خود قرار دهند.
مخبر همچنین تصریح کرد: با توجه به حجم بالای سفرهای نوروزی و شور و نشاط و امید موجود در کشور در ایام نوروز باید دستگاه های ذیربط آسیب شناسی لازم را در این زمینه انجام دهند تا علاوه بر بررسی و پیگیری برخی نواقص، کمبودها و اشکالات در ارایه خدمات مطلوب به مردم، روند افزایشی سفرها در سال جاری در سال های آینده ادامه یابد.
معاون اول رییس جمهور همچنین بهره گیری از ظرفیت گروه های جهادی در انجام سفرهای نوروزی ۱۴۰۱ را یکی دیگر ازنکات مثبت ستاد مرکزی هماهنگی خدمات سفر برشمرد و ادامه داد: ظرفیت و انگیزه بالای گروه های جهادی برای خدمت رسانی به مردم باید مورد توجه قرار گیرد و این ظرفیت در کنترل جاده ها و ارائه خدمات به مردم به ویژه در بخش پزشکی و درمانی در سال های آینده استفاده شود.
مخبر با اشاره به گزارش پلیس راهور ناجا و همچنین وزارت راه و شهرسازی در خصوص کاهش تلفات و تصادفات جاده ای در سال جاری در مقایسه با سال های گذشته گفت: ضروری است در این زمینه نیز آسیب شناسی ها انجام شود که البته برگزاری جلسات منظم به ویژه تأکید هیئت دولت در خصوص اصلاح نقاط حادثه خیز از مهمترین عواملی بود که در کاهش آمار تلفات و تصادفات جاده ای موثر بوده است.
معاون اول رییس جمهور همچنین با اشاره به گزارش استانداران جنوبی کشور در زمینه ورود حجم بالایی از گردشگران نوروزی به جزایر جنوبی اظهار داشت: باید فعال سازی جزایر با کمک سازمان بنادر و دریانوردی کشور و دستگاه های ذیربط در دستور کار قرار گیرد چرا که این جزایر جزو نعمت های خدادادی به کشور است و باید با ایجاد جذابیت های لازم زمینه های آشنایی و ورود مردم به این نقاط از کشور در سال های آتی فراهم و تسهیل شود.
مخبر به استاندار هرمزگان دستور داد که تا پایان سال جاری علاوه بر جزیره های فعلی، سایر جزایر در اطراف این استان به ظرفیت گردشگری کشور اضافه شود و گفت: دولت و تمامی دستگاه ها و وزارتخانه ها آمادگی دارند در این زمینه کمک ها و اعتبارات لازم را تخصیص دهند.
معاون اول رییس جمهور با اشاره به دغدغه های مقام معظم رهبری در زمینه آمار تصادفات و مرگ و میر در جاده ها در ایام نوروز تصریح کرد: در موج بازگشت مردم از سفرهای نوروزی باید مدیریت لازم از سوی ستاد مرکزی هماهنگی خدمات سفر برای بازگشت امن و آرام مردم به شهرهای محل سکونتشان فراهم شود.
مخبر همچنین اظهار داشت: تصمیمات جدی در دولت سیزدهم برای افزایش امکانات اقامتی شروع شده است و امیدواریم در چهار سال آینده بتوانیم بخشی از مشکلات و مسایل را در این زمینه حل کنیم تا برای بخش های دیدنی کشور امکانات اقامتی برای مردم در نظر گرفته شود.
معاون اول رییس جمهور همچنین بر ضرورت انجام سفر ارزان برای مردم تأکید کرد و گفت: دولت با جدیت بدنبال برنامه ریزی برای انجام ""سفر ارزان"" است که در این زمینه طرح های پیشنهادی وزارت میراث برای حل این موضوع در دست بررسی است.
دکتر مخبر مراقبت از زیبایی مناطق و جلوگیری از ورود پسماند و زباله به محیط های طبیعی را یکی دیگر از وظایف اساسی دولت دانست و از وزارتخانه های کشور و همچنین میراث وصنایع دستی خواست تا اقدامات و تمهیدات لازم در این زمینه را انجام دهند.
مخبر در پایان تصریح کرد: بحث مسافرت و گردشگری مختص به زمان خاصی از سال نیست و باید دستگاه های ذیربط در طول سال آمادگی های لازم در این زمینه را داشته باشند و همچنین می توانیم با ساماندهی و تقسیم بندی تعطیلات در طول سال امکان استفاده و بهره گیری مردم از نقاط مختلف کشور در فصول مختلف را فراهم کنیم.
همچنین وزیر میراث فرهنگی گردشگری و صنایع دستی نیز در این مراسم با قدردانی از دستگاه های مربوطه که با همدلی و انسجام در هفته های گذشته کارنامه قابل قبولی در خدمت رسانی به مردم در ایام نوروز را به جای گذاشته اند گفت: دولت مردمی نشان داد که می تواند در مباحث مهم به صورت قرارگاهی اقدامات مهم را با کمک مردم انجام دهد.
وی ادامه داد: همه استانداران در ایام نوروز وظایف خود را به خوبی انجام دادند و همکاری های لازم بین تمامی دستگاه ها برای خدمت رسانی به مردم با وجود افزایش سفرها و حجم بالای گردشگران انجام شد.
وی همچنین از مخبر برای پشتیبانی های لازم و همچنین ابلاغ مصوبات در خصوص سفرهای نوروزی مردم قدردانی کرد.
پنج استاندار نیز در این مراسم به صورت ویدئوکنفرانسی گزارشی از مجموعه ترددها و اقامت ها، آمار فوتی ها و مصدومان به ویژه کاهش تلفات جاده ای در نوروز امسال در مقایسه با سالهای گذشته، بازدیدها از موزه ها و جاذبه های گردشگری، اصلاح نقاط حادثه خیز برای کاهش آمار تلفات و تصادفات جاده ای، جهش در گردشگری دریایی، افزایش آمار حضور گردشگران در جزایر جنوبی کشور، چگونگی آماده سازی و تجهیز مراکز اقامتی و مدارس، تهیه ارزاق عمومی و آرد و نان برای استان های با مقصد گردشگری بالا، نظارت بر مجتمع های بین راهی و همچنین میزبانی از گردشگران داخلی و خارجی در بوم گردی ها و روستاهای کشور ارائه کردند.
پیش از این مراسم نیز معاون اول رییس جمهوری از نمایشگاهی که در خصوص مجموعه اقدامات و تلاش های انجام شده سازمان های مختلف برای انجام سفرهای امن نوروزی برای مردم برپا شده،بازدید کرد.
در این مراسم که نمایندگان ۲۳ دستگاه شامل راهور ناجا، سازمان اورژانس کشور، جمعیت هلال احمر و وزارت خانه های آموزش و پرورش و راه و شهرسازی و ... حضور داشتند، دستگاه های مسئول در ستاد مرکزی هماهنگی خدمات سفر گزارشی از اقدامات انجام شده و تمهیدات پیش بینی شده در خصوص سفرهای نوروزی ۱۴۰۱ در زمینه های ایمن سازی و اصلاح نقاط حادثه خیز جاده ها، جلوگیری از افزایش قیمت بلیت ناوگان های جاده ای ریلی و هوایی، اقدامات در خصوص کاهش تلفات و تصادفات جاده ای، مأموریت های اورژانس و وزارت بهداشت برای درمان مجروحان تصادفات در محل حادثه و همچنین رساندن سریع و به موقع مصدومان به مراکز درمانی و بیمارستان ها، ظرفیت سازی و ایجاد امکانات اسکان نوروزی در مدارس و اماکن اقامتی، ایجاد ایستگاه های سلامت، خدمت رسانی، افزایش امدادگران داوطلب و جوان جمعیت هلال احمر و همچنین فعال سازی ۳۵ پست امداد و نجات ویژه خواهران ارائه کردند.
                            ",https://www.asriran.com/003Ucv
832716,۱۴۰۱/۰۱/۰۹,بین الملل,فایننشال تایمز: روسیه در مذاکرات آتش‌بس دو امتیاز مهم به اوکراین می‌دهد,"منابع مطلع به فایننشال تایمز گفتند، درخواست‌ها از اوکراین برای ""نازی‌زدایی"" که عمدتا به چشم ""تغییر رژیم"" نگریسته می‌شود، از سوی روسیه کنار گذاشته شده و این بخشی از مذاکرات آتش‌بس است.","روزنامه فایننشال تایمز در گزارشی اعلام کرد، روسیه دیگر حرفی از ""نازی‌زدایی"" اوکراین نمی‌زند و آماده است تا این کشور عضو اتحادیه اروپا شود.
به گزارش ایسنا، براساس گزارش این روزنامه، روسیه آماده است تا دو امتیاز مهم بدهد و این نشانه بیشتری از این است که روسیه در حال کاستن از اهداف خود در این درگیری است.
منابع مطلع به فایننشال تایمز گفتند، درخواست‌ها از اوکراین برای ""نازی‌زدایی"" که عمدتا به چشم ""تغییر رژیم"" نگریسته می‌شود، از سوی روسیه کنار گذاشته شده و این بخشی از مذاکرات آتش‌بس است.
همچنین چهار منبع مطلع دیگر از مذاکرات صلح جاری به این روزنامه گفتند که کرملین آمادگی دارد تا بگذارد کی‌یف عضو اتحادیه اروپا شود و این در صورتی است که اوکراین از تلاش برای عضویت در ناتو دست بکشد.
یکی از این منابع مدعی شد که روسیه هر روز در حال تغییر فشار نظامی خود و درخواست‌های خود است.
این گزارش‌ها در شرایطی منتشر می‌شود که دور جدید گفت‌وگوهای صلح روسیه و اوکراین در استانبول و به میزبانی رجب طیب اردوغان، رئیس جمهوری ترکیه آغاز شده است. چند دور مذاکرات هم در مرز بلاروس انجام شد که حاصلی نداشت و فعلا هیچ توافقی بر سر آتش‌بس صورت نگرفته است.
همچنین گزارش‌ها حاکی از آن است که رومن آبراموویچ، مالک باشگاه چلسی در مذاکرات صلح امروز در استانبول حضور دارد. به گفته منابع، این میلیاردر روس که بعد از حمله روسیه به اوکراین نامش در لیست تحریم‌های غرب جای گرفت، امروز در جمع هیات‌های مذاکره‌کننده دیده شد.
کرملین پیشتر گفته بود که آبراموویچ نقش اولیه‌ای در مذاکرات صلح ایفا کرد اما این فرایند اکنون در دستان تیم‌های مذاکره‌کننده دو طرف قرار گرفته است. این اخبار پس از آن منتشر می‌شود که روزنامه وال استریت ژورنال به نقل از منابعی مدعی شد که آبراموویج و مذاکره‌کنندگان اوکراینی اوایل همین ماه بعد از مذاکرات صلح ""دچار علائم مسمومیت"" شدند.                           ",https://www.asriran.com/003Ucu
832714,۱۴۰۱/۰۱/۰۹,اجتماعی ,آذربایجان غربی/ کشف 32 بچه سنجاب نایاب از قاچاقچیان,سنجاب ایرانی گونه ای از جوندگان با ارزش حفاظتی بالا بوده و زیستگاه اصلی آن جنگل های زاگرس است و نقش مهمی در رویش و حفظ جنگل های بلوط به دلیل مخفی شدن بذر بلوط به عنوان غذای زمستانه دارد.,سرپرست اداره کل حفاظت محیط زیست‌ آذربایجان غربی گفت: یگان حفاظت محیط زیست شهرستان سردشت با همکاری پلیس آگاهی این شهرستان ۳۲بچه سنجاب را از قاچاقچیان کشف کردند.به گزارش فارس، اعضای این باند با زنده گیری گونه مهم و با ارزش سنجاب ایرانی در جنگل های سردشت، قصد فروش و انتقال آن را به سایرنقاط کشور داشتند که با دستگیری سردسته باند از انتقال سنجاب ها ناکام ماندند.سنجاب ایرانی گونه ای از جوندگان با ارزش حفاظتی بالا بوده و زیستگاه اصلی آن جنگل های زاگرس است و نقش مهمی در رویش و حفظ جنگل های بلوط به دلیل مخفی شدن بذر بلوط به عنوان غذای زمستانه دارد و لذا زنده گیری و انتقال آن به شهرهای بزرگ جهت کسب سود، علاوه بر به خطر انداختن این گونه با ارزش، به طور غیر مستقیم به رویش و بازآفرینی جنگل های بلوط صدمه جبران ناپذیر وارد می شود.                           ,https://www.asriran.com/003Ucs
832713,۱۴۰۱/۰۱/۰۹,سلامت,5 علامتی که نشان می‌دهند باید نمک کم‌تری بخورید,خوردن بیش از حد نمک می‌تواند فشار خون و فشار رگ‌های خونی را افزایش دهد. این امر می‌تواند باعث ورم مغزی شود و زمانی رخ می‌دهد که اعصاب تحت فشار قرار می‌گیرند و منجر به سردرد می‌شود.,"خوردن نمک بیش از حد باعث کم آبی بدن می‌شود و این کم‌آبی، مغز را تحت تاثیر قرار داده و باعث کندی واکنش و کم شدن تمرکز فرد خواهد شد.
از جمله علائمی که نشان می‌دهند بیش از اندازه نمک مصرف کرده‌اید می‌توان به موارد ذیل اشاره کرد:
۱- خشکی دهان
وقتی بیش از حد نمک می‌خورید مستقیم‌ترین احساس خشکی دهان است، زیرا تعادل الکترولیت نمک و آب در بدن به هم می‌خورد. به منظور تنظیم این تعادل به حالت عادی، مغز پیام‌های مرتبط با تشنگی را ارسال می‌کند بنابراین میل شدیدی به نوشیدن آب دارید.
۲- کند شدن واکنش
خوردن نمک زیاد می‌تواند منجر به کم آبی سلولی شود. هنگامی که یک فرد کم آب می‌شود مغز تحت تاثیر قرار می‌گیرد. بنابراین، واکنش شما و تمرکزتان کاهش می‌یابد.
۳- انگشتان ضخیم‌تر
اگر با افزایش وزن مواجه نبوده اید، اما انگشتان‌تان ضخیم‌تر می‌شوند این احتمال وجود دارد که نمک بیش از حد مصرف می‌کنید. این می‌تواند باعث احتباس آب و ورم بدن شود.
۴- سردردنمک
خوردن بیش از حد نمک می‌تواند فشار خون و فشار رگ‌های خونی را افزایش دهد. این امر می‌تواند باعث ورم مغزی شود و زمانی رخ می‌دهد که اعصاب تحت فشار قرار می‌گیرند و منجر به سردرد می‌شود.
۵- تکرر ادرار
اگر نمک بیش از حد می‌خورید کلیه‌های شما برای خلاص شدن از شر سدیم اضافی باید سخت‌تر و بیش‌تر کار کنند. این موضوع باعث می‌شود که شما بیش‌تر به دستشویی بروید.                           ",https://www.asriran.com/003Ucr
832712,۱۴۰۱/۰۱/۰۹,بین الملل,چهار کشور اروپایی دیپلمات‌های روس را اخراج کردند,وزارت خارجه هلند ۱۷ دیپلمات، بلژیک ۲۱ دیپلمات، جمهوری چک یک و ایرلند نیز ۴ تن از دیپلمات‌های روسیه را غیرمطلوب خواند و سپس به آن‌ها فرصت دادند تا چند روز آینده این کشور‌ها را ترک کنند.,"چهار کشور اروپایی دیگر نیز در حرکتی هماهنگ، اقدام به اخراج دیپلمات‌های روسیه کردند.
به گزارش باشگاه خبرنگاران، در پی افزایش فشار به روسیه از سوی کشور‌های اروپایی، چهار کشور دیگر با غیرمطلوب خواندن دیپلمات‌های روسیه، مجموعا ۴۳ تن از آن‌ها را اخراج کردند.
بر اساس گزارش روسیا الیوم، وزارت خارجه هلند ۱۷ دیپلمات، بلژیک ۲۱ دیپلمات، جمهوری چک یک و ایرلند نیز ۴ تن از دیپلمات‌های روسیه را غیرمطلوب خواند و سپس به آن‌ها فرصت دادند تا چند روز آینده این کشور‌ها را ترک کنند.
این درحالی است که پیشتر کشور‌های بلغارستان، لتونی، لیتوانی و استونی دیپلمات‌های روس را عنصر نامطلوب اعلام کرده و از آن‌ها خواسته بود تا این کشور‌ها را ترک کنند.
وزارت خارجه روسیه نیز با اشاره این اقدمات تاکید کرد که به همه این موارد غیرموجه که موجب اخراج دیپلمات‌های روسی شده است، پاسخ مناسب خواهد داد.
در همین راستا نیز پارلمان اروپا ورود دیپلمات‌ها و کارکنان روسیه به ساختمان‌های خود را ممنوع اعلام کرد.پیش از این نیز روسیه پس از ۲۶ سال از شورای اروپا اخراج شد. این تصمیم که یکروز بعد از درخواست روسیه برای خروج از این سازمان گرفته شده است.                           ",https://www.asriran.com/003Ucq
832719,۱۴۰۱/۰۱/۰۹,ورزشی,چرا زنان پشت در ورزشگاه مشهد ماندند؟,قرار بود تا شنبه بدون حضور تماشاچی بازی برگزار شود؛ یعنی تمام این مقدمات از ساعت 8 شب شنبه رقم خورد و ستاد کرونا به ما اجازه داد با حضور تماشاگر باشد.,"مدیرکل اداره ورزش و جوانان خراسان رضوی توضیحاتی را در خصوص عدم حضور زنان در بازی ایران و لبنان ارائه کرد.
به گزارش جی پلاس، علی اکبر هاشمی جواهری پس از پایان بازی ایران مقابل لبنان در خصوص عدم حضور بانوان در ورزشگاه امام رضا(ع) برای تماشای این بازی اظهار داشت: خیلی خوشحالم از اینکه بالاخره یک اتفاق بسیار خوب در استان ما رخ داد و خدا را‌‌‌‌‌‌‌‌ شکر به مذاق فوتبال‌دوستان هم خوش آمد چون با برد همراه بود و صعود مقتدرانه تیم ملی جمهوری اسلامی ایران در مشهد رقم خورد.
وی افزود: همانطور که مستحضرید در این گونه مسابقات برای تعداد حضور تماشاگر و بقیه مسائل از تهران هماهنگ می‌شود. علیرغم اینکه اخبار مختلفی در رابطه با حضور تماشاگران و یا بدون حضور تماشاگران یا تعداد حاضران در ورزشگاه و مسائل مختلف منتشر شد، ما مجری تصمیماتی بودیم که از تهران گرفته شد.
ما و شورای تامین استان همه گوش به فرمان و مجری دستوراتی بودیم که از تهران آمد، در آخرین لحظه‌ها قرار شد به این شکل برگزار شود. بیرون از ورزشگاه مقداری تجمعات بود که اگر می بود شاید به این خوبی برگزار نمی‌‌شد. در مجموع استان خراسان اگرچه نمره بالایی نمی‌گیرد اما نمره قبولی می‌گیرد. قرار بود تا شنبه بدون حضور تماشاچی بازی برگزار شود؛ یعنی تمام این مقدمات از ساعت 8 شب شنبه رقم خورد و ستاد کرونا به ما اجازه داد با حضور تماشاگر باشد.
هاشمی جواهری گفت: اول به ما گفتند حدود 5 هزار نفر، بعد 8 هزار نفر و بعد 50 درصد ظرفیت ورزشگاه اعلام شد. به جای اینکه به حواشی بپردازیم باید فکرمان را‌‌‌‌‌‌‌‌ به این معطوف کنیم که تیم ملی فوتبال جمهوری اسلامی ایران صعود مقتدرانه‌ای به جام جهانی داشت. شاید این مسأله کمتر رقم خورده، سال‌های پیش و دوره‌های قبل با اما و اگر روبرو بود.
وی تصریح کرد: با توجه به اینکه مشهد به عنوان پایگاه فرهنگی جهان اسلام و تشیع است، بنابراین بعضی از مسائل باید از قبل پیش‌بینی می‌شد. ان‌شاءالله در رویدادهای بعدی می‌دانم که وزارت ورزش برنامه‌هایی دارد در همین استادیوم شرایطی فراهم کند که بازی‌های بین‌المللی بهتر از امروز برگزار شود. آنجا احتمالا ما با آماده‌سازی زیرساخت‌ها حضور تمامی اقشار را‌‌‌‌‌‌‌‌ داریم. شاید زمان کم باعث شد این اتفاق بیفتد.
رئیس اداره ورزش و جوانان خراسان رضوی در مورد اینکه بلیت‌فروشی بانوان انجام شده و آیا مشکل از تهران بوده و یا خراسان رضوی، اظهار داشت: همان طور که گفتم کلا هدایت اتفاقات این بازی با تهران بود. صرفا بحث حضور بانوان را‌‌‌‌‌‌‌‌ نمی‌گویم، تمام اتفاقاتی که در این بازی رقم خورد را‌‌‌‌‌‌‌‌ می‌گویم.
ما استادیوم را‌‌‌‌‌‌‌‌ در اختیارشان گذاشتیم، تاج فیروز، مجموعه آستان قدس و نیروی انتظامی همکاری بسیار خوبی داشتند. خیلی خوشحالیم که هیچ اتفاق خاصی رقم نخورد. حدود 130 هزار نفر برای خرید بلیت پشت خط بودند.
اگر بلیت فروشی آزاد بود احتمالا 130 هزار نفر دوست داشتند در این مسابقه حاضر شوند. بنابراین با توجه به این تعداد متقاضی بعضی مسائل رخ می‌دهد، ولی در مجموع فکر می‌کنم مشهد نمره قبولی گرفت. ایده‌آل نبود، ان‌شاءالله تجربه‌ای برای دوره‌های بعد باشد.
نایب رئیس شورای شهر مشهد: از فروش بلیت به بانوان برای بازی تیم ملی خبر ندارم!
مهدی ناصحی پس از پایان بازی ایران و لبنان در خصوص اینکه گفته می‌شود تعداد 4 هزار بلیت به بانوان برای ورود به ورزشگاه امام رضا فروخته شده، اظهار داشت: از اینکه بلیت فروخته‌اند من اطلاعی ندارم.
نایب رئیس شورای شهر مشهد تصریح کرد: تصمیمات را ما در شورای اسلامی شهر نمی‌گیریم. پیگیری می‌کنیم ببینیم چه اتفاقاتی افتاده است ولی ازفروش بلیت به بانوان خبر ندارم.                           ",https://www.asriran.com/003Ucx
832711,۱۴۰۱/۰۱/۰۹,اجتماعی ,کدام گروه از دانش‌آموزان 14 فروردین به مدرسه نمی‌روند؟,ممکن است دانش‌آموزی مبتلا به کرونا باشد یا علائم کرونا را داشته باشد و همچنین دانش‌آموزانی که بیماری زمینه‌ای دارند با تأیید پزشک، مستثنی هستند.,"معاون آموزش متوسطه وزارت آموزش و پرورش به تمهیدات این وزارتخانه برای بازگشایی مدارس و آموزش حضوری از 14 فروردین پرداخت و گفت: استفاده از ماسک در مدرسه الزامی است.
به گزارش فارس، محمدمهدی کاظمی معاون آموزش متوسطه وزارت آموزش و پرورش در گفت‌وگوی ویژه خبری شبکه خبر درباره تمهیدات بازگشایی مدارس، اظهار کرد: بعد از دو سال دوران کرونا و تعطیلی آموزش حضوری که لطمات زیادی به موضوع یادگیری و تربیت دانش‌آموزان وارد شد، قرار است آموزش حضوری داشته باشیم.
وی با بیان اینکه ما تنها در آموزش و پرورش مسؤول دانش دانش‌آموزان نیستیم بلکه به دنبال تربیت چند ساحتی هستیم، افزود: پژوهش‌های مختلفی در سراسر دنیا و کشورمان انجام شد و همه اینها ثابت کرد که هیچ چیزی جایگزین آموزش حضوری نمی‌شود و ادامه فرایند آموزش مجازی، لطمات جبران‌ناپذیری به بحث تربیت، آموزش و یادگیری دانش‌آموزان وارد خواهد کرد.
کاظمی تصریح کرد: با بررسی‌هایی که انجام شد در جمیع جهات تصمیم بر این شد که موضوع آموزش حضوری اجرا شود؛ البته در ابتدای سال تحصیلی 1401ـ1400 در یک مقطعی، آموزش را به صورت حضوری آغاز کردیم اما به دلیل شیوع کرونا، برنامه‌ها تغییر کرد.
وی با بیان اینکه مدارس از 14 فروردین 1401 به صورت حضوری، آموزش خود را ارائه می‌دهند، گفت: در همین راستا جلساتی را در وزارت آموزش و پرورش با حضور وزیر، شورای معاونان و مدیران‌کل آموزش و پرورش استان‌ها به صورت ویدئو کنفرانس برگزار کردیم و زمینه‌های لازم را برای بازگشایی مدارس پیش‌بینی کردیم.
* پیش از عید، آموزش حدود 45 درصد مدارس‌ به صورت حضوری بود
معاون آموزش متوسطه وزارت آموزش و پرورش با بیان اینکه برنامه‌‌ریزی‌های لازم برای بازگشایی مدارس از قبل صورت گرفته بود، اظهار کرد: در اواخر اسفند ماه، آموزش حدود 45 درصد مدارس‌ به صورت حضوری بود؛ همچنین در هنرستان‌ها تأکید بر این بود که دروس عملی و شایستگی‌های فنی به صورت حضوری باشد و در سایر دروس، آموزش‌ها به صورت تلفیقی یا غیرحضوری برگزار شد.
وی با اشاره به اینکه در حال حاضر دانش‌آموزان برای بازگشایی مدارس اشتیاق دارند و اولیای دانش‌آموزان درخواست دارند که مدارس به صورت حضوری برگزار شود، اضافه کرد: رشد ما در جامعه شکل می‌گیرد و به ویژه دانش‌آموزان ابتدایی در جمع دوستان‌شان هم بازی می‌کنند و هم در کنار بازی، کسب تجربه کرده و مهارت‌های اجتماعی را کسب می‌کنند.
* آموزش در تمام مدارس از 14 فروردین به صورت حضوری است
کاظمی اضافه کرد: متأسفانه در دوره متوسطه اول و دوم با آسیب جدی در مورد مهارت‌آموزی که خیلی تأکید جدی است، مواجه بودیم و همه اینها دست به هم داد که ان‌شاءالله در 14 فروردین آموزش در تمام مدارس به صورت حضوری باشد.
وی با اشاره به دستورالعمل اجرای آموزش حضوری از 14 فروردین 1401 اشاره کرد و گفت: برنامه هفتگی معلمان کاملا مشخص است و معلمان بر اساس همان برنامه در مدرسه حضور می‌یابند؛ البته جا دارد از تمام معلمان و کادر مدارس که در دو سال گذشته تلاش کردند تا شرایط مطلوبی را برای آموزش مجازی دانش‌آموزان فراهم کنند، تشکر کنم.
* تهویه در کلاس‌های درس همه مدارس پیش‌‌بینی شده است
معاون آموزش متوسطه وزارت آموزش و پرورش با اشاره به دغدغه خانواده‌ها درباره سلامت دانش‌آموزان، بیان کرد: در آخرین جلسه‌ای که در ستاد کرونا برگزار شد، نکته‌ای درباره فاصله اجتماعی مطرح نشد و آنچه مدنظر است، استفاده از ماسک برای دانش‌آموزان، رعایت موارد بهداشتی و تهویه کلاس درس است که این موضوع در همه مدارس پیش‌بینی شده است.
وی با بیان اینکه موضوع تهویه در همه کلاس‌های درس وجود دارد، اضافه کرد: دانش‌آموزان نیز با ماسک از منزل به مدرسه می‌آیند و در مدرسه نیز پیش‌بینی‌های لازم شده است و استفاده از ماسک در مدرسه الزامی است.
* کدام گروه از دانش‌آموزان می‌توانند 14 فروردین به مدرسه نروند؟
کاظمی درباره دانش‌آموزانی که به هر دلیل نمی‌توانند در مدرسه حضور یابند، گفت: تا زمانی که ستاد کرونا تصمیمی بر تغییر حالت برگزاری مدرسه نگرفته است، آموزش به صورت حضوری برگزار می‌شود.
وی تصریح کرد: ممکن است دانش‌آموزی مبتلا به کرونا باشد یا علائم کرونا را داشته باشد و همچنین دانش‌آموزانی که بیماری زمینه‌ای دارند با تأیید پزشک، مستثنی هستند و می‌توانند از بستر شبکه آموزشی «شاد»، آموزش خود را دنبال کنند وگرنه همه دانش‌آموزان باید در مدرسه حضور یابند.
*محدودیتی برای حضور در مدرسه از حیث واکسیناسیون نیست
معاون آموزش متوسطه وزارت آموزش و پرورش درباره واکسیناسیون فرهنگیان و دانش‌آموزان، گفت: محدودیتی برای حضور در مدرسه از حیث واکسیناسیون در «دستورالعمل آموزش حضوری از 14 فروردین»، وجود ندارد.
وی ادامه داد: بیش از 95 درصد معلمان، دُز اول واکسن را دریافت کردند و حدود 90 درصد معلمان، دُز دوم را دریافت کردند و طبیعتا در این راستا مشکلی ندارند و تأکید بر استفاده از ماسک توسط فرهنگیان و دانش‌آموزان در کلاس درس شده است.
* تهیه لباس فرم متحدالشکل برای دانش‌آموزان ضرورتی ندارد
کاظمی درباره لباس فرم دانش‌آموزان، اظهار کرد: مصوبه و دستورالعمل ابلاغی مربوط به همه مدارس دولتی و غیردولتی است و تابع آن هستند و باید رعایت کنند. درباره لباس متحد‌الشکل دانش‌آموزان نیز باید بگویم در ابتدای سال تحصیلی که آموزش حضوری بود ممکن است، تعدادی از دانش‌آموزان لباس‌ فرم مدرسه را تهیه کرده باشند ولی در این بخشنامه تأکید شده است که ضرورتی بر لباس یک شکل نیست. البته لباس رسمی مدرسه باید باشد.
وی درباره سرویس مدارس با توجه به آموزش حضوری دانش‌آموزان از 14 فروردین، ادامه داد: انجمن اولیا و مربیان مسؤول برنامه‌ریزی و سرویس ایاب و ذهاب دانش‌آموزان است که در این بخشنامه هم پیش‌بینی شده است که انجمن اولیا و مربیان مدرسه، برنامه‌ریزی لازم را برای پیش‌بینی سرویس‌ها انجام دهند.
* در دو ماه گذشته، 93 درصد مدارس به شکل حضوری یا تلفیفی فعالیت می‌کردند
معاون آموزش متوسطه وزارت آموزش و پرورش تصریح کرد: با توجه به اینکه در بهمن‌ها و اسفند ماه به غیر از 7 درصد مدارس که غیرحضوری کامل بودند، مابقی مدارس به صورت حضوری کامل و تلفیقی آموزش داشتند و پیش‌بینی سرویس مدرسه همان زمان انجام شده بود.
وی ادامه داد: مسؤول سرویس مدارس، انجمن اولیای و مربیان است ولی افزایش قیمتی نخواهیم داشت؛ همچنین در بخشنامه قبلی برای رانندگان سرویس مدارس، واکسیناسیون دُز دوم و سوم و استفاده از ماسک اشاره شده است.
* شهریه مدارس غیردولتی افزایش نمی‌یابد
کاظمی با تأکید بر اینکه شهریه اضافه‌ای را در خصوص مدارس غیردولتی نخواهیم داشت، گفت: اگر احیانا مدرسه‌ای نسبت به این موضوع تخلفی داشته باشد یا مبلغی را درخواست کند، از سوی سازمان مدارس و مراکز غیردولتی برخورد می‌شود.                           ",https://www.asriran.com/003Ucp
832718,۱۴۰۱/۰۱/۰۹,بین الملل,تقاضای بالای خودروهای خودران تسلا در سال 2022,ایلان ماسک می گوید: بسیاری از تولیدکنندگان دوست دارند که شرایط فعلی ما یعنی افزایش میزان تقاضا نسبت به دیگر خودروسازها را تجربه کنند.,"افزایش قیمت خودروهای تسلاموتور تاثیری در روند میزان تقاضای مشتریان این شرکت نداشته و تمام خودروهای تولیدی این شرکت در سال ۲۰۲۲ پیش فروش شده‌اند.
به گزارش ایسنا و به نقل از اینترستینگ اینجینیرینگ، میزان تقاضا برای برای خودروهای الکترونیکی شرکت تسلا رو به افزایش است. این شرکت به تازگی قیمت وسایل نقلیه تولیدی خود را افزایش داده اما این موضوع هیچ تاثیری در روند صعودی تقاضا ندارد.
تسلاموتور، جدول زمانی تحویل خودروها را به روزرسانی کرد؛ به نظر می‌رسد با وجود افزایش قیمت باز هم بسیاری از مدل‌های این شرکت در سال جاری به طور کامل پیش فروش شده‌اند. دلیل افزایش تقاضا را می‌توان دو عامل اجتناب از خرید خودروهای با موتور احتراق داخلی به دلیل مبارزه با تغییرات آب و هوایی و همچنین افزایش قیمت بنزین به دلیل حمله روسیه به اوکراین دانست.
این شرکت به تازگی قیمت مدل Y را از ۴۷ هزار دلار به ۶۳ هزار دلار افزایش داد؛ این افزایش قیمت تاثیری در تصمیم مشتریان ندارد. بر اساس اطلاعات منتشر شده، سفارش‌های جدید برای این خودرو در بازه زمانی ژانویه تا آوریل ۲۰۲۳ تحویل داده می‌شود.
برآورد می‌شود، مدل S در بازه زمانی نوامبر ۲۰۲۲ تا ژانویه ۲۰۲۳ به مشتریان واگذار شود. مدل x نیز در ماه آوریل تا ژوئیه ۲۰۲۳ تحویل داده شود. تسلا برای پاسخگویی به حجم بالای تقاضا، میزان محصولات تولیدی خود را افزایش دهد. برای دستیابی به این هدف، میزان تولید کارخانه‌های کالیفرنیا و شانگهای به بالاترین میزان خود می‌رسد. همچنین کارخانه‌های این شرکت در شهرهای برلین و تگزاس نیز برای تولید خودرو به کار گرفته می‌شوند تا پاسخگوی نیاز مشتریان باشند.
تسلا، یک کارخانه بزرگ در شانگهای به راه انداخته است؛ انتظار می‌رود، این شرکت با افزایش محصولات خود بتواند حدود ۱.۵ میلیون خودرو بفروشد. اگرچه افتتاح این کارخانه می‌توانست حضور تسلا در بازار خودرو اروپا را تضمین کند اما شیوع دوباره کووید-۱۹ در شانگهای چین سبب قرنطینه مجدد و تعطیلی این کارخانه به مدت چهار روز یعنی تا اول ماه آوریل شد. تعطیلی کارخانه می‌تواند دستیابی به تعداد سفارشات مدنظر را سخت‌تر کند.
«ایلان ماسک»، مدیر عامل شرکت تسلا درباره چالش‌های تولید باتری خودرو می‌گوید: بسیاری از تولیدکنندگان دوست دارند که شرایط فعلی ما یعنی افزایش میزان تقاضا نسبت به دیگر خودروسازها را تجربه کنند. مهم نیست که چه اتفاقاتی در آینده خواهد افتاد، تسلا در نظر دارد که جایگاه خود را به عنوان پرفروش‌ترین سازنده خودروهای الکتریکی در جهان حفظ کند. با کامل کردن خط تولید ""سایبرتراک"" می‌توانیم به هدف خود دست یابیم.                           ",https://www.asriran.com/003Ucw
832710,۱۴۰۱/۰۱/۰۹,ورزشی,نایب رئیس شورای شهر مشهد: از فروش بلیت به بانوان برای بازی تیم ملی خبر ندارم,تصمیمات را ما در شورای اسلامی شهر نمی‌گیریم. پیگیری می‌کنیم ببینیم چه اتفاقاتی افتاده است ولی ازفروش بلیت به بانوان خبر ندارم.,"نایب رئیس شورای شهر مشهد نسبت به بلیت فروشی بازی ایران و لبنان واکنش نشان داد.
به گزارش خبرگزاری فارس، مهدی ناصحی پس از پایان بازی ایران و لبنان در خصوص اینکه گفته می‌شود تعداد 4 هزار بلیت به بانوان برای ورود به ورزشگاه امام رضا فروخته شده، اظهار داشت: از اینکه بلیت فروخته‌اند من اطلاعی ندارم.
نایب رئیس شورای شهر مشهد تصریح کرد: تصمیمات را ما در شورای اسلامی شهر نمی‌گیریم. پیگیری می‌کنیم ببینیم چه اتفاقاتی افتاده است ولی ازفروش بلیت به بانوان خبر ندارم.
                            ",https://www.asriran.com/003Uco
832715,۱۴۰۱/۰۱/۰۹,فرهنگی/هنری,آرامگاه میرزا کوچک خان جنگلی کجاست؟/ عکس کسی که سر سردار جنگل را برید,در شهریور ۱۳۲۰ و هنگام استعفای رضاشاه و پس از گذشت بیست سال از مرگ میرزا آزادیخواهان گیلان جسد میرزا را به رشت حمل و در جوار سر دفن کردند.,"آرامگاه میرزا کوچک خان جنگلی در رشت قرار دارد که گردشگران را برای بازدید از این آرامگاه که مربوط به دوره پهلوی است به خود جذب می‌کند.به گزارش همشهری آنلاین، رشت گل سرسبد شهرهای گیلان برای جذب گردشگران است. در سال تعداد زیادی از مسافران رشت را مقصد گردشگری خود انتخاب می‌کنند، اما بیشتر آنها گشت و گذار در میدان شهرداری و بازار بزرگ این شهر را در برنامه سفر خود قرار می‌دهند.
جالب است که بدانید در جنوب رشت، خیابان شیون فومنی، قبرستان سلیمان داراب قرار دارد که برای دسترسی به این مسیر باید تا یخسازی رشت و سپس به میدان رازی بروید. در میدان، به سمت خیابان شیون فومنی مسیر را ادامه دهید تا به شانزده متری سمیه برسید. قبرستان سلیمان داراب در این خیابان واقع شده است.

حالا چرا باید چنین مسیری را طی کنید؟ در پاسخ باید بگوییم که بنای یادبود میرزا کوچک خان جنگلی مشهور به سردار جنگل، از چهره‌های برجسته تاریخ ایران که در سال ۱۳۰۰ درگذشت در این گورستان قرار دارد که این جزو مکان های دیدنی رشت به شمار می‌آید.
همچنین در اطراف مقبره میرزا کوچک خان جنگلی، اجساد مجاهدان جنگلی دفن و اسامی آن‌ها روی سنگ قبر آنان حک شده‌اند. اگر به شعر و شعرا هم علاقه‌مند هستید و شیون فومنی را می‌شناسید باید بگوییم که در کنار قبر میرزا نیز آرامگاه شاعر بلند آوازه و مردمی گیلان، شیون فومنی قرار دارد.
 

معماری آرامگاه میرزا کوچک خان جنگلی ساده و به‌شکل یک هشت ضلعی منظم از اشکال هندسی است. همچنین مساحت آرامگاه ۴۰ متر مربع و ارتفاع آن ۹ متر با الهام از معماری استان گیلان و معماری اسلامی است. دور تا دور این آرامگاه ۸ ستون با سرستون‌های چوبی و سنتی وجود دارد.

ماجرای بریدن سر میرزا / چه کسی سر سردار جنگل را بریدطبق اسناد تاریخی در پایان آبان ۱۳۰۰ قوای قزاق توانستند طی حملات متعدد، نیروهای جنگل را در جنگل‌های آلیان وادار به عقب‌نشینی کنند. در پی این موضوع میرزا به سمت کوه‌های خلخال در استان اردبیل گریخت، اما گرفتار بوران و طوفان شد. در نهایت زیر فشار سرما و برف جان باخت.
 
به دستور محمد خان سالار شجاع برادر امیر تالش که با جنگلیان دشمنی داشت، سر میرزا از بدن او جدا شد. سر یخ زده میرزا را یکی از همراهان او به نام رضا اسکستانی از اهالی روستای اسکستان خلخال، از بدنش جدا کرد. محمدخان سپس سر را نزد برادرش امیر مقتدر در ماسال و از آن‌جا به رشت برد و به فرمانده پادگان تحویل داد. سر بریده میرزا مدت‌ها در کنار سربازخانه به نمایش گذاشته شد. سپس خالو قربان از یاران سابق میرزا سر بریده را به رسم ارمغان به تهران نزد رضا خان برد و به دستور سردار سپه، سر میرزا را در قبرستان چهار راه حسن آباد که اکنون محل آتش‌نشانی است دفن کردند.
 

سر یخ زده میرزا را رضا اسکستانی، اهل روستای اسکستان خلخال، از بدنش جدا کرد./عکس: آخرین خبر
سپس یکی از دوستان میرزا به نام کاس آقا مخفیانه سر میرزا را از گور بیرون و به رشت آورد و در سلیمان داراب رشت به خاک سپرد. در شهریور ۱۳۲۰ و هنگام استعفای رضاشاه و پس از گذشت بیست سال از مرگ میرزا آزادیخواهان گیلان جسد میرزا را به رشت حمل و در جوار سر دفن کردند. از آن تاریخ هر سال در روز ۱۱ آذر مراسمی ساده در محل دفن او در سلیمان داراب رشت برگزار می‌شود.
                           ",https://www.asriran.com/003Uct
832709,۱۴۰۱/۰۱/۰۹,ورزشی,تعویق مجدد اعلام رای دادگاه CAS درباره پرونده جودوی ایران,پس از پایان دو ماه، دادگاه حکمیت برای دومین بار اسفندماه سال گذشته مجددا زمان اعلام نتیجه رای دادگاه را یک ماه دیگر تمدید کرد و در نهایت امروز نهم فروردین ماه ۱۴۰۱ برای سومین بار نتیجه رای دادگاه حکمیت ورزش یک ماه دیگر تمدید شد.,"اعلام رای دادگاه بین‌المللی حکمیت ورزش درباره شکایت فدراسیون جودوی ایران برای سومین بار به تعویق افتاد.
به گزارش ایسنا، دادگاه حکمیت ورزش امروز سه شنبه نهم فروردین ماه ۱۴۰۱ با ارسال ایمیلی به فدراسیون جودو، زمان اعلام رای نهایی دادگاه حکمیت را یک ماه دیگر تمدید کرده است.
سرانجام امروز نهم فروردین ماه سال ۱۴۰۱ ایمیل جدیدی از سوی دادگاه حکمیت ورزش به فدراسیون جودو کشورمان ارسال شده و در آن ایمیل آمده است: با توجه به حساسیت پرونده و نیاز به بررسی بیشتر برای داوران، زمان اعلام رای نهایی یک ماه دیگر تمدید شد.
پس از پایان دو ماه، دادگاه حکمیت برای دومین بار اسفندماه سال گذشته مجددا زمان اعلام نتیجه رای دادگاه را یک ماه دیگر تمدید کرد و در نهایت امروز نهم فروردین ماه ۱۴۰۱ برای سومین بار نتیجه رای دادگاه حکمیت ورزش یک ماه دیگر تمدید شد.                           ",https://www.asriran.com/003Ucn
832708,۱۴۰۱/۰۱/۰۹,اجتماعی ,ترافیک سنگین در مسیر شمال به تهران,تردد خودروها در مسیر شمال به جنوب محور هراز به‌صورت مقطعی سنگین است.,"رئیس پلیس راه مازندران گفت: آمد و شد خودروها در مسیر شمال به جنوب محور کندوان به‌صورت سنگین است.
به گزارش فارس از مازندران، محسن هاشمی رئیس مرکز مدیریت راه‌های اداره کل راهداری و حمل و نقل جاده‌ای مازندران درباره آخرین وضعیت ترافیک در محورهای شمال اظهار کرد: در حال حاضر آمد و شد خودروها در مسیر شمال به جنوب محور کندوان به‌صورت سنگین است.
وی گفت: همچنین تردد خودروها در مسیر شمال به جنوب محور هراز به‌صورت مقطعی سنگین است.
رئیس مرکز مدیریت راه‌های اداره کل راهداری و حمل و نقل جاده‌ای مازندران اضافه کرد: تردد خودروها در محورهای سوادکوه و کیاسر به‌صورت روان است.
این مسوول در ارتباط با اعمال محدودیت‌های یک‌طرفه محورهای هراز و کندوان تصریح کرد: اعمال این محدودیت براساس تصمیم و اعلام پلیس راه خواهد بود‌.
هاشمی با اشاره به تداوم ترافیک در محورهای شمال گفت: رانندگان برای اطلاع از آخرین وضعیت جوی و ترافیکی محورهای مازندران با سامانه ۱۴۱ تماس بگیرند.                           ",https://www.asriran.com/003Ucm
832706,۱۴۰۱/۰۱/۰۹,ورزشی,خلاصه بازی ایران ۲-۰ لبنان (فیلم),بازی دو تیم ملی ایران و لبنان در مرحله نهایی مقدماتی جام جهانی ۲۰۲۲ با نتیجه ۲ بر صفر به نفع یوزها به پایان رسید.,کد ویدیو  دانلود    فیلم اصلی                                     ,https://www.asriran.com/003Uck
832707,۱۴۰۱/۰۱/۰۹,ورزشی,جهانبخش بهترین بازیکن شد,علیرضا جهانبخش، کاپیتان تیم ملی فوتبال ایران پس از گلزنی برابر لبنان، به عنوان بهترین بازیکن این دیدار انتخاب شد تا با خاطره‌ای خوش راهی تمرینات فاینورد شود.,"کاپیتان تیم ملی ایران به عنوان بهترین بازیکنان دیدار ایران و لبنان انتخاب شد.
به گزارش ایسنا، کاروان تیم ملی فوتبال ایران پس از برگزاری آخرین دیدار خود در مقدماتی جام جهانی 2022 برابر لبنان که با برتری 2 بر صفر شاگردان اسکوچیچ خاتمه یافت، به سمت بارگاه امام رضا(ع) روانه شدند تا پس از زیارت امام هشتم، به فرودگاه بروند و راهی تهران شوند تا بازیکنان به تمرینات تیم‌های باشگاهی خود بازگردند.
همچنین علیرضا جهانبخش، کاپیتان تیم ملی فوتبال ایران پس از گلزنی برابر لبنان، به عنوان بهترین بازیکن این دیدار انتخاب شد تا با خاطره‌ای خوش راهی تمرینات فاینورد شود.                           ",https://www.asriran.com/003Ucl
832705,۱۴۰۱/۰۱/۰۹,فرهنگی/هنری,صحبت‌های شنیدنی نوجوان چوپان عصر جدید (فیلم),صحبت‌های نوجوان چوپان روستایی عصر جدید را که حتی تلویزیون در خانه ندارد.,کد ویدیو  دانلود    فیلم اصلی                                     ,https://www.asriran.com/003Ucj
832660,۱۴۰۱/۰۱/۰۹,بین الملل,جنجال در ارتش روسیه/ شکست عملیات و اسارت یک گردان (فیلم),در پی شکست یک عملیات در لوهانسک، بیش از صد نظامی روسی اسیر شدند.,"در پی شکست یک عملیات در لوهانسک، بیش از صد نظامی روسی اسیر شدند چندین دستگاه تانک و نفربر ارتش روسیه هم در اختیار نیروهای اوکراینی قرار گرفت.
  

    کد ویدیو  دانلود    فیلم اصلی          
                           ",https://www.asriran.com/003Uc0
832704,۱۴۰۱/۰۱/۰۹,عمومی,نقاشی نیست (فیلم),تصویری زیبا از پلنگ که شبیه به نقاشی است.,کد ویدیو  دانلود    فیلم اصلی                                     ,https://www.asriran.com/003Uci
832703,۱۴۰۱/۰۱/۰۹,سیاسی,اسارت یکی از فرماندهان گردان نئونازی اوکراین (عکس),سرگئی دریگا، از فرماندهان گردان شبه نظامی آزوف اوکراین توسط روس ها اسیر شد.,"آزوف، یک جریان شبه نظامی در اوکراین با تمایلات آشکار نئونازیستی است. اعضای این گردان از عوامل کشتار شهروندان روس تبار در اوکراین طی بیش از یک دهه گذشته هستند‌ و از نمادهای نازیسم استفاده می کنند.
                                            ",https://www.asriran.com/003Uch
832702,۱۴۰۱/۰۱/۰۹,عمومی,کاروان نظامی روسی و انفجار همزمان پنج بمب کنار جاده‌ای (فیلم),کاروان نظامی روسی و انفجار همزمان پنج بمب کنار جاده‌ای (IED) که مکان آن مشخص نیست.,کد ویدیو  دانلود    فیلم اصلی                                     ,https://www.asriran.com/003Ucg
832701,۱۴۰۱/۰۱/۰۹,بین الملل,دلیل اوجگیری دوباره کرونا در چین و اروپا,این زیرسویه برای نخستین بار در ماه نوامبر سال گذشته میلادی شناسایی شد.,"سازمان جهانی بهداشت یک زیرسویه جدید را که با عنوان ""اومیکرون پنهانکار"" شناخته می شود، سویه غالب در سراسر جهان معرفی کرد و آن را دلیل اوجگیری دوباره بیماری در چین و اروپا خواند.به گزارش ایرنا به نقل از خبرگزاری رویترز، یک زیرسویه بسیار مسری از اومیکرون با نام BA.۲، اکنون به سویه غالب در سراسر جهان بدل شده و شمار مبتلایان را در بسیاری از کشورهای اروپایی و آسیایی افزایش داده و به نگرانی ها در خصوص افزایش آمار در آمریکا دامن زده است.به گفته سازمان جهانی بهداشت، این زیرسویه که با نام ""اومیکرون پنهانکار"" هم شناخته می شود در حال حاضر در تقریبا ۸۶ درصد از موارد توالی یابی شده شناسایی شده هرچند تاکنون علائمی از ابتلای شدید به این بیماری در افراد مبتلا دیده نشده است.گفته می شود تاثیرپذیری واکسن ها علیه این سویه همانند سایر اعضای خانواده اومیکرون زیاد نیست و محافظت واکسینه شدگان با گذشت زمان کاهش می‌یابد. با این حال، براساس داده‌های ""آژانس امنیت سلامت بریتانیا""، ایمنی در برابر این زیرسویه با تزریق دوزهای تقویت کننده افزایش می یابد.این زیرسویه برای نخستین بار در ماه نوامبر سال گذشته میلادی شناسایی شد.گفته می شود دلیل افزایش شمار مبتلایان در چین و اروپا به دلیل گسترش همین زیرسویه پنهانکار است. دلیل پنهانکار نامیدن این زیرسویه آن است که برخلاف سویه اصلی BA.۱ اومیکرون که دارای ژن اسپایک بوده و در تست PCR قابل تشخیص است، زیرسویه جدید فاقد این ژن است.براساس آخرین آمار منتشر شده تا به امروز بیش از ۴۸۳ میلیون و ۹۱۹ هزار نفر در سراسر جهان به ویروس کرونا مبتلا شده و از این میان بالغ بر ۶ میلیون و ۱۵۲ هزار نفر جان خود را از دست داده اند.                           ",https://www.asriran.com/003Ucf
832700,۱۴۰۱/۰۱/۰۹,اقتصادی,چند مسافر نوروزی با اتوبوس جابجا شدند؟,سفرهای نوروزی مردم در این بازه زمانی که تقریبا می‌توان گفت پایان موج نخست سفرهای نوروزی است، ۶۷.۲ درصد با اتوبوس، ۱۷.۲ درصد با مینی بوس و بقیه آن یعنی ۱۵.۶ درصد با سواری‌های کرایه پلاک عمومی انجام شده است.,"مدیرکل حمل و نقل مسافر سازمان راهداری و حمل و نقل جاده‌ای اعلام کرد: سفرهای نوروزی مردم در موج نخست نسبت به سال گذشته ۱۶ درصد و نسبت به نوروز سال ۱۳۹۹ حدود ۱۸۰ درصد افزایش یافته است.
داریوش باقرجوان در گفت‌وگو با ایسنا، اظهار کرد: از ۲۴ اسفندماه سال گذشته سفرهای نوروزی امسال با وسایل حمل و نقل عمومی جاده‌ای آغاز شد و تا پایان روز پنجم فروردین ماه حدود دو میلیون و ۹۵۰ هزار مسافر از پایانه‌های مسافربری با اتوبوس، مینی بوس و سواری کرایه پلاک عمومی جابجا شدند که نسبت به نوروز سال گذشته و در قیاس با همین بازه زمانی ۱۶ درصد رشد را تجربه کرد.
وی با بیان اینکه این تعداد جابجایی مسافر در قیاس با نوروز دو سال گذشته ۱۸۰ درصد رشد داشت، افزود: در نوروز سال ۱۳۹۹ به دلیل همزمانی با شیوع ویروس کرونا در کشور تقریبا سفرهای نوروزی جاده‌ای به ویژه با وسایل حمل و نقل عمومی تقریبا تعطیل شد و به همین دلیل شاهد افزایش چشمگیر در نوروز امسال نسبت به آن بازه زمانی هستیم.
مدیرکل حمل و نقل مسافر سازمان راهداری و حمل و نقل جاده‌ای ادامه داد: سفرهای نوروزی مردم در این بازه زمانی که تقریبا می‌توان گفت پایان موج نخست سفرهای نوروزی است، ۶۷.۲ درصد با اتوبوس، ۱۷.۲ درصد با مینی بوس و بقیه آن یعنی ۱۵.۶ درصد با سواری‌های کرایه پلاک عمومی انجام شده است.
باقرجوان اعلام کرد: به مردم توصیه می‌کنیم که پروتکل‌های بهداشتی را در این سفرها و به ویژه برای موج دوم و بازگشت در سفرهای نوروزی رعایت کنند و به صورت جدی از همه شرکت‌های حمل و نقل جاده‌ای خواسته‌ایم تا به مسئله ایمنی و بهداشت توجه کنند. چرا که به هیچ وجه در حوزه سلامت و ایمنی مردم با کسی تعارف نداریم و به صورت جدی با تخلفات در این حوزه برخورد خواهیم کرد.
وی گفت: از همه مردم می‌خواهیم در صورت مشاهده تخلف در حوزه‌های مختلفی از جمله قیمت بلیت اتوبوس و رعایت پروتکل‌های بهداشتی، آن را از طریق سامانه‌ تلفنی ۱۴۱، سامانه پیامکی ۲۰۰۰۱۴۱ و سایت ۱۴۱.ir سازمان راهداری و حمل و نقل جاده‌ای به اطلاع ما برسانند تا به سرعت به آنها رسیدگی کنیم. چرا که در ایام نوروز به صورت ۲۴ ساعته آماده دریافت شکایات، انتقادات و پیشنهادات مردم هستیم.                           ",https://www.asriran.com/003Uce
832690,۱۴۰۱/۰۱/۰۹,عمومی,نوار بهداشتی عمده از کجا بخریم؟,,"نوار بهداشتی، پد یا دستمالی است که به لحاظ ظاهری، شبیه به پوشک نوزاد به نظر می‌رسد. با این تفاوت که ابعاد کوچک‌تری داشته و نحوه قرارگیری آن کمی متفاوت است. این پد استریل توسط زنان در دوران قاعدگی، برای جلوگیری از نفوذ خون به لباس مورد استفاده قرار می‌گیرد. در صورت نیاز به خرید نوار بهداشتی می‌توان به سوپرمارکت‌ها، داروخانه‌ها، فروشگاه‌های لوازم آرایشی و بهداشتی و غیره مراجعه‌ کرد. سوال اصلی اینجاست که نوار بهداشتی عمده از کجا بخریم؟ در این مطلب طرز پیدا کردن و آشنایی با عمده‌فروش‌ها را بیان خواهیم کرد.

نوار بهداشتی چیست؟
نوار بهداشتی نوعی پد استریل است که هنگام قاعدگی خانم‌ها مورد استفاده قرار می‌گیرد. سطح زیرین نوار بهداشتی شامل یک لایه چسب است که روی لباس زیر چسبیده و مانع از تکان خوردن نوار بهداشتی می‌شود. لایه میانی از توده پنبه و ماده‌های جاذب، و لایه رویی از الیاف طبیعی و مصنوعی تشکیل شده است. پیش از تولید و عرضه نوار بهداشتی، زنان از پارچه‌های تاشده استفاده کرده و پس از هر مرتبه، آن را شسته و اتو می‌کردند. اما در حال حاضر انواع نوار بهداشتی در بازار موجود بوده و شرایط خرید نوار بهداشتی عمده یا جزئی نیز فراهم شده است.
معرفی انواع پد بهداشتی بانوان
نوار بهداشتی در انواع بسیار متنوعی تولید و به بازار عرضه می‌شود. برخی از این موارد عبارت‌اند از:

نوار بهداشتی ساده
نوار بهداشتی بالدار (دارای دو عدد لایه چسبی که به سمت زیر لباس زیر برگشته و می‌چسبد)
پد‌های روزانه (که در روزهای عادی و خارج از دوران قاعدگی، برای ترشحات روزانه استفاده می‌شوند)
نوار بهداشتی مخصوص شب (با شکل ظاهری بلند‌تر و ضخامت و پهنای بیشتر، جهت جلوگیری از نشت خون به لباس در هنگام خواب شبانه)
نوار بهداشتی روزانه
نوار بهداشتی معطر
نوار بهداشتی با لایه مشبک
نوار بهداشتی با لایه پنبه‌ای
نوار بهداشتی ضد حساسیت مخصوص پوست‌های حساس

انواع بسیار زیادی از نوار بهداشتی در بازار به چشم می‌خورد که ما به بیان مهم‌ترین و شناخته‌شده‌ترین آن‌ها پرداختیم.
متاسفانه بسیاری از مسائل مربوط به بانوان در جامعه ما به نوعی تابو محسوب می‌شود. خرید نوار بهداشتی از جمله همین مسائل است. معمولا خانم‌ها از خرید نوار بهداشتی در سوپرمارکت‌ها و فروشگاه‌های که فروشنده آقا دارند، خودداری می‌کنند. یکی از راه‌حل‌های مقابله با این موضوع، خرید آنلاین است. اما به این دلیل که برای هر بار خرید باید هزینه ارسال جداگانه پرداخت کرد، راه بهتر، خرید عمده است.

هنگام خرید نوار بهداشتی به چه نکاتی توجه کنیم؟
نوار بهداشتی‌ها انواع و ویژگی‌های مختلفی دارند که بهتر است هنگام انتخاب و خرید به آن‌ها توجه کنیم. علاوه‌بر کیفیت و قیمت نوار بهداشتی، مواردی مانند ضخامت، ابعاد، میزان جذب و ضد حساسیت بودن، در زمان انتخاب موثر خواهند بود. حساسیت پوست، زمانی که می‌خواهید از نوار بهداشتی استفاده کنید، مقدار خون ریزی در دوران قاعدگی و مواردی از این قبیل نیز از عوامل تاثیر گذار در انتخاب نوار بهداشتی هستند.
نوار بهداشتی هم مانند مسواک، جا مسواکی، حوله و... جز لوازم شخصی بوده و باید با توجه به نوع نیاز افراد تهیه و مورد استفاده قرار بگیرد.
بهترین حالت برای ضخامت و میزان جذب خون در انواع نوار بهداشتی
 مهم‌ترین ویژگی یک نوار بهداشتی، میزان جذب خون است. نوار بهداشتی باید این خصوصیت را داشته باشد که خون را به‌سرعت جذب کرده و در لایه میانی خود نگه دارد. لایه‌بندی نوار بهداشتی استاندارد باید به گونه‌ای باشد که با وارد شدن فشار، خون را به سمت سطح بالایی خود برگشت ندهد. قدرت جذب نوار بهداشتی‌ها با علامت قطره روی بسته‌بندی آن‌ها نشان داده می‌شود. هرچه تعداد قطرات چاپ شده روی بسته‌بندی محصول بیشتر باشد، میزان جذب نوار بهداشتی بالاتر است. با خرید عمده نوار بهداشتی و نگه‌داری یک بسته از آن در شلف حمام خود، خیالتان را برای دوران قاعدگی راحت کنید. البته به یاد داشته باشید که این محصولات نباید در معرض رطوبت زیاد قرار بگیرند.
تفاوت نوار بهداشتی بالدار یا بدون بال پیست؟
 نوار بهداشتی بالدار با ثبات بیشتری روی لباس زیر قرار گرفته و احتمال جابه‌جا شدن آن کمتر است. از طرفی نوار بهداشتی‌های بدون بال معمولا حجم و پهنای کمتری دارند. به همین دلیل ممکن است استفاده از آن برای برخی افراد راحت‌تر باشد. به‌طور‌کلی انتخاب و استفاده از نوار بهداشتی بالدار یا بدون بال، موضوعی کاملا سلیقه‌ای است.
تفاوت نوار بهداشتی مشبک با پنبه‌ای چیست؟
 انتخاب نوار بهداشتی با رویه مشبک یا پنبه‌ای هم تا حد زیادی سلیقه‌ای است. پوست برخی از افراد نسبت به نوار بهداشتی‌هایی که رویه مشبک دارند، دچار حساسیت می‌شود. در صورت حساس بودن پوست، بهتر است از نوار بهداشتی‌های پنبه‌ای و ضد حساسیت استفاده کرد. البته کیفیت‌ محصولات متفاوت است و نمی‌توان کلیه نوار بهداشتی‌های مشبک را در یک گروه قرار داد.
اندازه و ضخامت نوار بهداشتی چقدر است؟
برخی از خانم‌ها عادت دارند که از نوار بهداشتی‌های نازک و با ابعاد کم استفاده کنند. اما برخی نیز به دلیل حجم بیشتر خون‌ریزی، نیاز به نوار بهداشتی ضخیم‌تر و بزرگ‌تر دارند. معمولا در روزهای اول تا سوم قاعدگی، به دلیل خون‌ریزی بیشتر، به نوار بهداشتی با ضخامت بیشتر نیاز است. زمان استفاده از نوار بهداشتی (روز یا شب) نیز در انتخاب اندازه آن تاثیر خواهد داشت. نوار بهداشتی‌های مخصوص استفاده شبانه، بلند‌تر و پهن‌تر بوده و در هنگام خواب سطح بیشتری را پوشش می‌دهند. به این ترتیب هنگام خواب نگران نشت خون نخواهید بود.

بهترین روش برای خرید نوار بهداشتی عمده چیست؟
صحبت درباره نوار بهداشتی و خرید آن از فروشگاه‌های سطح شهر برای بسیاری از افراد تابو محسوب می‌شود. یک راه حل عالی برای رفع این مشکل، خرید نوار بهداشتی عمده است. با خرید عمده نوار بهداشتی، دیگر هر ماه نیاز به خرید محصول جدید ندارید و تا مدت‌ها از کالای خریداری‌شده استفاده خواهید کرد. علاوه بر این، با وجود افزایش روز به روز قیمت‌ها، شما با صرف مبلغ کمتر، خرید خود را برای مدتی طولانی انجام داده‌اید. اگر می‌خواهید بدانید که نوار بهداشتی عمده از کجا بخریم؟ باید به شما بگوییم که بهترین راه مراجعه به سایت‌های اینترنتی است.
نوار بهداشتی عمده از کجا بخریم؟
فروشگاه‌های زیادی هستند که می‌توان از آن‌ها خرید کرد. اما ممکن است رفت و آمد برای پیدا کردن فروشگاه و عمده‌فروش مربوطه، کمی سخت باشد. از طرفی پس از خرید حضوری نوار بهداشتی عمده، حمل آن کمی دشوار خواهد بود. در نتیجه بهترین گزینه، قطعا خرید آنلاین است.
صالح‌ آباد، سامانه‌ای اینترنتی برای معرفی عمده‌فروشان در هر زمینه‌ای است. برای مراجعه به این سایت می‌توانید به نشانی salehabad.org مراجعه کنید. سپس باید در این وب‌سایت، محصول مورد نظر خودتان را جست‌وجو کنید. صالح آباد، عمده‌فروشان محصول مورد نظرتان را به شما معرفی می‌کند. سپس می‌توانید با استفاده از اطلاعات، نشانی و شماره تماس فروشنده، که سایت صالح آباد در اختیار شما قرار داده، با عمده فروش مربوطه تماس بگیرید. بسیاری از این فروشندگان علاوه بر فروش عمده، فروش جزئی هم داشته و امکان خرید با تعداد پایین را فراهم کرده‌اند.                           ",https://www.asriran.com/003UcU
832699,۱۴۰۱/۰۱/۰۹,اجتماعی ,آموزش کلیه دروس در تمامی مقاطع تحصیلی، حضوری است,همه مدارس باید از سیستم تهویه مناسب برخوردار باشند و تزریق واکسن کرونا مورد تاکید و تشویق مدیران مدارس قرار گیرد.,"معاون تربیت بدنی و سلامت وزارت آموزش و پرورش گفت: فعالیت های تربیتی و آموزشی دانش آموزان در همه مقاطع تحصیلی و کلیه دروس از ۱۴ فروردین ماه تا پایان سال تحصیلی با رعایت بهداشت فردی و استفاده از ماسک و تهویه کلاس باید به صورت حضوری دنبال شود.
صادق ستاری فرد روز سه شنبه در گفت و گو با ایرنا درباره شرایط برگزاری کلاس های درس حضوری براساس بخشنامه آموزش و پرورش اظهارداشت: براساس تصمیم ستاد ملی مقابله با کرونا در خصوص ضرورت حضوری شدن آموزش مدارس و دانشگاه ها با هدف ارتقا کیفیت فرآیند یاددهی و یادگیری به شکل حضوری، همچنین برای جلوگیری از استمرار افت تحصیلی دانش آموزان و پیشگیری از طبعات جبران ناپذیر وضعیت موجود برای دانش آموزان، دستورالعمل نحوه برگزاری کلاس های درس به استان ها ابلاغ شد.
وی افزود: براساس این بخشنامه همه عوامل اجرایی و آموزشی مدارس باید مطابق جدول برنامه هفتگی و با رعایت پروتکل های بهداشتی در مدارس حضور داشته باشند، همچنین این دستورالعمل بر حضور منظم دانش آموزان در مدرسه و کلاس های درس تاکید کرده و پیش بینی شده با دانش آموزانی که غیبت غیر موجه دارند، مطابق مقررات برخورد لازم صورت گیرد.
معاون تربیت بدنی و سلامت وزارت آموزش و پرورش خاطرنشان کرد: دانش آموزان مبتلا به کرونا یا دارای علائم این ویروس و درگیر بیماری زمینه ای با تایید پزشک معالج و رضایت والدین می توانند از بستر شاد آموزش ها را دنبال کنند. همچنین پیش بینی شد که اطلاعات دانش آموزان مبتلا و دارای علائم کرونا در سامانه نظام مراقبت کوید۱۹ ثبت شود و مراتب به مراکز جامع سلامت ارجاع شود.
هرگونه افزایش شهریه ممنوع است
ستاری فرد ادامه داد: در دستورالعمل حضوری شدن کلاس های درس دانش آموزان، موضوع ساماندهی سرویس های ایاب و ذهاب دانش آموزان و تردد برای مناطق شهری مورد تاکید قرار گرفته است، همچنین براین اساس شهریه مدارس غیر دولتی به هیچ وجه با حضوری شدن کلاس های درس افزایش نمی یابد و به طور کلی هرگونه افزایش شهریه ممنوع اعلام شد.
وی یادآورشد: همچنین به منظور جذاب سازی و تنوع بخشی به محیط مدرسه، برگزاری مسابقات، جشنواره ها و اردوهای فرهنگی و تربیتی و وروزشی باید به صورت حضوری دنبال شود.
هیچ شرط و شخصی مانع حضور دانش آموزان نمی شود
معاون وزیر آموزش و پرورش عنوان کرد: همچنین قرار است به منظور اجرای آموزش حضوری، تیم های نظارتی و ارزیابی به شکل میدانی، گزارشات مردمی را محل رصد قرار دهند و نسبت به اجرای این بخشنامه و حضور کامل دانش آموزان در مدت باقی مانده سال تحصیلی اقدام لازم صورت گیرد.
ستاری فرد ادامه داد: پیش بینی شد که استان ها و مناطقی که عملکرد مناسب در موضوع حضوری شدن کلاس های درس داشته باشند، مورد تقدیر و تجلیل قرار گیرند.
وی تاکید کرد: با توجه به اینکه آموزش بویژه آموزش حضوری باکیفیت حق همه دانش آموزان است، بنابراین هیچ شرط و شخصی نباید مانع حضور دانش آموزان در مدارس باشد، هرچند که توصیه ما به انجام واکسیناسیون است اما در هر صورت نباید مانع حضور دانش آموزان به کلاس های درس شد.
به گزارش ایرنا، احمد وحیدی وزیر کشور و فرمانده قرارگاه عملیاتی ستاد ملی مقابله با کرونا روز گذشته ششم فروردین ماه در نشست هماهنگی بازگشایی مراکز آموزشی در ۱۴ فروردین که با حضور وزیران آموزش و پرورش، علوم، تحقیقات و فناوری، رئیس دانشگاه آزاد اسلامی و نمایندگان وزارت بهداشت برگزار شد، تاکید کرد: همه مدارس و مراکز آموزشی باید از ۱۴ فروردین با رعایت دستورالعمل‌های بهداشتی، به برگزاری کلاس‌های حضوری برای همه دانش‌آموزان و دانشجویان اقدام کنند.
وزیر کشور با بیان اینکه در ستاد ملی مقابله با کرونا، بازگشایی مدارس مورد تاکید قرار گرفته است، افزود: با توجه به شیب نزولی ابتلا به کرونا و همچنین حجم قابل توجه تزریق واکسن و توجیه مدیران مدارس و روسای مراکز آموزشی، شرایط برای برپایی حضوری کلاس‌ها فراهم شده است.
وحیدی خاطرنشان کرد: بر اساس جمع‌بندی انجام شده، دانش‌آموزان باید با الزام استفاده از ماسک، در کلاس های درس حاضر شوند. مدیران مدارس هم نظام مراقبت بهداشتی را افزایش دهند و در صورتی که دانش آموزی دچار علائم بیماری بود، از دیگران جدا شود.
وی همچنین تاکید کرد: همه مدارس باید از سیستم تهویه مناسب برخوردار باشند و تزریق واکسن کرونا مورد تاکید و تشویق مدیران مدارس قرار گیرد.                           ",https://www.asriran.com/003Ucd
832698,۱۴۰۱/۰۱/۰۹,اجتماعی ,حضور دانشجویان در دانشگاهها از 14 فروردین,آئین‌نامه جدید آموزشی تدوین شده است که ظرف روزهای آینده به دانشگاه‌ها ابلاغ می‌شود و انتظار می‌رود همه دانشگاه‌ها و مراکز آموزش عالی در تسریع اجرای آن اهتمام داشته باشند.,"وزیر علوم در نشست روسای دانشگاهها بر آموزش حضوری در دانشگاهها از ۱۴ فروردین تاکید و تسهیلات این وزارتخانه را برای دانشجویان تشریح کرد.
به گزارش تسنیم به نقل از روابط عمومی وزارت علوم، محمدعلی زلفی‌گل، وزیر علوم در نشست رؤسای دانشگاه‌ها که با محوریت از سرگیری آموزش حضوری و راهکارهای اجرایی کردن شعار سال برگزار شد، گفت: محوریت تحقق فرمان مقام معظم رهبری در سال جدید که به عنوان سال تولید؛ دانش‌بنیان و اشتغال‌آفرین نام‌گذاری شده است در وزارت علوم و بسترهای آن نیز در دانشگاه‌ها و مراکز آموزش عالی، پژوهشی و فناوری فراهم است.
وی افزود: در اواخر سال گذشته با دستور ریاست محترم جمهوری 110 درصد اعتبار دانشگاه‌ها و مراکز آموزش عالی تخصیص یافت و در مجموع برخی از دانشگاه‌ها اعتبار نزدیک به این عدد را دریافت کردند. ما تلاش می کنیم با انجام برخی پرداخت‌ها در فرصت پیش رو در مجموع عدالت نسبی در دانشگاه‌ها برقرار شود.
وزیر علوم با اشاره به تأکید رئیس جمهور بر حضوری بودن آموزش در دانشگاه‌ها گفت: میزان تخصیص بودجه سال 1401 بر اساس میزان حضور دانشجویان در دانشگاه به ویژه دانشجویان مقطع کارشناسی خواهد بود و کمیته‌ای مرکب از معاونت آموزشی وزارت علوم، سازمان امور دانشجویان و صندوق رفاه دانشجویان؛ میزان آموزش حضوری در دانشگاه‌ها را رصد و ارزیابی خواهند کرد.
زلفی‌گل تأکید کرد: آموزش حضوری علاوه بر مزایایی که از لحاظ علمی و آموزشی دارد، از لحاظ ایجاد شور و نشاط در محیط دانشگاه و آموزش مهارت‌های اجتماعی برای دانشجویان نیز بسیار مفید است.
وزیر علوم با اشاره به اینکه در قانون بودجه 1401 ردیف‌ها و تبصره‌های خوبی برای دانشگاه‌ها در نظر گرفته شده است، گفت: در این ردیف‌ها منابع خوبی برای احداث خوابگاه و خرید تجهیزات آزمایشگاهی و مانند آن پیش‌بینی شده است که رؤسای دانشگاه‌ها باید از این ظرفیت استفاده کنند.
وی افزود: رؤسای دانشگاه‌ها به گونه‌ای مدیریت کنند که حداقل 3 درصد از بودجه به برنامه‌های فرهنگی و اجتماعی اختصاص یابد.
وزیر علوم، تحقیقات و فناوری اظهار داشت: در راستای تقویت برنامه‌های فناورانه در کشور که با فرمان مقام معظم رهبری در تقویت زیرساخت‌های دانش‌بنیان در کشور نیز هماهنگ است، پایه تشویقی در زمینه‌های پژوهشی، فناوری و فرهنگی پیش‌بینی شده است که پس از اخذ نظرات رؤسای دانشگاه‌ها و نهایی شدن ابلاغ خواهد شد تا در آیین‌نامه‌های استخدامی اعضای هیات علمی لحاظ شود.
وی افزود: برای اعضای هیئت علمی که در زمینه فناوری ثبت اختراع، ایجاد شغل و تأسیس شرکت‌های دانش‌بنیان فعالیت کنند، 5 پایه برای اعضای هیئت علمی که در زمینه مرجعیت علمی، نوآوری و فناوری و نمایه کردن مجلات علمی، با استنادات بسیار بالا فعالیت کنند اختصاص می‌یابد.
وزیر علوم، تحقیقات و فناوری گفت: پنج پایه تشویقی نیز برای اعضای هیئت علمی که در زمینه دیپلماسی علمی فعالیت می‌کنند و دانشجوی بین‌المللی دارند و یا در همایش‌های بین‌المللی شرکت می‌کنند و مقالات علمی پژوهشی با مشارکت محققان سایر کشورها منتشر می‌کنند، در نظر گرفته شده است.
وزیر علوم گفت: برای اعضای هیئت علمی نمونه از لحاظ آموزشی به عنوان سرآمدان آموزشی و ممتاز، همچنین فعال در زمینه‌های فرهنگی نیز تشویق در نظر گرفته شده است. در بررسی شاخص‌ها به رشته‌های علوم انسانی و هنر نیز توجه خواهد شد.
زلفی‌گل تأکید کرد: رؤسای دانشگاه‌ها با مسئولان استانی و شهرستانی اعم از استاندار، شهردار و نمایندگان مجلس تعاملات خود را افزایش دهند و از ظرفیت‌ها و امکانات در اختیار این مسئولان برای حل مسائل دانشگاه‌ها استفاده کنند. همچنین از ظرفیت سفرهای استانی هیئت دولت نیز حداکثر استفاده را برای پیشبرد طرح های فناورانه و دانشگاهی استفاده کنند.
وزیر علوم به رؤسای دانشگاه توصیه کرد از ظرفیت موسسات آموزش عالی استان، مانند امکانات و تجهیزات دانشگاه پیام نور دانشگاه آزاد اسلامی، دانشگاه فنی و حرفه‌ای و دانشگاه جامع علمی کاربردی با همکاری و هماهنگی مسئولان دانشگاه‌ها و با انعقاد قرارداد و پرداخت هزینه استفاده کنند تا نیازی به ایجاد فضاهای جدید و احداث ساختمان و مانند آن نباشد.
زلفی‌گل در پایان سخنان خود با تأکید مجدد بر عزم جدی رؤسای دانشگاه‌ها و مسئولان آموزش عالی برای تحقق فرمان مقام معظم رهبری در رابطه با شعار سال، در زمینه فراهم کردن بستر تولید دانش‌بنیان و کارآفرین گفت: باید ارتباطات وزارت علوم با سایر دستگاه‌ها و نهادها بیشتر شود.
**تسهیلات وزارت علوم برای آموزش حضوری
قاسم عمو‌عابدینی، معاون آموزشی وزارت علوم، در این نشست با تأکید بر ضرورت ازسرگیری آموزش حضوری در دانشگاه‌ها و مراکز آموزش عالی گفت: برای اینکه این مهم برای عموم دانشجویان فراهم شود و عموم دانشجویان بتوانند از آموزش حضوری بهره‌مند شوند، تسهیلات ویژه‌ای در نظر گرفته شده است. از جمله اینکه امکان حذف و اضافه برای دانشجویانی که به هر دلیلی امکان حضور ندارند، فراهم باشد.
وی افزود: همچنین شرایطی فراهم می‌شود که دانشجویانی که در واحدهای خودگردان هستند، در صورت نیاز بتوانند از واحدهای دیگر دانشگاه و یا به صورت مهمان در تک‌درس در شهرهای محل سکونت خود استفاده کنند.
معاون آموزشی وزارت علوم با اشاره به اینکه تکنولوژی‌های نوین مبحث آموزش را متحول کرده است، اظهار داشت: در شرایط همه‌گیری کرونا، علی‌رغم سختی‌هایی که داشت، ظرفیت بسیار خوبی در آموزش‌های الکترونیکی ایجاد شد که باید این مزیت را در شرایط آموزش حضوری نیز حفظ و برای ارتقا آن تلاش کرد.
عموعابدینی ادامه داد: ارتباط مجازی و برخط دانشجویان با اساتید در خارج از ساعات آموزشی و فراهم بودن شرایط برای بهره‌‌مندی همه دانشجویان در نقاط مختلف کشور از آموزش اساتید برجسته از جمله مزیت‌های آموزش الکترونیکی است که باید حفظ شده و استمرار داشته باشد.
معاون آموزشی وزارت علوم خاطرنشان کرد: آئین‌نامه جدید آموزشی تدوین شده است که ظرف روزهای آینده به دانشگاه‌ها ابلاغ می‌شود و انتظار می‌رود همه دانشگاه‌ها و مراکز آموزش عالی در تسریع اجرای آن اهتمام داشته باشند.                           ",https://www.asriran.com/003Ucc
832697,۱۴۰۱/۰۱/۰۹,سیاسی,رئیس جمهور «قانون بودجه ۱۴۰۱» را برای اجرا ابلاغ کرد,«قانون بودجه سال ۱۴۰۱ کل کشور» در جلسه علنی روز چهارشنبه مورخ بیست و پنجم اسفند ماه یکهزار و چهارصد مجلس شورای اسلامی تصویب و به تایید شورای نگهبان رسیده بود.,"رئیس جمهور «قانون بودجه سال ۱۴۰۱ کل کشور» را برای اجرا ابلاغ کرد.
به گزارش ایسنا،سید ابراهیم رئیسی روز سه‌شنبه در اجرای اصل یکصد و بیست و سوم قانون اساسی جمهوری اسلامی ایران، «قانون بودجه سال ۱۴۰۱ کل کشور» مصوب مجلس شورای اسلامی را برای اجرا به سازمان برنامه و بودجه کشور ابلاغ کرد.
«قانون بودجه سال ۱۴۰۱ کل کشور» در جلسه علنی روز چهارشنبه مورخ بیست و پنجم اسفند ماه یکهزار و چهارصد مجلس شورای اسلامی تصویب و به تایید شورای نگهبان رسیده بود.
                            ",https://www.asriran.com/003Ucb
832687,۱۴۰۱/۰۱/۰۹,عمومی,سندباد؛ به‌ روزترین سامانه حمل‌ و نقل,,"سندباد، به‌روزترین سامانه جابجایی درون شهری از راه رسید.
سامانه حمل‌ونقل درون شهری سندباد بر اساس مشکلات و نگرانی‌های شما طراحی شده است. این سامانه علاوه بر حمل ‌و نقل مسافر و ارسال بار و خدماتی از قبیل انتقال وجه، پرداخت قبوض، خرید شارژ و …، در آینده‌ای نزدیک، تامین کالا و خدمات، پرداخت امن اینترنتی، فود و رستوران، سوپرمارکت، گردشگری و بسیاری از خدمات چندمنظوره دیگر را ارائه خواهد داد.

با استفاده از پلتفرم سندباد، دسترسی شما به طیف بزرگی از خدمات آنلاین فراهم می‌شود.
سندباد، برای اولین بار در کشور، در راستای حمایت از حقوق رانندگان و با آگاهی از نیازهای ایشان، بدون دریافت هزینه، رانندگان و خانواده‌شان را تحت پوشش بیمه تامین اجتماعی قرار می‌دهد.
شما می‌توانید برای کسب اطلاعات بیشتر به سایت سندباد به نشانی www.sandbad.io مراجعه نمایید.                           ",https://www.asriran.com/003UcR
832696,۱۴۰۱/۰۱/۰۹,ورزشی,خوشحالی عجیب بیرانوند پس از گل تیم ملی و تذکر نوراللهی,پس از گل سردار آزمون، بیرانوند در حرکتی عجیب از دروازه به زمین لبنان آمد و به حلقه شادی بازیکنان تیم ملی اضافه شود. دروازه‌بان تیم ملی با پرشی عجیب روی سر مجید حسینی، خوشحالی خود را از گل نخست تیم ملی نشان داد.,"نیمه نخست دیدار تیم‌های ملی ایران و لبنان در حالی با یک گل به سود ایران پایان یافت که نیمه نخست با حاشیه هایی همراه بود.
به گزارش ایسنا، تیم ملی فوتبال ایران در آخرین دیدار خود در مرحله مقدماتی جام جهانی ۲۰۲۲ قطر از ساعت ۱۶ به مصاف لبنان رفت و توانست در نیمه نخست با یک گل حریف خود را شکست دهد. تک گل ایران را در این دیدار، سردار آزمون روی پاس زیبای کنعانی‌زادگان به ثمر رساند.
در حالی که تا اواسط نیمه اول، ورزشگاه امام رضا(ع) نیمه پر بود، در اواخر نیمه نخست درهای ورزشگاه باز شد و کسانی که پشت در مانده بودند، توانستند وارد ورزشگاه شوند. با باز شدن در ورزشگاه حتی افرادی که بلیت نداشتند هم راهی استادیوم شدند. در پایان نیمه نخست، حدود ۱۵ هزار نفر داخل ورزشگاه حضور داشتند.
پس از گل سردار آزمون، بیرانوند در حرکتی عجیب از دروازه به زمین لبنان آمد و به حلقه شادی بازیکنان تیم ملی اضافه شود. دروازه‌بان تیم ملی با پرشی عجیب روی سر مجید حسینی، خوشحالی خود را از گل نخست تیم ملی نشان داد. نوراللهی نیز برای جلوگیری از مصدومیت ناشی از این خوشحالی عجیب بیرانوند به او تذکری داد تا دروازه‌بان تیم ملی به درون دروازه برگردد.
همچنین محمدحسین کنعانی‌زادگان نیز پس از به ثمر رسیدن گل، به سمت نیمکت تیم ملی رفت و در آغوش احسان حاجی‌صفی قرار گرفت و خوشحالی‌اش را با این بازیکن تقسیم کرد.                           ",https://www.asriran.com/003Uca
832695,۱۴۰۱/۰۱/۰۹,اجتماعی ,مردم بازگشت از سفرهای نوروزی را به روزهای پایانی موکول نکنند,هموطنان بازگشت سفرهای خود را مدیریت کرده و به روزهای پایانی تعطیلات موکول نکنند، همچنین در طی مسیر هر 2 ساعت، ۱۵ دقیقه استراحت کرده و سپس به رانندگی بپردازند.,"فرمانده کل انتظامی کشور تاکید کرد: مردم بازگشت خود از سفرهای نوروزی را به روزهای پایانی موکول نکنند.
به گزارش ایسنا و بنابر اعلام پایگاه خبری پلیس، سردار حسین اشتری، هدف از سفر به استان قم را زیارت حضرت معصومه(س)، دیدار با مراجع معظم تقلید، بازدید از یگان‌های انتظامی استان و حضور در قرارگاه نوروزی اعلام کرد و اظهار داشت: بحمدالله همکاران در استان قم با تمام توان پای کار بوده و قم یکی از استان های پر تلاش در ایام نوروز است.
وی با اشاره به وضعیت سفرها در ایام نوروز تصریح کرد: ۵۰ درصد سفرها در این ایام افزایش داشته اما علیرغم این حجم از ترددها شاهد کاهش ۲۰ درصدی تلفات جاده ای هستیم.
فرمانده کل انتظامی کشور توصیه کرد: هموطنان بازگشت سفرهای خود را مدیریت کرده و به روزهای پایانی تعطیلات موکول نکنند، همچنین در طی مسیر هر 2 ساعت، ۱۵ دقیقه استراحت کرده و سپس به رانندگی بپردازند.
وی در ادامه کاهش تصادفات و تلفات جاده ای در ایام نوروز امسال را به دلیل همکاری مردم و تلاش مضاعف ماموران انتظامی دانست و تصریح کرد: ۲۰۰ هزار نفر از همکاران در قالب ۷ هزار گشت پلیس راه و راهور در جاده ها و شهرها همچنین 25 هزار گشت انتظامی برای امنیت شهرها در این ایام در حال خدمت رسانی هستند، برای ایام نوروز از ظرفیت پلیس های افتخاری و همیاران پلیس نیز استفاده شده است.
فرمانده کل انتظامی کشور با بیان اینکه ابتدا بیشترین سفر به استان‌های شمالی و خراسان رضوی صورت گرفت، گفت: به علت برودت هوا در استان های شمالی، امسال استان‌های جنوبی شاهد حجم عظیمی از مسافران بود که خوشبختانه هیچ گره ترافیکی و مشکلی از این بابت وجود نداشته است.
سردار اشتری افزود: هر جا که راننده ها بیشتر مراعات کرده‌اند و زیرساخت‌ها نیز بهتر بوده، خدمت رسانی همکاران ما با سهولت انجام شده است، ضمن احترام به همه مردم شریف ایران، افرادی که با عدم رعایت قوانین و مقررات راهنمایی و رانندگی مرتکب حوادث خطرساز در رانندگی شدند، خودرو آنها توقیف و از ادامه مسیر بازماندند، امیدواریم با همکاری های مطلوب مردم در این روزهای باقیمانده کمترین حوادث را شاهد باشیم.
بنابراعلام پایگاه خبری پلیس، سردار حسین اشتری - فرمانده کل انتظامی کشور همچنین در دیدار با حضرت آیت الله العظمی نوری همدانی طی سخنانی اظهار داشت: همکاران ما همزمان با ایام نوروز از مرز تا مرکز کشور در حال خدمت رسانی به مردم هستند.
وی با اشاره به کاهش ۲۲ درصدی جانباختگان جاده‌ای در ایام نوروز افزود: در دو سال گذشته مسافرت ها کم شده بود امسال سفرها بیشتر شده است و تا پانزدهم فروردین همکارانم در آماده باش هستند.
فرمانده کل انتظامی کشور با بیان اینکه در سال گذشته نیز اقدامات خوبی انجام شد، تصریح کرد: پلیس یکی از نهادهایی است که بیشترین ارتباط را با مردم دارد و در سال 1400 بیش از ۱۰۰ میلیون خدمت به مردم ارائه شده است.
سردار اشتری گفت: در راستای اجرای ماموریت‌ها در جهت تامین امنیت و خدمت‌رسانی به مردم بنیه اعتقادی کارکنان از اهمیت بالایی برخوردار است، بنابراین ان شاءالله بتوانیم در سال جاری همچون سال های قبل رهنمودهای مقام معظم رهبری (مدظله العالی) را عملیاتی کنیم.
بنابر اعلام پایگاه خبری پلیس، وی همچنین در دیدار با حضرت آیت الله العظمی جعفر سبحانی نیز در سخنانی اظهار داشت: همکارانم از ۲۵ اسفند ۱۴۰۰ تا پایان پانزدهم فروردین ۱۴۰۱ در آماده باش نوروزی قرار دارند.
وی افزود: برای این ایام جلسه شورای عالی ترافیک با حضور ریاست محترم جمهور تشکیل و تصمیمات خوبی صورت گرفته است، همچنین هماهنگی‌های لازم با دستگاه‌های مربوطه برای ایام نوروز انجام شده است.
فرمانده‌کل انتظامی کشور با بیان اینکه در نوروز امسال حجم سفرها نسبت به 2 سال گذشته بیشتر شده است تصریح کرد: گرچه ۵۰ درصد مسافرت‌ها در این ایام بیشتر شده اما خوشبختانه شاهد کاهش ۲۰ درصدی جانباختگان هستیم.
سردار اشتری افزود: با همکاری مردم تصادفات و تلفات کاهش محسوسی داشته اما حتی یک حادثه نیز زیاد است، پلیس تا پایان تعطیلات در آماده باش قرار داشته و توصیه ما به مردم این است که بازگشت سفر خود را به روزهای آخر موکول نکنند.
سردار اشتری با بیان اینکه در طول سال بیش از ۱۰۰ میلیون خدمت به مردم اعم از صدور گواهینامه، گذرنامه، کارت پایان خدمت و غیره ارائه می‌شود تصریح کرد: امسال موضوع هوشمند سازی پلیس و ارائه خدمت الکترونیکی را به صورت ویژه در دستور کار قرار دادیم تا شاهد سرعت و دقت بیشتری در امر خدمت رسانی به مردم باشیم.                           ",https://www.asriran.com/003UcZ
832693,۱۴۰۱/۰۱/۰۹,اجتماعی ,تعداد جانباختگان تصادفات جاده‌ای به 552 نفر رسید,بر اساس برآورد و اطلاعات پلیس راهور ۵۵ درصد از مسافران هنوز به شهر‌های خود بازنگشته‌اند.,"جانشین پلیس راهور ناجا گفت: متاسفانه آمار جانباختگان تصادفات جاده‌ای از روز ۱۵ اسفند تا صبح امروز به ۵۵۲ نفر رسید.
به گزارش خبرگزاری صداوسیما سردار حسینی در جلسه ستاد تسهیلات نورزی افزود: بر اساس برآورد و اطلاعات پلیس راهور ۵۵ درصد از مسافران هنوز به شهر‌های خود بازنگشته‌اند.                           ",https://www.asriran.com/003UcX
832694,۱۴۰۱/۰۱/۰۹,بین الملل,وضع حجاب خوب نیست؛ در مسافرت‌ها گویا آزادی بیشتری احساس می‌کنند / فضای مجازی پایگاه شیطان شده,""" فضای مجازی بلای مهم عصر و زمان ماست .""","آیت الله ناصر مکارم شیرازی از وضعیت حجاب در جامعه انتقاد کرد. 
 این مرجع تقلید شیعه مقیم قم این انتقاد را در دیدار فرمانده نیروی انتظامی مطرح کرد. فرمانده نیروی انتظامی با سفر به قم و حضور در دفتر آیت الله، با وی دیدار کرده است.
مکارم شیرازی مساله حجاب را از موارد مهم در سطح جامعه و به‌ویژه قم دانست و گفت: وضع حجاب در مجموع خوب نیست به خصوص در مسافرت‌ها که گویا آزادی بیشتری احساس می‌کنند، باید برای معضل بی حجابی راهکار ارائه داد.
وی در ادامه به ""معضل‌ها و مفاسد فضای مجازی"" اشاره کرد و گفت: همچنان که قبلا نیز گفته شد فضای مجازی بلای مهم عصر و زمان ماست و بسیاری از مفاسد، از فضای مجازی است و در واقع، فضای مجازی پایگاه شیطان شده است.
این مرجع تقلید شیعه با تاکید بر آموزش پرسنل و کادر اداری نیروی انتظامی به مسائل دینی و مذهبی گفت: اگر خدای ناکرده میان پرسنل نیروی انتظامی افراد ضعیف‌الایمانی باشند، باعث می‌شود تا به وظیفه خود کوتاهی کرده و به جایگاه نیروی انتظامی خدشه وارد شود.
به گزارش پایگاه اطلاع رسانی این مرجع تقلید، وی در دیدار سردار حسین اشتری فرمانده کل نیروی انتظامی کشور، همچنین تنوع در وظایف و تعداد بالای کادر را از علل اهمیت و سختی کار در نیروی انتظامی دانست و افزود: اینکه بتوان به تمام جنبه های نیروی انتظامی رسیدگی کرد، کار آسانی نیست اما بدون تردید با تلاش مؤثر واقع خواهد شد.
وی بازشدن دانشگاه‌ها و مدارس را ضروری دانست و گفت: با کم شدن بیماری کرونا باید هر چه زودتر دانش‌آموزان و دانشجویان در کلاس‌های درس شرکت کنند، ما در حوزه علمیه نیز اصرار داریم که درس ها به صورت حضوری برگزار شود.                           ",https://www.asriran.com/003UcY
832692,۱۴۰۱/۰۱/۰۹,ورزشی,ایران 2 - لبنان صفر,سردار آزمون در دقیقه ۳۶ برای تیم ملی ایران گلزنی کرد.,"ایران 2 - لبنان صفر ، این نتیجه مسابقه فوتبال امروز تیم های ملی دو کشور در مشهد بود.گل دوم ایران در دقیقه 72 و با ضربه علیرضا جهانبخش به ثمر نشست. گل نخست ایران هم با شوت سردار آزمون در دقیقه 36 نیمه اول ثبت شد.
شرح بازی
به گزارش ایسنا، تیم ملی ایران  تیم ملی فوتبال ایران از ساعت ۱۶ در ورزشگاه امام رضا (ع) میزبان لبنان بود که این دیدار با پیروزی 2 بر صفر ایران تمام شد. 
موقعیت‌های حساس
در دقیقه ۱۹، علیرضا جهانبخش با شوت از راه دور، دروازه لبنان را تهدید کرد که دروازه بان این تیم توپ را به صورت دراز کش دفع کرد.
گل: روی پاس در عمق زیبای محمدحسین کنعانی زادگان به داخل محوطه جریمه، سردار آزمون پشت سر مدافعان صاحب توپ شد و دروازه لبنان را باز کرد.
در دقیقه ۴۵، زین، بازیکن لبنان در موقعیت مناسبی قرار گرفت که شوت او با اختلاف اندک از بالای دروازه ایران به بیرون رفت.
ترکیب تیم ملی ایران: علیرضا بیرانوند، حسین کنعانی‌زادگان، مجید حسینی، صادق محرمی، امید نورافکن، سعید عزت‌اللهی (کارت زرد)، احمد نوراللهی، علی قلی زاده، اللهیار صیادمنش، علیرضا جهانبخش و سردار آزمون.
ترکیب تیم ملی لبنان: مصطفی مطر، ماهر صبرا، نور منصور ( حسین چیتوح ۱۲)، حسین زین، جوان اومری، محمدعلی الدهینی، هلال الحلوه، محمد حیدر (کارت زرد)، محمد قدوح (کارت زرد)، جهاد ایوب و حسین الدر.                           ",https://www.asriran.com/003UcW
832691,۱۴۰۱/۰۱/۰۹,اجتماعی ,عاملان آتش‌سوزی در پتروشیمی ماهشهر دستگیر شدند,متهمان در تحقیقات پلیس صراحتاً به آتش‌سوزی خودروهای مستقر در شرکت پتروشیمی ماهشهر اعتراف کردند.,"فرمانده انتظامی خوزستان از دستگیری اعضای باند عاملان آتش‌سوزی خودروهای مستقر در پارکینگ شرکت پتروشیمی ماهشهر توسط پلیس امنیت عمومی خبر داد.
سردار سید محمد صالحی با اعلام این خبر اظهار کرد: ۷ اسفندماه سال ۱۴۰۰ به دنبال وقوع یک فقره آتش‌سوزی عمدی در پارکینگ شرکت پتروشیمی راه‌آوران شهرستان ماهشهر که منجر به حریق ۱۱ دستگاه خودرو شده بود، موضوع به صورت ویژه در دستور کار پلیس امنیت عمومی قرار گرفت.
به گزارش ایسنا به نقل از پایگاه خبری پلیس، وی افزود: اکیپ‌های زبده پلیس امنیت عمومی استان خوزستان پس از بررسی ابعاد مختلف موضوع و رصد و پایش اطلاعاتی اعضای باند پنج نفره عاملان آتش‌سوزی خودروها را در شهرستان‌های ماهشهر و دیگر شهرستان‌های استان شناسایی و با هماهنگی مرجع قضائی در چند عملیات منسجم و ضربتی آن‌ها را دستگیر کردند.
سردار صالحی با بیان اینکه در بازرسی از مخفیگاه‌های متهمان سلاح، مهمات غیرمجاز و مقایر قابل توجهی اموال مسروقه شرکت کشف شد، افزود: متهمان در تحقیقات پلیس صراحتاً به آتش‌سوزی خودروهای مستقر در شرکت پتروشیمی ماهشهر اعتراف کردند.                           ",https://www.asriran.com/003UcV
832689,۱۴۰۱/۰۱/۰۹,سیاست خارجی,روایت واشنگتن پست از جدال ناکام فرمانده آمریکایی با ایران,مکنزی با وجودی که در دوران خود عملیات ترور شهید قاسم سلیمانی را اجرا کرده، اما معتقد بود آمریکا باید با حضور منطقه ای ایران به سازگاری برسد,"روزنامه واشنگتن پست آمریکا همزمان با بازنشستگی ژنرال آمریکایی"" کنت فرانک مکنزی"" از فرماندهی مرکزی نیروهای آمریکایی در منطقه (سنتکام) در مطلبی به قلم ""دیوید ایگناتیوس"" ستون نویس خود، نوشت: مکنزی در ماموریت مهار ایران در منطقه ناکام ماند و ایران همچون 3 سال پیش همچنان اولویت نخست و تهدید جدی سنتکام در منطقه باقی مانده است.
   به گزارش عصرایران، این ستون نویس 72 ساله واشنگتن پست در مطلب خود نوشت:
   وقتی ژنرال مکنزی در سال 2019 به ریاست ""سنتکام"" رسید، نگرانی اصلی او ایران بود. اکنون که او دوران فرماندهی خود را در اول آوریل به پایان می رساند، ایران همچنان اولویت نخست سنتکام است. مکنزی خود در این باره معتقد است که درس پایدار دوران ماموریت او برای منطقه این است که ""ایران سرجایش هست و جایی نمی رود.""
   قدرت آمریکا در خاورمیانه طی 3 سال فرماندهی مکنزی بر نیروهای آمریکایی در منطقه کاهش یافت. ایالات متحده از طولانی ترین جنگ خود در افغانستان خارج شد و شرکای سنتی مانند عربستان سعودی و امارات متحده عربی شروع به روی برگرداندن از آمریکا کرده اند. اما قدرت ایران همچنان مثل گذشته ثابت مانده است.   مکنزی یکی از شاهین‌های پنتاگون علیه ایران بوده است و او دستور کشتن (ترور شهید) قاسم سلیمانی، رهبر سپاه قدس ایران را در ژانویه 2020 اجرا کرد. اما او هفته گذشته به من گفت که وقتی مسئولیت نظامی منطقه را تحویل می‌دهد، متقاعد شده است که "" آمریکا باید در آینده با حضور ایران در محیط منطقه به یک سازگاری دست یابد."" با حرکت دولت بایدن به سمت احیا برجام، احتمالا مرکزیت تهران در منطقه بیش از پیش هم افزایش خواهد یافت.
  بازنشستگی مکنزی در این هفته فرصتی برای تامل در جایگاه آمریکا در خاورمیانه پس از خرج کردن خون و ثروت زیادی در طی دهه‌ها در نقش پلیس منطقه است. پاسخ صادقانه این است که ایالات متحده در بسیاری از مواقع منابع خود را در این منطقه هدر داده و سعی در حفظ وضعیت موجود دارد که ذاتا ناپایدار بوده است.  با وجودی که کشورهایی مانند عربستان سعودی و امارات، اکنون با چین در حال معاشقه هستند، اما همزمان کشورهای عربی خلیج (فارس) به صورت مخفیانه به اسراییل روی آورده اند تا دفاع هوایی منطقه ای علیه ایران را هماهنگ کنند. تسهیل این مشارکت مخفی ممکن است مهمترین دستاورد دوران مکنزی باشد.
  من با مکنزی چندین سفر به منطقه انجام دادم و در طی این سفرها اغلب با او صحبت کردم و توانستم شناختی از وضعیت و موقعیت آمریکا در منطقه به دست آورم.
عکس آرشیوی/سنتکام

   دو رییس جمهوری که مکنزی در دوران آنها فرمانده سنتکام بود (ترامپ و بایدن)، برخلاف توصیه او و سایر فرماندهان نظامی، خواستار خروج سریع نیروهای آمریکایی از افغانستان بودند. وظیفه او این بود که بر آن عقب نشینی آشفته در ماه اوت گذشته (مرداد 1400) نظارت کند - و بدون شروع هیچ جنگ جدیدی، ایران و سایر دشمنان آمریکا را در منطقه مهار کند.
  اولین سفر من با مکنزی در ژوئیه 2019 بود. ما از عربستان سعودی بازدید کردیم زیرا ایالات متحده در حال نصب سیستم های جدید دفاع ضدموشکی ""پاتریوت"" برای محافظت از این پادشاهی بود. ما شاهد مدرنیزاسیون حیرت انگیز جامعه عربستان بودیم - هرگز نمی توانستم تصور کنم نوازندگان خیابانی و زنان بی حجاب در جده گردش می کردند. اما چهره سرکوبگر ولیعهد ""محمد بن سلمان"" در پس زمینه پنهان بود. به عنوان مثال، با ژنرال ""فهد بن ترکی"" که در آن زمان فرمانده نیروهای سعودی در یمن و یک ستاره در حال ظهور در ارتش سعودی بود، یک ناهار مجلل خوردیم. یک سال بعد او به دستور محمد بن سلمان ولیعهد سعودی به اتهام خیانت دستگیر و روانه زندان شد.
   ایران در طول سفر ما، نفتکشی را در خلیج فارس توقیف کرد و من به همراه مکنزی به سمت یک کشتی جنگی ایالات متحده در خلیج (فارس) رفتیم که به تازگی یک حمله پهپادی از ناحیه ایران را خنثی کرده بود. پیام مکنزی به نیروهای آمریکایی این بود که خونسردی خود را حفظ کنید و از درگیری مستقیم نظامی (با ایران) خودداری کنید. در جریان این بازدید مکنزی ‌به من و روزنامه‌نگاران دیگری که همراه بودند، گفت: ایران ""در تلاش بود تا قصد و تعهد ما را بسنجد.""
   مکنزی ترجیح داد قدرت نظامی آمریکا را نشان دهد اما سعی کند از آن استفاده نکند.
   ژانویه بعد، با ادامه تهدیدهای ایران، مکنزی آنچه را که احتمالا قوی ترین نمایش قدرت ایالات متحده در برابر ایران از زمان انقلاب 1979 بود، توصیه کرد - حمله هواپیمای بدون سرنشین که ژنرال قاسم سلیمانی را کشت. (ترور کرد) مکنزی در مصاحبه ای به من گفت که ایالات متحده اطلاعاتی در اختیار داشت که سلیمانی در حال برنامه‌ریزی حملات جدیدی است که می‌تواند آمریکایی‌ها را در عراق بکشد.
   این حمله با واکنش تند ایران مواجه شد: یک حمله موشکی دقیق به پایگاه هوایی ""الاسد"" عراق که قرار بود آمریکایی‌ها را بکشد، انجام شد و اگر اطلاعات اخطار اولیه به نیروهای آمریکایی حاضر در پایگاه نمی رسید تا به پناهگاه ها بروند، چه بسا که نیروهای بی شمار آمریکایی در این حمله موشکی کشته می شدند.
  این اقدام تلافی جویانه دقت موشک های ایران و تهدیدی که برای منطقه ایجاد می کند را نشان داد. اما مکنزی استدلال می‌کند که اثر خالص حمله پهپادی به (شهید) قاسم سلیمانی این بود که بازدارندگی آمریکا در برابر ایران را تقویت کرد.
عکس آرشیوی/ سنتکام

  یکی دیگر از موفقیت های نظامی در طول دوران مکنزی نبرد علیه داعش در سوریه بود. ما در سال 2019 به کوبانی سفر کردیم تا با ژنرال "" مظلوم عبدی"" شریک ایالات متحده در آن جنگ، دیدار کنیم. کردها اطلاعات مهمی را ارایه کردند که به نیروهای مکنزی اجازه داد تا ""ابوابراهیم الهاشمی القریشی""، رهبر داعش را در ماه فوریه هدف قرار دهند و بکشند، عملیات کلیدی دیگری که در طول سفر ما به همراه مکنزی با موفقیت انجام شد.
   به نظر می رسد که عقب نشینی آشفته آمریکا از افغانستان نشان دهنده کسوف قدرت ایالات متحده در خاورمیانه است. مطمئنا این همان چیزی است که سعودی ها و اماراتی ها آن را درک کردند. اما در حالی که مکنزی سمت فرماندهی سنتکام را ترک می‌کند، نیروهای نظامی ایالات متحده در عراق، سوریه، مصر، بحرین و کویت باقی می‌مانند - بدون در نظر گرفتن عربستان سعودی و امارات. خاورمیانه همچنان برای آمریکا یک ""عادت وابسته"" است که به نظر می رسد نه ایالات متحده و نه دوستان بی ثباتش قادر به ترک آن نیستند.                           ",https://www.asriran.com/003UcT
832688,۱۴۰۱/۰۱/۰۹,عمومی,یک خودروی ایرانی، ماشین پلیس ارمنستان (عکس),در شبکه‌های اجتماعی تصویری از یک دستگاه سمند مورد توجه قرار گرفته است. این خودرو که به عنوان ماشین پلیس ارمنستان استفاده شده برای عدهکای از هموطنان مایه افتخار بوده. البته عده‌ای هم دلیل استفاده از سمند را وضعیت اسفناک اقتصادی ارمنستان و کمک‌های ایران دانسته‌اند و به شکست این کشور در مقابل آذربایجان اشاره کرده‌اند.,,https://www.asriran.com/003UcS
832686,۱۴۰۱/۰۱/۰۹,سیاسی,رئیسی: به حساب زمین‌خواران در پردیس برسید,به حساب زمین‌خواران در پردیس برسید و جلوی زمین‌خواری با جدیت بایستید تا امکان توسعه پارک علم و فناوری و شهرک های صنعتی در این شهرستان وجود داشته باشد.,"رئیس‌جمهور با تاکید بر ضرورت تکمیل زیرساخت‌های شهرستان پردیس و توسعه کمی و کیفی پارک علم و فناوری و شهرک نخبگان در این منطقه، اظهار داشت: هم شهرستان پردیس و هم پارک علم و فناوری آن با هدف‌گذاری و برنامه‌ریزی مناسب می‌تواند به منطقه موثر و مفیدی برای تهران تبدیل شود.به گزارش ایسنا، آیت‌الله سیدابراهیم رئیسی روز سه‌شنبه در جلسه شورای اداری شهرستان پردیس، ضرورت ایجاد شهرک‌ نخبگان را در کنار توسعه کمی‌وکیفی پارک علم‌وفناوری پردیس مورد تاکید قرار داد و گفت: برنامه‌ریزی در این زمینه می‌تواند در زمینه اشتغال نخبگان و تامین محل سکونت مناسب برای آنها، به مدل شایسته‌ای در کشور تبدیل شود.رئیس‌جمهور افزود: پردیس از این ظرفیت برخوردار است که به مهمترین پارک علم و فناوری همراه با شهرک‌ نخبگانی تبدیل شود. رئیسی در ادامه با اشاره به مشکلات شهرستان پردیس در حوزه زیرساختی اظهار داشت: زیرساخت‌های پردیس متناسب با جمعیت این شهرستان توسعه پیدا نکرده است، لذا ضرورت دارد ابتدا شناخت کاملی از وضعیت موجود این شهرستان به دست آید و سپس با هدف‌گذاری مناسبی برای رسیدن به وضعیت مطلوب تلاش شود.رئیس‌جمهور که در بازدید از پردیس در گفت‌وگوی چهره‌به‌چهره با مردم در جریان مشکلات این شهر قرار گرفته بود، در ادامه گفت: زیرساخت‌های شهری در پردیس از جمله آب، برق، گاز و فاضلاب لازم است با اولویت توسط دستگاههای متولی پیگیری و حل و فصل شود.
مشکل زمین‌خواری دیگر محور سخنان رئیس‌جمهور در جلسه شورای اداری شهرستان پردیس بود. رئیسی در این زمینه با تاکید بر اینکه نباید هیچ‌گونه کوتاهی در برخورد با زمین‌خواری انجام شود، خطاب به دستگاه‌های مسئول در حوزه مبارزه با زمین‌خواری، تاکید کرد: به حساب زمین‌خواران در پردیس برسید و جلوی زمین‌خواری با جدیت بایستید تا امکان توسعه پارک علم و فناوری و شهرک های صنعتی در این شهرستان وجود داشته باشد.
رئیس‌جمهور افزود: اجازه ندهید سوداگران زمین‌ها تصاحب و آن را به ابزار سودجویی و کسب مال نامشروع تبدیل کنند. رئیسی همچنین با تاکید بر لزوم توجه به مسائل زیست محیطی در شهرستان پردیس گفت: قواعد محیط زیست حتما باید رعایت شود، چرا که توسعه اقتصادی فرع بر حفظ محیط زیست است اما این قاعده به این معنا نیست که برداشت مخدوش یک کارشناس، مانع توسعه صنعتی و فناورانه در کشور شود.
رئیس‌جمهور در بخش دیگری از سخنان خود با بیان اینکه در مسکن‌سازی پردیس عقب‌ماندگی جدی وجود دارد که باید سریعاً جبران شود، اظهار داشت: وقفه هشت ساله در تکمیل و تحویل واحدهای مسکونی تعهد شده، مردم و متقاضیان مسکن را نگران کرده است که لازم است این عقب‌ماندگی‌ها خصوصا مشکلات ۱۴ هزار نفری که چشم‌انتظار تکمیل واحدهای مسکونی خود هستند، سریعاً جبران شود.
رئیسی خاطرنشان کرد: دولت مصمم است در نهضت ملی ساخت مسکن ۴ میلیون واحد مسکونی را در طول ۴ سال بسازد و اقدامات لازم در این زمینه آغاز شده است. ضمن اینکه در کنار آن تکمیل فازهای نیمه کاره و ناقص پیشین و تکمیل زیرساخت‌های شهری نیز با اولویت پیگیری خواهد شد.
رئیس‌جمهور احداث واحدهای مسکونی در ارتفاعات را دارای هزینه بیشتر و استحکام کمتر دانست و اظهار داشت: آیا لازم است که بلوک‌های مسکونی حتما در ارتفاعات ساخته شود؟ این کار ضمن اینکه هزینه‌ها را افزایش می‌دهد استحکام واحدهای مسکونی را پایین می‌آورد لذا ضرورت دارد برای جایگزینی این نوع سبک خانه‌سازی فکری شود. البته خانه‌های نیمه کاره و نیمه سازی که وجود دارد لازم است به طور کامل تکمیل شود.
رئیسی در ادامه به بازدید از بیمارستان انصار الغدیر اشاره کرد و گفت: این بیمارستان از جمله نیازمندی‌های مردم این منطقه است که باید حداکثر ظرف شش ماه تکمیل و به بهره‌برداری برسد و به موازات تکمیل بنا و توسعه عمرانی این بیمارستان باید تجهیزات آن تامین و کادر درمانی لازم جذب شود.                           ",https://www.asriran.com/003UcQ
832684,۱۴۰۱/۰۱/۰۹,اقتصادی,تست محصولات خودروسازی فردا موتوز تمدید شد (+جزئیات),در 8 روز اول سال، این رویداد در استانهاي شمالي و در مقاصد گردشگری برگزار و مورد استقبال علاقمندان قرار گرفت و همین مورد نیز باعث تمدید زمان تا انتهای تعطیلات نوروز شد,"در پی استقبال علاقمندان محصولات فردا موتورز از تست خودروهای این گروه، تست درایو خودروهای FMC تمدید شد.
در کارشوهای نوروزي شركت فردا موتورز كه سه محصول اين خودروساز به نمایش در آمده است، امکان تست درایو این خودروها نیز وجود دارد.

محمدرضا آریان نژاد، مدیر بازاریابی فردا موتورز، درخصوص این رویداد گفت: برگزاری رويدادهاي مشابه در شهرهای مختلف از برنامه های مهم خودروسازی فرداست تا کسانی که علاقمند به خرید محصولات این گروه هستند، پیش از خرید با تست خودرو مورد نظر خود، با خیال آسوده تصمیم گرفته و خودرو موردنظر خود را خريداري كنند.
این برنامه ها از سال گذشته نیز برای هموطنان فرصت کافی جهت بررسی خودرو را فراهم كرده و فردا موتورز برای تسهیل فرایند خرید مشتریان تصمیم به اجرای مجدد این رویداد در فرصت های پیش رو و در شهرهاي مختلف ايران کرده است.

مدیر بازاریابی فردا موتورز افزود: در 8 روز اول سال، این رویداد در استانهاي شمالي و در مقاصد گردشگری برگزار و مورد استقبال علاقمندان قرار گرفت و همین مورد نیز باعث تمدید زمان تا انتهای تعطیلات نوروز شد و پس از تعطیلات نیز به مرور مقاصد دیگری انتخاب خواهد شد تا این فرصت برای تمامی هم میهنان ایجاد شود.

آریان نژاد با اشاره به استقبال مخاطبان از این رویداد و ازدحام علاقمندان جهت تست خودروها، گفت: از افرادی که علاقمند به تست خودروهای فردا موتورز هستند و تا پایان تعطیلات در استانهاي شمالي حضور دارند می خواهیم تا با ارسال پیام به صفحات مجازی فردا موتورز به همکاران ما در عاملیت هاي فروش و خدمات پس از فروش کمک کنند تا با ثبت نوبت این عزیزان برنامه تست را با نظمی درخور مشتریان انجام دهند.

او در پایان ضمن تشکر از همراهی مشتریان و علاقمندان به محصولات این گروه خودروسازی، گفت: فردا موتورز به زودی برنامه های متنوع خود را در سال 1401 را آغاز و با محصولات جديد و شرايط مناسب فروش ، تجربه جديدي را براي مشتريان برند فردا فراهم خواهد آورد .
                            ",https://www.asriran.com/003UcO
832685,۱۴۰۱/۰۱/۰۹,اقتصادی,نحوه فعالیت صنوف در ماه رمضان / ممنوعیت فعالیت رستوران‌ها تا اذان,اماکن مختلفی از جمله بستنی فروشی‌ها، آبمیوه فروشی‌ها، رستوران، فست‌فودها باید فعالیت خود را به بعد از اذان مغرب موکول کنند.,"رییس پلیس نظارت بر اماکن تهران در آستانه ماه مبارک رمضان درباره چگونگی فعالیت صنوف در ایام روزه‌داری، گفت: فعالیت اماکنی نظیر بستنی فروشی‌ها، آبمیوه فروشی‌ها، رستوران، فست‌فودها تا اذان مغرب ممنوع است و برای اینکه بتوانند تا اذان صبح فعالیت داشته باشند نیاز به بررسی محیط و صدور مجوز است.
به گزارش ایسنا، سرهنگ مرادیان - رییس پلیس نظارت بر اماکن تهران درباره فعالیت واحدهای صنفی متفاوت در ماه مبارک رمضان گفت: با توجه به ابلاغیه‌ای که از سوی پلیس نظارت براماکن تهران صادر شده است، اماکن مختلفی از جمله بستنی فروشی‌ها، آبمیوه فروشی‌ها، رستوران، فست‌فودها باید فعالیت خود را به بعد از اذان مغرب موکول کنند و فعالیت آن‌ها طی روز جهت حفظ حرمت ماه مبارک رمضان ممنوع است.
وی درباره مراکز خدمات بیمارستانی و مراکز بین راهی گفت: برای فعالیت مرکز بین راهی و بیمارستانی مجوز صادر می‌شود تا بتوانند فعالیت کنند.
مرادیان در عین حال با بیان اینکه وظیفه است تا در پایانه‌های مسافربری از مسافران پذیرایی شود، ادامه داد: پذیرایی از مسافران و فعالیت رستوران ها و مراکز خدماتی باید به صورت بیرون‌بر باشد تا حرمت ماه مبارک رمضان حفظ شود و بدین منظور دستورالعمل های خاصی ارائه شده است.
رییس پلیس نظارت بر اماکن تهران ضمن تاکید مجدد بر اینکه فعالیت بعضی از واحدهای صنفی تا اذان مغرب ممنوع است، اظهار کرد: باید این اصناف فعایت خود را به بعد از اذان مغرب موکول کنند و برای فعالیت تا اذان صبح هم باید محل مورد نظر بررسی شده و باتوجه به نیاز مردم مجوز مخصوص ماه رمضان برای آن‌ها صادر می‌شود.
مرادیان در پایان در پاسخ به این سوال که آیا سوپرمارکت‌ها و فروشگاه‌ها می‌توانند شیوه فعالیت عادی خود را داشته باشند یا خیر، گفت: سوپرمارکت‌ها و فروشگاه‌ها می‌توانند به فعالیت عادی روزانه خود ادامه دهند.                           ",https://www.asriran.com/003UcP
832683,۱۴۰۱/۰۱/۰۹,ورزشی,حضور ۲ هزار نفری زنان در بازی ایران - لبنان/ تعدادی از زنان پشت درب ماندند,حدود ۲ هزار بانوی ایرانی با تهیه بلیت دیدار ایران و لبنان، در ورزشگاه امام رضا (ع) حاضر شدند و در جایگاه مخصوص بانوان در طبقه اول این ورزشگاه، مستقر شدند.,"پس از کش و قوس‌های زیاد، سرانجام تعدادی از بانوان موفق شدند برای تماشای دیدار ایران و لبنان، در ورزشگاه امام رضا(ع) حضور پیدا کنند.
به گزارش ایسنا، در حالی که حضور بانوان در آخرین دیدار تیم ملی در مقدماتی جام جهانی ۲۰۲۲ قطر برابر لبنان در هاله‌ای از ابهام بود، بالاخره بانوان موفق شدند در ورزشگاه امام رضا(ع) مشهد حضور پیدا کنند و شاهد دیدار شاگردان اسکوچیچ برابر لبنان باشند.
حدود ۲ هزار بانوی ایرانی با تهیه بلیت دیدار ایران و لبنان، در ورزشگاه امام رضا (ع) حاضر شدند و در جایگاه مخصوص بانوان در طبقه اول این ورزشگاه، مستقر شدند. برای این دیدار ۱۲۵۰۰ بلیت فروخته شده بود که ۲ هزار بلیت آن برای بانوان بود.
تا ساعاتی قبل از شروع دیدار ایران و لبنان، حضور بانوان در ورزشگاه امام رضا(ع) مشخص نبود و گفته شده بود بانوان اجازه ورود به ورزشگاه را ندارند اما پس از این که تعدادی از بانوان موفق شدند از سایت بلیت‌فروشی بلیت تهیه کنند و مقابل درب ورزشگاه حاضر شوند، نهایتا مجوز حضور آن‌ها در استادیوم امام رضا(ع) صادر شد.
البته یک سری از بانوانی که از سایت بلیت‌فروشی بلیت تهیه کرده‌اند، هنوز مقابل درب استادیوم هستند و موفق به حضور در ورزشگاه نشده‌اند.
دیدار ایران و لبنان از ساعت ۱۶ در ورزشگاه امام رضا(ع) برگزار می‌شود.                           ",https://www.asriran.com/003UcN
832682,۱۴۰۱/۰۱/۰۹,ورزشی,بازی ایران و لبنان/ مسئولان هنوز اجازه ورود زنان به ورزشگاه را نداده‌اند,برخی از تماشاگران خانم عنوان می‌کنند که ورود بانوان به استادیوم نامشخص است، اما برخی دیگر از تماشاگران خانم می‌گویند که ورود آنان به استادیوم در نیم ساعت مانده به آغاز بازی برنامه‌ریزی شده است.,"تعدادی از زنان با خریداری بلیت بازی ایران و لبنان مقابل ورزشگاه امام رضا (ع) مشهد حضور دارند اما مسئولان هنوز اجازه ورود آن‌ها به ورزشگاه را نداده‌اند.
به گزارش ایسنا، عده‌ای از تماشاگران خانم دیدار ایران و لبنان که روز گذشته از سایت فدراسیون فوتبال بلیط تهیه کرده‌اند در کمتر از ۲ ساعت مانده به آغاز بازی برای ورود به ورزشگاه دچار مشکل و سردرگمی شده‌اند.
برخی از تماشاگران خانم عنوان می‌کنند که ورود بانوان به استادیوم نامشخص است، اما برخی دیگر از تماشاگران خانم می‌گویند که ورود آنان به استادیوم در نیم ساعت مانده به آغاز بازی برنامه‌ریزی شده است.
 

در فاصه ۱ ساعت تا آغاز بازی ایران و لبنان، حدودا ۲ هزار هوادار تیم ملی ایران در ورزشگاه حضور دارند.
نکته جالب توجه اینکه هیچ‌یک از هواداران تیم ملی، فاصله‌گذاری اجتماعی ویژه شرایط کرونایی را رعایت نکرده‌اند.                           ",https://www.asriran.com/003UcM
832681,۱۴۰۱/۰۱/۰۹,اقتصادی,نرخ بیمه شخص ثالث پراید: 2 میلیون و 700,مردم اگر در سال گذشته بیمه نامه خریده باشند کماکان با همان بیمه نامه و براساس همان تعهد می‌توانند مبالغ بیمه را دریافت کنند و شرکت‌های بیمه هم از امروز براساس نرخ جدید دیه مبالغ را به بیمه گذاران پرداخت می‌کنند.,"مدیر کل برنامه ریزی و امور فنی بیمه مرکزی گفت: نرخ بیمه شخص ثالث پراید و پیکان اعلام شد.
عباسیان فر گفت: ساعتی قبل نرخ نامه‌های جدید براساس نرخ دیه سال ۱۴۰۱ را به شرکت‌های بیمه‌ای ابلاغ کردیم و هم اکنون نرخ بیمه شخص ثالث برای سواری پیکان و پراید که در مقابل سایر ناوگان سواری حق بیمه کمتری دارند حدود ۲ میلیون و ۷۰۰ هزار تومان است و بیمه گذاران با توجه به سوابقی که هر فردی دارد بین ۳۰ تا ۴۰ درصد تخفیف برای افراد قائل می‌شوند.
به گفته مدیر کل برنامه ریزی و امور فنی بیمه مرکزی طبق قانون هر کسی در سال گذشته بیمه نامه‌ای خرید باشد، نیازی به الحاقیه جدید ندارد و و مردم اگر در سال گذشته بیمه نامه خریده باشند کماکان با همان بیمه نامه و براساس همان تعهد می‌توانند مبالغ بیمه را دریافت کنند و شرکت‌های بیمه هم از امروز براساس نرخ جدید دیه مبالغ را به بیمه گذاران پرداخت می‌کنند.
دیروز قوه قضائیه نرخ دیه کامل را ۶۰۰ میلیون تومان اعلام کرد که در مقایسه با سال گذشته رشد ۲۵ درصدی داشته و بیمه مرکزی هم برای آنکه فشار چندانی به مردم وارد نشود، حق بیمه را در شورای عالی بیمه ۲۱ درصد افزایش داده است.                           ",https://www.asriran.com/003UcL
832680,۱۴۰۱/۰۱/۰۹,ورزشی,اعلام ترکیب ایران مقابل لبنان,اسکوچیچ در فاصله یک ساعت تا برگزاری دیدار تیم ملی فوتبال ایران مقابل لبنان، اسامی بازیکنان مدنظر خود برای این بازی را اعلام کرد.,"دراگان اسکوچیچ ترکیب تیم ملی ایران مقابل لبنان را اعلام کرد.
به گزارش ایسنا، دراگان اسکوچیچ در فاصله یک ساعت تا برگزاری دیدار تیم ملی فوتبال ایران مقابل لبنان، اسامی بازیکنان مدنظر خود برای این بازی را اعلام کرد.
ترکیب تیم ملی ایران: علیرضا بیرانوند، حسین کنعانی‌زادگان، مجید حسینی، صادق محرمی، امید نورافکن، سعید عزت‌اللهی، احمد نوراللهی، علی قلی زاده، اللهیار صیادمنش، علیرضا جهانبخش و سردار آزمون.                           ",https://www.asriran.com/003UcK
832679,۱۴۰۱/۰۱/۰۹,عمومی,گاف عجیب اکانت رسمی وزارت دفاع اوکراین (فیلم),"اکانت رسمی وزارت دفاع اکراین با انتشار ویدیویی از بازی آرما3 مدعی شد پدافند این کشور  چهار فروند هلی کوپتر روسی را در خرسون سرنگون کرده است!

جالی اینجاست که نوع هلی کوپترهای سرنگون شده را نیز اعلام کرده و نوشته که از نوع کاموف 52 بوده اند./پارتیزان",کد ویدیو  دانلود    فیلم اصلی                                     ,https://www.asriran.com/003UcJ
832676,۱۴۰۱/۰۱/۰۹,بین الملل,شعار الله اکبر نظامیان روسیه در اوکراین (فیلم),"لشکر چچنی ها بخشی از عملیات تصرف ماریوپول اوکراین اوکراین را بر عهده دارند.

جمهوری چچن یکی از مناطق خودمختار  روسیه به مرکزیت گروزنی است و اکثر جمعیت آن را مسلمانان تشکیل می دهند.",کد ویدیو  دانلود    فیلم اصلی                                     ,https://www.asriran.com/003UcG
832678,۱۴۰۱/۰۱/۰۹,فرهنگی/هنری,موقعیت مهدی یا موقعیت هادی,اما آنچه از آب در آمده سیاه مشقی است که چیزی بر یاد شهید باکری در ذهن و دل ما نمی افزاید.,"جواد رنجبر درخشیلر  - جنگ هشت ساله عراق با ایران دو جنبه دارد. بعد نخستین آن که ملی و عمومی است به نام دفاع مقدس نامی شده و بعد دوم بحث های بی پایان نظامی و سیاسی است در چگونگی اداره جنگ و تاریخ آن و سهم افراد در موفقیت ها و شکست ها.
بعد اول مبانی اسطوره ای و فرهنگی و حیثیتی دارد و بعد دوم تاریخی و تجربی است. در اولی شهادت و وطن کلیدواژه های اصلی است،در دومی آمارها و احتمالات تاکتیکی و استراتژیک. 
پس از سی سال از پایان جنگ هنوز کاری مهم در سینما و نمایش برای نمایش ابعاد ملی و اسطوره ای دفاع مقدس نشده است. روایت باشکوه خرمشهر و یاد شهدا هنوز در هیچ فیلمی چنان نیامده که تماشاگر را از صندلی بلند کند و در ذهن او خاطره ای باشکوه و شیرین بسازد. 
انتظار می رفت فیلم موقعیت مهدی که نخستین حضور شهید باکری در سینما بود چنین فیلمی باشد و یاد آن شهید عزیز را به یک ارزش ملی و میهنی تصویری تبدیل کند. آیا چنین شده است؟ 
فیلم موقعیت مهدی نوشته و ساخته آقای هادی حجازی فر نه فیلمی در حد و اندازه سینمای ایران است و نه در حد شهید مهدی باکری و برادر ایشان شهید حمید باکری.
فیلمنامه کاملا گسیخته و شلخته است. اپیزودیک شدن فیلمنامه نشان می دهد نویسنده به موضوع تسلط نداشته و ضعف خود را در یک روش تکنیکی کاملا نامناسب پنهان کرده است. کدام فیلم حماسی و اسطوره ای و تاریخی را سراغ دارید که اپیزودیک باشد؟ این روش مناسب فیلم های مستند و تحلیلی اجتماعی است. 
افزون بر روش نامناسب فیلمنامه نویسی نام هایی که برای اپیزودها انتخاب شده دم دستی و گاه مثل نام اپیزود آخر (لباس های خیس) عجیب و نامناسب است. 
مشکل فیلم فقط فیلمنامه نیست. فیلم از شخصیت پردازی بی بهره است. شخصیت عظیم الشان شهیدان باکری چند لایه، حماسی، ملی و بسیار عمیق است. فیلم تقریبا هیچ یک از جنبه های شخصیتی شهیدان را نمی تواند نشان بدهد. به تبع شخصیت پردازی ضعیف بازی ها ضعیف و تصنعی است. هادی حجازی فر شهید مهدی باکری را باور نکرده و تا پایان فیلم فقط هادی حجازی فر را می بینیم نه مهدی باکری را.
نماهای ایستا و بسته فیلم حتی در میدان جنگ و ضرباهنگ کند فیلم کمکی به برانگیختن و احساس تماشاگر و همذات پنداری با شخصیت شهید باکری نمی کند. بیشتر ملال آور است، و انگار کارگردان نمی داند چه می خواهد بکند. حتی صحنه های معدود تاثیرگذار فیلم همانند صحنه پیکر شهید حمید باکری با قطع نامناسب به زمین فوتبال و بازی بچه ها مثل آب سردی است که بر سر تماشاگر می ریزد. 
صحنه های تاثیرگذار فیلم مثل صحنه گفتگوی شهید باکری با همسرش در داخل خودرو در جاده و یا صحنه گریه خواهر شهیدان به این دلیل که رها می شوند در بافت فیلم جا نمی افتند. این صحنه ها در هر فیلمی می توانست باشد. آنچه این صحنه و مثلا صحنه بار بردن شهید در اسباب کشی را تاثیرگذار و معنی دار می کرد صحنه های رشادت و پهلوانی شهید در میدان نبرد بود که متاسفانه جایش در فیلم خالی است. تنها دو بار شهید مهدی باکری دست به آر پی جی می برد که بار دوم شهید می شود. صحنه بردن پیکر شهید به قایق صحنه ای نازیبا و حتی موهن است. در قایق هم تصویر پیکر شهید بسیار نامناسب است و دریغ از ذره ای احترام.
فیلم درباره شهید مهدی باکری باید یک اثر ملی و میهنی شورانگیز و اسطوره ای ارزشمند باشد. چنین فیلمی باید نشان می داد که چگونه یک مهندس باهوش به یک فرمانده جنگ تبدیل شد؟ چگونه مردی از ارومیه به خوزستان سپه کشید و چگونه به نمادی از دفاع مقدس تبدیل شد؟ چگونه آذری ترک زبان با خوزستانی عرب زبان به زبان فارسی هماهنگ می شدند و در برابر دشمن می ایستادند؟ 
اما آنچه از آب در آمده سیاه مشقی است که چیزی بر یاد شهید باکری در ذهن و دل ما نمی افزاید.
شهید باکری در فیلم موقعیت مهدی شخصیت متوسطی است که کارگردان گاه او را به بن بست رسیده ای تصویر می کند که بی اختیار مخاطب را یاد تحلیل های جنگ شبکه بی بی سی فارسی می اندازد.
ای کاش فیلم ساختن درباره قهرمانان جنگ به افراد حرفه ای سینما سپرده شود. کسانی که ابعاد ملی و حیثیتی و اسطوره ای نمادهای فرهنگی را بدانند. حق این شهدا را در جامعه به درستی ادا نکرده ایم دست کم در سینما و هنر ادا کنیم.                           ",https://www.asriran.com/003UcI
832677,۱۴۰۱/۰۱/۰۹,اقتصادی,آمار بانک مرکزی از چک‌‌های برگشتی,نسبت تعداد و ارزش چک های برگشتی به مبادله شده در این ماه به ترتیب برابر با 9 درصد و 12 درصد بوده است.,"آمار چک های مبادله شده در بهمن 1400 نشان می دهد که در این ماه به طور متوسط، از هر 100 فقره چک 9 فقره و از هر 100 میلیون چک 12 میلیون برگشت خورده که نسبت به مدت مشابه سال قبل بهبود یافته است.به گزارش فارس بنابر جدیدترین گزارش بانک مرکزی که مطابق روند هر ماه، آمار چک های مبادله شده را منتشر کرده است، در بهمن سال 1400 در مجموع 6.3 میلیون فقره چک به ارزش 265.9 هزار میلیارد تومان مبادله شد که از این میان، 567 هزار فقره چک به ارزش 32.2 هزار میلیارد تومان برگشت خورده است.
بنابراین، نسبت تعداد و ارزش چک های برگشتی به مبادله شده در این ماه به ترتیب برابر با 9 درصد و 12 درصد بوده است.
همچنین در ماه دی پارسال نیز در مجموع 6.5 میلیون فقره چک به ارزش 269.7 هزار میلیارد تومان مبادله شده بود که سهم چک های برگشتی برابر با 553 هزار فقره به ارزش 30.5 هزار میلیارد تومان بوده است.
از این رو در دی 1400 نسبت تعداد و ارزش چک های برگشتی به مبادله شده به ترتیب برابر با 8.5 درصد و 11.3 درصد بوده است.
مقایسه آذر و دی سال 1400 مشخص می کند نسبت تعداد چک های برگشتی به مبادله شده 6 درصد افزایش یافته و نسبت ارزش چک های برگشتی به مبادله شده نیز با افزایش 6.2 درصدی همراه بوده است.
همچنین آمار مربوط به یک سال منتهی به بهمن ماه سال 1400 نیز نشان می دهد که در این بازه زمانی، در مجموع 84.1 میلیون فقره چک به ارزش 2713.3 هزار میلیارد تومان مبادله شده که میزان چک های برگشتی به اندازه 7.566 میلیون فقره به ارزش 327.3 هزار میلیارد تومان بوده است؛ از این رو نسبت تعداد و ارزش چک های برگشتی به مبادله شده برابر با 8.9 درصد و 12 درصد بوده است.
از طرف دیگر در یک سال منتهی به بهمن سال 1399 در مجموع 101.9 میلیون فقره چک به ارزش 2092.1 هزار میلیارد تومان مبادل شده که سهم چک های برگشتی 10.244 میلیون فقره چک به ارزش 235.5 هزار میلیارد تومان بوده که نسبت تعداد و ارزش چک های برگشتی به مبادله شده به ترتیب برابر با 10 درصد و 11.3 درصد بوده است.
از این رو مقایسه بین یک سال منتهی به بهمن ماه 1400 و یک سال منتهی به بهمن سال 1399، نشان می دهد که نسبت تعداد چک های برگشتی به مبادله شده با کاهش 10.5 درصدی و نسبت ارزش چک های برگشتی به مبادله شده با افزایش 7 درصدی همراه بوده است.
در یک سال منتهی به بهمن سال 1397، یعنی قبل از اجرای قانون جدید چک، نسبت تعداد و ارزش چک های برگشتی به مبادله شده به ترتیب برابر با 13.2 و 15.7 درصد بوده است. از این رو آمار مربوط به دوره مشابه در سال 1400 حکایت از بهبود 32 درصدی در نسبت تعداد و بهبود 23 درصدی در نسبت ارزش چک های برگشتی به مبادله شده دارد.                           ",https://www.asriran.com/003UcH
832675,۱۴۰۱/۰۱/۰۹,اقتصادی,سکه 50 هزار تومان ارزان شد,در بازار طلا نیز نرخ هر گرم طلای ۱۸ عیار به یک میلیون و ۲۴۳ هزار تومان رسید و قیمت هر مثقال طلا نیز پنج‌ میلیون و ۳۸۵ هزار تومان شد.,"قیمت سکه امروز (سه‌شنبه، نهم فروردین ماه ۱۴۰۱) با کاهش ۵۰ هزار تومانی نسبت به روز گذشته به ۱۲ میلیون و ۴۰۰ هزار تومان رسید.
به گزارش ایرنا، در ساعت ۱۳ و ۴۰ دقیقه امروز ارزش هر قطعه سکه تمام بهار آزادی طرح جدید به ۱۲ میلیون و ۴۰۰ هزار تومان رسید. سکه تمام بهار آزادی طرح قدیم نیز با قیمت ۱۲ میلیون و ۲۰۰ هزار تومان معامله شد.
همچنین امروز نیم‌سکه بهار آزادی هفت میلیون و ۲۰۰ هزار تومان، ربع سکه سه میلیون و ۹۵۰ هزار تومان و سکه یک گرمی ۲ میلیون و ۴۵۰ هزار تومان قیمت خورد.
علاوه بر این، در بازار طلا نیز نرخ هر گرم طلای ۱۸ عیار به یک میلیون و ۲۴۳ هزار تومان رسید و قیمت هر مثقال طلا نیز پنج‌ میلیون و ۳۸۵ هزار تومان شد.
اُنس جهانی طلا نیز با قیمت یک‌هزار و ۹۱۴ دلار و ۴۲ سنت معامله شد.                           ",https://www.asriran.com/003UcF
832674,۱۴۰۱/۰۱/۰۹,بین الملل,بورل: مذاکرات وین به خاطر مانع‌تراشی روسیه به تعویق افتاد,مسوول سیاست خارجی اتحادیه اروپا گفت، روسیه به دنبال اهرم فشاری علیه غرب در زمینه حمله‌اش به اوکراین بود.,"جوزپ بورل، مسئول سیاست خارجی اتحادیه اروپا گفت مذاکرات بین قدرت‌های جهانی و ایران درباره احیای برجام در آستانه نهایی شدن بوده اما با «مانع‌تراشی» روسیه متوقف مانده است.
 
به گزارش یورونیوز، بورل که روز دوشنبه پس از بازگشت از سفر خود به قطر در پارلمان اروپا حاضر شده بود، گفت: «به نظر می‌آمد دو هفته پیش تقریباً به توافق رسیده بودیم اما بعد روسیه وارد شد و مانع‌تراشی کرد.»
 
روسیه پیشتر در جریان مذاکرات ایران و قدرت‌های جهانی اعلام کرده بود که غرب باید تضمین دهد تحریم‌های وضع‌شده علیه مسکو به خاطر جنگ در اوکراین به تجارت این کشور با ایران لطمه وارد نخواهد کرد. امری که باعث توقف گفتگوهای طرفین شد.
 
بورل با بیان اینکه مسکو با این اقدام به دنبال اهرم فشاری بر غرب همزمان با عملیات نظامی خود در اوکراین بوده، گفت: «روسیه همچنین به طور خاص می‌خواهد از لغو تحریم‌های نفتی ایران جلوگیری کند چرا که با شروع تولید نفتی دوباره ایران، عرضه بیشتری در بازارها وجود خواهد داشت و این به نفع روسیه نیست.»
 
این مقام ارشد اتحادیه اروپا اضافه کرد: «این مایه شرمساری است که وقتی تا این حد به توافقی نزدیک هستیم به آن دست نیابیم. با این حال نمی‌توانم تضمین کنم که حتما به توافق خواهیم رسید.»
 
تردیدها از سوی بورل درباره به سرانجام رسیدن توافق برجام پس از آن اظهار می‌شود که پیشتر در آخر هفته گذشته وی نسبت به حصول توافق در «چند روز آینده» ابراز خوشبینی کرده بود.
 
مسئول سیاست خارجی اتحادیه اروپا درباره دیگر موارد محل بحث گفت: «در حال حاضر ما مسائل دیگری داریم که بخشی از توافق اتمی به حساب نمی‌آیند بلکه به صورت جانبی مطرح هستند مثل وضعیت سپاه پاسداران در ایران».
منابع نزدیک به مذاکرات پیشتر گفته بودند که یکی از مسائل مهم باقیمانده وجود نام سپاه پاسداران در لیست سازمان‌های تروریستی آمریکا است و تهران می‌گوید تنها در صورتی حاضر به توافق می‌شود که مقامات آمریکایی سپاه را از چنین لیستی خارج کنند. جوزپ بورل با اشاره به کوشش‌ها برای رفع اختلافات باقیمانده گفت: «تیم‌های من بین تهران، وین و واشنگتن در حال رفت و آمد هستند تا راه حلی پیدا کنند.» 
روز شنبه این هفته انریکه مورا، معاون مسئول سیاست خارجی اتحادیه اروپا، برای مذاکرات با علی باقری کنی مذاکره‌کننده ارشد هسته‌ای ایران به تهران سفر کرده بود.
 
حسین امیر عبداللهیان، وزیر امور خارجه ایران در روزهای گذشته تاکید کرده است در صورتی که واشنگتن «رویکردی واقع‌گرایانه» داشته باشد حصول به توافق در سریع‌ترین زمان امکان‌پذیر است.
                           ",https://www.asriran.com/003UcE
832673,۱۴۰۱/۰۱/۰۹,اجتماعی ,فردا؛ رگبار و رعد و برق در تهران,بر اساس اعلام اداره کل هواشناسی استان تهران، ایستگاه فیروزکوه آلودگی-امین آباد با کمینه دمای منفی ۶- درجه سانتیگراد سردترین نقطه استان تهران در ۲۴ ساعت گذشته بوده‌ است.,"بر اساس اعلام اداره کل هواشناسی استان تهران، آسمان تهران از فردا افزایش ابرناکی و در پاره‌ای نقاط به ویژه در ارتفاعات گاهی رگبار و رعد و برق همراه با وزش باد خواهد داشت، البته طی روزهای آینده افزایش تدریجی دما در سطح استان پیش بینی می‌شود.
به گزارش ایسنا،بر اساس بررسی داده‌ها و نقشه‌های پیش‌یابی هواشناسی، آسمان استان تهران طی ۲۴ ساعت آینده آسمان صاف همراه با وزش باد به ویژه در ساعات بعد از ظهر و در نیمه جنوبی استان پیش‌بینی می‌شود.
از اواخر وقت چهارشنبه تا پنج شنبه شب (۱۰ تا ۱۱ فروردین‌ماه) افزایش ابرناکی و در پاره‌ای نقاط به ویژه در ارتفاعات گاهی رگبار و رعد و برق همراه با وزش باد مورد انتظار است و برای روزهای جمعه تا شنبه شب (۱۲ تا ۱۳ فروردین ماه) آسمان صاف در برخی مناطق قسمتی ابری همراه با وزش باد و از شنبه شب افزایش ابرناکی پیش‌بینی می‌شود.
همچنین طی روزهای آینده شاهد روند تدریجی افزایش دما در سطح استان خواهیم بود.
بر اساس اعلام اداره کل هواشناسی استان تهران، ایستگاه فیروزکوه آلودگی-امین آباد با کمینه دمای منفی ۶- درجه سانتیگراد سردترین نقطه استان تهران در ۲۴ ساعت گذشته بوده‌ است.
همچنین آسمان تهران فردا (۱۰ فروردین ماه) صاف تا قسمتی ابری همراه با وزش باد با حداقل دمای ۸ و حداکثر دمای ۲۰ درجه سانتیگراد و طی پنج‌شنبه (۱۱ فروردین ماه) نیمه ابری تا ابری و از بعد از ظهر وزش باد و گاهی وزش باد شدید همراه با بارش پراکنده با احتمال رعد و برق با حداقل دمای ۷ و حداکثر دمای ۲۱ درجه سانتیگراد پیش‌بینی می‌شود.                           ",https://www.asriran.com/003UcD
832657,۱۴۰۱/۰۱/۰۹,اجتماعی ,پیامک‌های کلاهبرداری را چگونه بشناسیم؟,ثبت‌نام سهام عدالت، ابلاغ الکترونیک قضایی، رجیستری تلفن همراه و سامانه همتا، اینترنت هدیه سال ۱۴۰۱ و ... از مهم‌ترین عناوینی هستند که توسط مجرمان سایبری برای کلاه‌برداری از هموطنان استفاده‌شده است.,"سرپرست اداره پیشگیری از جرائم سایبری مرکز تشخیص و پیشگیری پلیس فتا گفت: ارسال پیامک‌های جعلی و کلاه‌برداری به یکی از مهم‌ترین شگردهای مجرمان سایبری در این ایام تبدیل‌شده است و این پیامک‌ها حاوی لینک های جعلی بوده و از سرشماره‌های معمولی ارسال‌ می‌شود.
به گزارش ایرنا از پایگاه اطلاع‌رسانی پلیس فتا، سرهنگ دوم حامد محمدی سپاسی با بیان این مطالب افزود: سوءاستفاده از مناسبت‌ها، حوادث و اخبار مهم روز یکی از مهم‌ترین ترفندهای مجرمان سایبری برای کلاه‌برداری از هموطنان است.
وی ادامه داد: ثبت‌نام سهام عدالت، ابلاغ الکترونیک قضایی، رجیستری تلفن همراه و سامانه همتا، اینترنت هدیه سال ۱۴۰۱ و ... از مهم‌ترین عناوینی هستند که توسط مجرمان سایبری برای کلاه‌برداری از هموطنان استفاده‌شده است.
سرهنگ سپاسی در ادامه با اشاره به آمار بالای وقوع این‌گونه کلاه‌برداری‌ها تأکید کرد: هموطنان باید به این نکته توجه داشته باشند که بسیاری از این پیامک‌ها جعلی بوده و مجرمان به دنبال کلاه‌برداری و برداشت غیرمجاز از حساب‌های بانکی آنان هستند.
وی در پاسخ به این سؤال که چگونه پیامک‌های جعلی را از واقعی تشخیص بدهیم، گفت: پیامک‌های جعلی دو مشخصه مهم دارند؛ یکی اینکه این پیامک‌ها از سرشماره‌های معمولی و شخصی ارسال می‌شوند که لازم است هموطنان به‌محض مشاهده این‌گونه پیامک‌ها بدون توجه به آن شماره مذکور را مسدود کنند.
سرهنگ سپاسی در ادامه گفت: اکثر مراجع رسمی پیامک های خود را از سرشماره های مشخص (mask number) ارسال می کنند. adliran، hamta، policefata، bargh، rahvar naja و... از مهمترین سرشماره هایی هستند که توسط سازمان های مربوطه مورد استفاده قرار گرفته و پیامک های خود را ارسال می کنند.
سرپرست اداره پیشگیری از جرائم سایبری پلیس فتا دومین مشخصه پیامک‌های جعلی را ارائه لینک‌های فیشینگ عنوان کرد و گفت: معمولاً در انتهای پیامک‌های جعلی لینکی به کاربر معرفی‌شده و از وی خواسته می‌شود با مراجعه به لینک مذکور مراحل بعدی را پیگیری کند؛ مراحلی که با اخذ اطلاعات و یا ارسال بدافزار همراه خواهد بود.
سرهنگ سپاسی ادامه داد: این لینک‌های جعلی بوده و یا به درگاه‌های جعلی(فیشینگ) هدایت‌شده و یا با نصب اپلیکیشن‌های جعلی به دنبال اخذ دسترسی به اطلاعات ذخیره‌شده درگوشی قربانی(گالری تصاویر، دفترچه تلفن همراه، دسترسی به رمزهای عبور و ...) هستند.
وی در توصیه به کاربران تأکیدکرد: به‌ محض مراجعه به لینک‌های معرفی‌ شده باید منتظر وقوع کلاه‌برداری و سوء استفاده از شماره تلفن و لیست مخاطبین فرد قربانی باشیم؛ پس کاربران گرامی باید بدون توجه به این پیامک‌ها نسبت به حذف پیامک و مسدود کردن شماره تلفن مذکور اقدام کنند.
این مقام ارشد انتظامی در ادامه گفت: بنا به هر دلیلی اگر با مراجعه به لینک های ارسالی مورد سوءاستفاده مجرمان سایبری قرار گرفته و از شماره شما به دیگران، پیامک های کلاهبرداری ارسال شد، بلافاصله ضمن اطلاع رسانی به مخاطبین خود نسبت به حذف دسترسی های ایجاد شده اقدام و در صورت امکان گوشی خود را به تنظیمات کارخانه برگردانید.
سرهنگ سپاسی اضافه کرد: وب‌سایت پلیس فتا به آدرس cyberpolice.ir مرجعی کامل از اخبار، اطلاعات و آموزش‌های سایبری بوده و کاربران با مراجعه به آن‌ها می‌توانند راهنمایی‌های لازم را دریافت کنند و در صورت نیاز نیز می‌توانند گزارش موارد مشکوک را در سامانه پاسخگویی فوریت‌های سایبری و شماره تلفن ۰۹۶۳۸۰ به‌صورت شبانه‌روزی با همکاران ما در میان بگذارند.                           ",https://www.asriran.com/003Ubx
832656,۱۴۰۱/۰۱/۰۹,اقتصادی,فعالیت بنادر کیش از سر گرفته شد,هم اکنون ۱۸ شناور از بندرگاه کیش به سمت بنادر چارک و آفتاب و برعکس در حال فعالیت هستند و روند خدمت رسانی در این بنادر به منظور سهولت فرایند حمل و نقل مسافران به صورت ۲۴ ساعته خواهد بود.,"سرپرست شرکت بنادر و فرودگاه های کیش گفت: فعالیت بنادر این جزیره پس از ۲ روز وقفه به علت ناپایداری های دریایی دوباره از سر گرفته شد.
عزت الله محمدی روز سه شنبه در گفت و گو با خبرنگار ایرنا اظهار داشت: از صبح امروز با کاهش شدت وزش باد ۲ لندینگ کرافت اقدام به بارگیری خودروهای سواری و حرکت به سمت بندر چارک کرده و حرکت بعدی نیز ساعت ۱۰ خواهد بود.
وی اضافه کرد: هم اکنون ۱۸ شناور از بندرگاه کیش به سمت بنادر چارک و آفتاب و برعکس در حال فعالیت هستند و روند خدمت رسانی در این بنادر به منظور سهولت فرایند حمل و نقل مسافران به صورت ۲۴ ساعته خواهد بود.
سرپرست شرکت بنادر و فرودگاه های کیش افزود: با توجه به ازدحام مسافران برای خروج از جزیره تلاش می شود با حضور به موقع شناورها در بندرگاه هر چه سریع تر نسبت به تخلیه مسافران اقدام کرد.
جزیره کیش از اواخر روز یکشنبه هفتم تا بامداد امروز شاهد ناپایداری های دریایی و ورزش باد تا ۵۲ کیلومتر بر ساعت بود که این پدیده باعث تعطیلی ۲ روزه فعالیت شناورهای باری و مسافری شده بود.
از ابتدای آغاز سفرهای نوروزی تا کنون با فعالیت ۲۴ ساعته بندرگاه ۶۵ هزار مسافر در قالب ۲۴۷ حرکت شناور مسافری و ۷۷۰ حرکت شناور باری (لندینگ کرافت) به صورت رفت و برگشت از بنادر آفتاب و چارک به کیش و برعکس به این جزیره سفر کرده اند؛ کل آمار ورودی مسافر به جزیره کیش در این مدت از طریق فرودگاه و بندرگاه شامل ۱۵۵ هزار گردشگر است.
این جزیره به واسطه ایجاد زیرساخت های گردشگری هم اکنون با ۳۰ نوع خدمت توریستی یکی از مهمترین مراکز گردشگری ایران اسلامی بوده و به نسبت وسعت خود دارای یکی از وسیع ترین و کم خطرترین سواحل دنیااست.
پیش از شروع همه گیری کرونا جزیره کیش همه ساله شاهد حضور حدود ۲ میلیون گردشگر بود که این تعداد در سال های ۱۳۹۹ و ۱۴۰۰ به کمترین میزان خود رسیده بود اما هم اکنون در نتیجه اقدامات مقابله ای با ویروس کرونا از جمله واکسیناسیون عمومی سفرها به جزیره کیش مجددا آغاز شده است.                           ",https://www.asriran.com/003Ubw
832671,۱۴۰۱/۰۱/۰۹,سیاسی,دستور رئیس‌جمهور: واحدهای باقی‌مانده مسکن مهر پردیس را سریعا تکمیل کنید,رئیسی ابراز امیدواری کرد با همت وزارت راه‌وشهرسازی، شرکت عمران پردیس، سایر دستگاههای ذیربط و همچنین همراهی و همدلی مردم و ساکنان منطقه، مشکلات کسانی که سالها از حق خود محروم شده‌اند، حل شده و دغدغه‌های آنها برطرف شود.,"رئیس‌جمهور در بازدید از پروژه‌های مسکن مهر پردیس به وزارت راه‌ وشهرسازی و سایر دستگاه‌های مرتبط دستور داد، در اقدامی جهادی، عقب‌افتادگی‌ها در تکمیل واحدهای مسکن مهر را سریعا جبران و زمینه تحویل واحدهای باقیمانده را به متقاضیان فراهم کنند.
به گزارش ایسنا، آیت‌الله سیدابراهیم رئیسی روز سه‌شنبه با حضور در محل فاز ۹ شهر جدید پردیس، در گفت‌وگوی رودررو با ساکنان منطقه، مردم محلی و متقاضیان مسکن مهر و همچنین گزارش وزیر راه و شهرسازی و مسئولان شرکت عمران پردیس، در جریان مشکلات واحدهای مسکن مهر در پردیس قرار گرفت.
رئیس‌جمهور در این بازدید با ابراز ناراحتی از معطلی چندین ساله بخشی از متقاضیان واحدهای مسکن مهر، نگرانی‌ها و گلایه‌های آنان را قابل درک دانست و اظهار داشت: از اولویت‌های وزارت راه و شهرسازی این است که در کنار پیگیری اجرای نهضت ملی مسکن، با جدیت مشکلات کسانی را که با وجود پرداخت هزینه‌های درخواستی، به دلیل تعلل دستگاه‌های مسئول در ادوار گذشته سالها در انتظار دریافت واحد مسکونی خود مانده‌اند، پیگیری و زمینه تامین اعتبار و تکمیل واحدهای مسکونی مذکور را فراهم کند.
 رئیسی ابراز امیدواری کرد با همت وزارت راه‌وشهرسازی، شرکت عمران پردیس، سایر دستگاههای ذیربط و همچنین همراهی و همدلی مردم و ساکنان منطقه، مشکلات کسانی که سالها از حق خود محروم شده‌اند، حل شده و دغدغه‌های آنها برطرف شود.
در این بازدید وزیر راه و شهرسازی گزارشی از موقعیت مکانی و اراضی الحاقی برای طرح نهضت ملی مسکن و نیز مشکلات موجود در مسیر تکمیل واحدهای مسکن مهر و برنامه‌ریزی‌های انجام شده برای آماده سازی شبکه‌های زیربنایی و روبنایی فازهای مسکونی منطقه پردیس ارائه کرد.                           ",https://www.asriran.com/003UcB
832668,۱۴۰۱/۰۱/۰۹,اجتماعی ,آخرین آمار کرونا در ایران / 46 فوتی جدید,مجموع بیماران کووید۱۹ در کشور به ۷ میلیون و ۱۵۶ هزار و ۷۴۶ نفر رسید.,"بنابر اعلام وزارت بهداشت، در شبانه روز گذشته ۲هزار و ۷۴۳ مبتلای جدید کووید ۱۹ در کشور شناسایی شدند و متاسفانه ۴۶ تن از بیماران کرونا نیز جان خود به دلیل این بیماری را از دست دادند.
از دیروز تا امروز ۹ فروردین ماه ۱۴۰۱ و بر اساس معیارهای قطعی تشخیصی، دو هزار و ۷۴۳ بیمار جدید مبتلا به کووید۱۹ در کشور شناسایی شد که ۳۵۵ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۵۶ هزار و ۷۴۶ نفر رسید.
متاسفانه در طول ۲۴ ساعت گذشته، ۴۶ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۱۰۹ نفر رسید.
خوشبختانه تا کنون ۶ میلیون و ۸۶۳ هزار و ۲۹۸ نفر از بیماران، بهبود یافته و یا از بیمارستانها ترخیص شده اند.
یک هزار و ۴۷۷ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۴۹ میلیون و ۲۹۸ هزار و ۷۸۰ آزمایش تشخیص کووید۱۹ در کشور انجام شده است.
در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.                           ",https://www.asriran.com/003Uc8
832655,۱۴۰۱/۰۱/۰۹,بین الملل,مصر: مشارکت ما در اجلاس نقب اسرائیل، برای ایجاد ائتلاف علیه ایران نیست,مشارکت مصر در نشست نقب برای ایجاد ائتلاف علیه ایران نیست.,"وزیر امور خارجه مصر اعلام کرد که حضور قاهره در نشست‌ «نقب»، با هدف ایجاد ائتلاف علیه ایران نیست.
به گزارش فارس، «سامح شکری» وزیر امور خارجه مصر، ضمن اشاره به اهداف حضور کشورش در نشست شش جانبه «نقب» اعلام کرد که شرکت قاهره در این نشست به میزبانی رژیم صهیونیستی، برای ایجاد ائتلاف علیه هیچ طرفی (از جمله ایران) نیست.
طبق گزارش پایگاه خبری «روسیا الیوم» روز دوشنبه، وزیر امور خارجه مصر در نشست خبری مشترکش با «عبد الرحمن آل ثانی» همتای قطری خود تاکید کرد: مشارکت مصر در نشست نقب برای ایجاد ائتلاف علیه ایران نیست.
وزیر امور خارجه مصر در ادامه ادعا کرد: «حضور من در نشست نقب، با هدف تلاش برای دست‌یابی به صلح و رسیدگی به حقوق قانونی ملت فلسطین صورت گرفت».
وی در این نشست خبری مدعی شد: «تفکر ایجاد صلح و مسئله ازسرگیری گفت‌وگوهای اسرائیلی-فلسطینی، بخش اعظمی از دستورکار نشست نقب را به خود اختصاص داد».
شکری همچنین ضمن تاکید بر اهمیت تلاش‌ها برای تداوم آرامش و دوری از تصمیمات یک‌جانبه در مرحله پیش‌ِ‌رو، افزود: این اقدامات در چارچوب توجه به وضعیت اقتصادی ملت فلسطین انجام می‌شود.
وزیر امور خارجه مصر روز یکشنبه به همراه همتایان خود از سه کشور امارات، بحرین و مغرب در نشستی با حضور «یائیر لاپید» وزیر خارجه رژیم صهیونیستی و «آنتونی بلینکن» وزیر خارجه آمریکا در منطقه اشغالی نقب شرکت کرده بود.                           ",https://www.asriran.com/003Ubv
832653,۱۴۰۱/۰۱/۰۹,سلامت,گل‌هایی که می‌توانید آن‌ها را بخورید,متخصصان توصیه می‌کنند گل‌ها را تصادفی مصرف نکنید. با پزشک در مورد اینکه چه گل‌هایی برای شما بی خطر هستند، صحبت کنید.,گل‌ها تنها برای زیبایی و تحسین آفریده نشده اند، بلکه فواید گل خوراکی می‌تواند مانند زیباییش حیرت آور باشد.به گزارش باشگاه خبرنگاران، گل‌ها نه تنها زیبا به نظر می‌رسند و عطرآگین هستند، بلکه برخی از آن‌ها طعم بسیار خوبی دارند. بیشتر گل‌های خوراکی سرشار از ویتامین C هستند و هر کدام دارای مزایای فراوانی هستند که باعث می‌شود آن‌ها را به رژیم غذایی خود اضافه کنید.گل هیبیسکوس: گلبرگ‌های این گل قرمز زیبا حاوی آنتی اکسیدان‌هایی است که به کاهش سطح کلسترول بد در بدن و افزایش سطح کلسترول خوب کمک می‌کند. این گل برای افراد مبتلا به اختلالات کبدی عالی است. مصرف منظم گل هیبیسکوس سلامت پوست و مو را افزایش می‌دهد.گل بنفشه: فریب ظاهر کوچک بنفشه را نخورید! این گل دارای خواص ضد التهابی است و سلامت رگ‌های خونی را نیز افزایش می‌دهد. بنفشه برای درمان بیماری‌های تنفسی نیز مفید است. سرشار از پتاسیم است و به عملکرد قلب و عضلات کمک می‌کند.گل رز: شیر گل رز بسیار محبوب است و طعم خوبی دارد. مردم سراسر جهان به روش‌های مختلف گلبرگ و گل رز را در رژیم غذایی خود قرار می‌دهند. چینی‌های باستان از آن برای درمان اختلالات گوارشی و قاعدگی استفاده می‌کردند. این گل کم کالری، سرشار از آب و حاوی مقادیری ویتامین A و E است.گل همیشه بهار: به دلیل استفاده موضعی برای زخم‌ها و درمان بیماری‌های پوستی به خوبی شناخته شده است. سلامت سلول‌ها را ارتقا می‌دهد و به طور بالقوه از سرطان جلوگیری می‌کند. گل همیشه بهار حاوی لوتئین (آنتی‌اکسیدانی که از آسیب‌های سلولی ناشی از رادیکال‌های آزاد جلوگیری می‌کند) در سلامت چشم و پوست بسیار موثر است.گل اسطوخودوس: دم کردن یک چای با گلبرگ‌های تازه، یا آسیاب کردن آن‌ها به شکل خمیر و خوردنش، ممکن است مفیدتر باشد. این گیاه بر سیستم گوارشی شما اثر می‌گذارد، استرس را کاهش می‌دهد و به‌عنوان کمک‌کننده خواب ملایم عمل می‌کند. اسطوخودوس منبع خوبی از ویتامین A است.متخصصان توصیه می‌کنند گل‌ها را تصادفی مصرف نکنید. با پزشک در مورد اینکه چه گل‌هایی برای شما بی خطر هستند، صحبت کنید. همچنین از انواعی مانند گل انگشتانه یا دستکش روباه و کروکوس یا گل زعفران زینتی که سمی هستند، دوری کنید.                           ,https://www.asriran.com/003Ubt
832650,۱۴۰۱/۰۱/۰۹,اجتماعی ,کرونا در گیلان افزایشی شد,۵۰ بیمار در بخش های مراقبت های ویژه بستری هستند و ۵۰ بیمار بدحال داریم.,"سخنگوی علوم پزشکی گیلان، از افزایش ۲۹ درصدی بیماران بستری گیلان نسبت به هفته گذشته خبر داد و تصریح کرد: ۵۲ بیمار جدید را بستری کردیم.
دکتر فردین مهرابیان در گفت وگو با ایسنا، با بیان اینکه طی شبانه روز گذشته ۵۲ بیمار جدید مبتلا به کرونا در مراکز درمانی استان گیلان بستری شدند، اظهار کرد: افزایش آمارهای کرونایی در گیلان را شاهد هستیم.
وی مجموع بیماران کرونایی بستری گیلان را ۱۷۹ نفر دانست و افزود: متاسفانه از این تعداد ۵۰ بیمار در بخش های مراقبت های ویژه بستری هستند و ۵۰ بیمار بدحال داریم.
سخنگوی دانشگاه علوم پزشکی گیلان، از افزایش ۲۹ درصدی بیماران بستری گیلان نسبت به هفته گذشته خبر داد و تصریح کرد: روز گذشته ۱۴۸ بیمار بستری، روز قبل تر ۱۴۲ بیمار بستری و دو روز قبل تر ۱۳۹ بیمار بستری داشتیم که نشان دهنده روند افزایشی است.
مهرابیان، یکی از مهمترین دلایل افزایش بیماری را روند کاهشی بستری ها در روزهای منتهی به سال جدید دانست و خاطرنشان کرد: شاهد کاهش رعایت موازین بهداشتی و افزایش عادی انگاری در مردم هستیم لذا مردم و مسافران حتما دستورالعمل های بهداشتی را جدی بگیرند و ماسک را کنار نگذارند.
وی با تاکید بر لزوم تکمیل هر سه دز واکسن طی روزهای پیش رو، یادآور شد: تاکنون در استان گیلان بیش از پنج میلیون و ۲۲۰ هزار دز واکسن کرونا تزریق شده است که معادل ۹۶ درصد دز اول، ۹۱ درصد دز دوم و ۴۵ درصد دز سوم است.                           ",https://www.asriran.com/003Ubq
832648,۱۴۰۱/۰۱/۰۹,اقتصادی,وزارت شهرسازی: فرصت ویرایش به متقاضیان مسکن/ مذاکره با  چین و ترکیه ادامه دارد,همکاران ما در استانها تا خردادماه فرصت دارند تا شرایط متقاضیان را بررسی و تعیین تکلیف کنند. نهایتا به متقاضیان اعلام می‌کنند که واجد شرایط هستند یا خیر.,"معاون وزیر راه و شهرسازی گفت: برای آن دسته از متقاضیان نهضت ملی مسکن که اطلاعات خود را به صورت ناقص در سامانه وارد کرده‌اند یا در ثبت مشخصات اشتباه داشته‌اند، مدت زمانی را به منظور ویرایش در نظر خواهیم گرفت که متعاقبا اعلام می‌شود.
محمود محمودزاده در گفت‌وگو با ایسنا اظهار کرد: پایان سال گذشته مهلت ثبت نام در طرح نهضت ملی مسکن به پایان رسید اما ممکن است اطلاعات بعضی افراد در سامانه جامع طرحهای حمایتی مسکن به صورت صحیح درج نشده یا ناقص صورت گرفته باشد که حتما زمانی را برای ویرایش اطلاعات آنها تعیین می‌کنیم. متعاقبا این زمان اعلام خواهد شد.
وی افزود: تمامی متقاضیان تا خردادماه تعیین تکلیف می‌شوند. برای بیش از ۹۰ درصد متقاضیان، سه شرط تاهل، ‌سرپرست خانوار بودن و سابقه مالکیت در ستاد وزارت راه و شهرسازی بررسی شده و شرط چهارم که سابقه سکونت پنج ساله در شهر مورد نظر است به استانها محول شده است.
معاون وزیر راه و شهرسازی تصریح کرد: همکاران ما در استانها تا خردادماه فرصت دارند تا شرایط متقاضیان را بررسی و تعیین تکلیف کنند. نهایتا به متقاضیان اعلام می‌کنند که واجد شرایط هستند یا خیر. اگر واجد شرایط هستند به آنها اعلام می‌شود که در بانک عامل حساب باز کنند و وارد اجرای پروژه خواهند شد.
مذاکره با چین از دستور کار خارج نشده است
محمودزاده همچنین درباره اینکه مذاکره با شرکتهای چینی برای ورود به طرح نهضت ملی مسکن به کجا رسید، اظهار کرد: مذاکره با شرکتهای خارجی مثل چین و ترکیه از دستور کار خارج نشده و ادامه دارد؛ چرا که برای حجم بزرگ ساخت و ساز در قالب نهضت ملی مسکن حتما نیاز به فناوری‌های جدید مقرون به صرفه داریم.
وی افزود: خیلی از فناوری‌های ساخت در کشور وجود دارد که می‌شود از آن استفاده کرد اما در پروژه جهش تولید و تامین مسکن باید استطاعت گروه‌های هدف این طرح را نیز مدنظر قرار دهیم که این فناوری‌ها بعضا چنین ویژگی ندارند.
معاون مسکن و ساختمان وزیر راه و شهرسازی گفت: در عین حال از توان سازندگان داخلی غافل نیستیم. موضوع صنعتی‌سازی را به فراخوان گذاشته‌ایم و از ۵۸۶ شرکت داخلی که تاییدیه فنی دارند خواسته‌ایم تا در طرح نهضت ملی مسکن سه مشخصه کیفیت، سرعت اجرا و کاهش قیمت تمام شده را در دستور کار قرار دهند؛ در این زمینه جلساتی را با برخی از آنها برگزار کرده‌ایم و یکی از مهمترین دستور کارهای وزارت راه و شهرسازی در سال جدید ارتقای فناوری ساخت است.                           ",https://www.asriran.com/003Ubo
832658,۱۴۰۱/۰۱/۰۹,اقتصادی,توزیع سبد کالای خانوار در بین خانوارهای محروم استان گلستان توسط بانک رفاه,,"بانک رفاه کارگران در راستای ایفای نقش موثر در حوزه مسئولیت‌های اجتماعی نسبت به تهیه و توزیع تعدادی سبد کالای خانوار(بسته معیشتی) در بین اقشار ضعیف و کمتر برخوردار اقدام کرد.
به گزارش روابط عمومی بانک رفاه کارگران، این سبدهای کالای خانوار مشتمل بر کالاهای اساسی از جمله برنج، روغن، حبوبات، چای، رب، قند، ماکارونی، کنسرو ماهی و.... در بین خانوارهای محروم استان گلستان توزیع شد.
بر اساس این گزارش، بسته‌های معیشتی مذکور طی مراسمی با حضور دکتر منتظری نماینده مردم شریف گرگان و آق‌قلا در مجلس شورای اسلامی و تنی چند از مقامات استانداری گلستان، در بین جامعه هدف توزیع شدند.                           ",https://www.asriran.com/003Uby
832659,۱۴۰۱/۰۱/۰۹,بین الملل,عذرخواهی از مرجعیت، سرانجام شخصیتی که فضای عراق را یک شبه به هم ریخت,طرفداران جنبش‌های النجباء و کتائب سیدالشهدا نیز با حمل پرچم‌هایی در اعتراض به اهانت به مراجع تقلید، مقابل مقر بارزانی‌ها تجمع کردند و براساس گزارش ها، شهروندان خشمگین را به خویشتنداری دعوت می کردند.,"«نایف کردستانی» از شخصیت‌های همسو با حزب دموکرات کردستان عراق به ریاست مسعود بارزانی، با عذرخواهی از آیت الله سیستانی مرجعیت عالیقدر دینی عراق مدعی شد که حساب او در توئیتر هک شده بود و بعد از بازیابی آن، مطلب اهانت آمیز منتشر شده در آن علیه مرجعیت عالی دینی را حذف کرده است.
به گزارش ایرنا، «نایف کردستانی» از شخصیت‌های همسو با حزب دموکرات کردستان عراق امروز دوشنبه درتوئیتی نوشت: از مقام مرجعیت آیت الله سیستانی به خاطر سوء برداشت درخصوص مرجعیت عذرخواهی می کنم و مطلب منتشر شده حذف شده است و عذرخواهی می کنم.
وی در توئیت دیگری نیز در این ارتباط نوشت: برادران عزیز حساب شخصی من هک شد و اندکی قبل آن را بازیابی کردم و من مسئول محتوای توئیت های منتشر شده درباره مرجعیت نیستم.
نایف کردستانی افزود: من از اینجا بار دیگر از مرجعیت دینی در نجف عذر می خواهم و مرجعیت خط قرمز است.
در توئیت منتشر شده در حساب نایف کردستانی در توئیتر که وی اکنون مدعی هک شدن آن است، به مرجعیت عالی دینی عراق اهانت شده و آمده بود: «من با مرجعیت عربی از [تبار] اهل بیت موافق هستم، نه با مرجعیت هندی، فارسی و افغان که سیّد نیستند، حتی اگر عمامه سیاه بر سر داشته باشند.»
در پی این مطلب اهانت آمیز به ساحت مرجعیت عالی دینی عراق بود که موج واکنش ها و محکومیت ها به آن در عراق به راه افتاد و مردم خشمگین نیمه شب یکشنبه به خیابان‌های بغداد آمدند و معترضان مقر حزب دموکرات را در منطقه «الکراده» بغداد به آتش کشیدند.
طرفداران جنبش‌های النجباء و کتائب سیدالشهدا نیز با حمل پرچم‌هایی در اعتراض به اهانت به مراجع تقلید، مقابل مقر بارزانی‌ها تجمع کردند و براساس گزارش ها، شهروندان خشمگین را به خویشتنداری دعوت می کردند.
همزمان، هشتگ « #الا_السید_المرجع » (به جز سید مرجع) با اشاره به عدم تحمل به عبور از خط قرمز شیعیان در جسارت به مراجع تقلید در شبکه‌های اجتماعی عراق داغ شد و در صدر ترندهای بامداد دوشنبه نشست.
تعدادی از کاربران شبکه‌های اجتماعی نیز شماره تماس نایف کردستانی معروف به «نایف گرگری» را در صفحات و گروه‌های متعدد به اشتراک گذاشتند.
برخی کانال‌های نزدیک به گروه‌های مقاومت عراق این جمله شهید ابومهدی المهندس را انعکاس دادند که گفته بود: «همه تیپ‌های الحشد الشعبی در اختیار مرجعیت است و دست‌هایی که به حریم آیت الله سیستانی دراز شود را قطع خواهیم کرد.»
پس از آن خانم «اخلاص صباح الدلیمی» نماینده حزب دموکرات کردستان در مجلس عراق به نمایندگی از این حزب در بیانیه‌ای، از نایف کردستانی اظهار برائت و توئیت موهن او را محکوم کرد.
در این بیانیه ادعا شد که نایف کردستانی «هیچ رابطه یا وابستگی به حزب دموکرات کردستان نه از دور و نه از نزدیک ندارد و توئیت او صرفا نظر شخصی خود او است».
در همین حال، کانال صابرین نیوز با به اشتراک گذاشتن لینکی از یک توئیت پیشین نایف کردستانی، اعلام کرد که او عضو هیات کردی در مذاکرات ائتلاف سه گانه پارلمانی بوده است.
تصویر او نیز در یکی از تجمع‌های حزبی در کنار مسرور بارزانی نخست وزیر اقلیم کردستان عراق و عضو برجسته دفتر سیاسی حزب دموکرات کردستان و نیچروان بارزانی رئیس اقلیم کردستان و معاون رئیس حزب دموکرات کردستان نیز در شبکه‌های اجتماعی و برخی رسانه‌ها چرخانده شد که به گفته فعالان اجتماعی، حاکی از ارتباطات نایف کردستانی با رهبران حزب دمکرات کردستان برخلاف ادعای مطرح شده در بیانیه این حزب است.                           ",https://www.asriran.com/003Ubz
832654,۱۴۰۱/۰۱/۰۹,ورزشی,داور داربی معروف درگذشت,درکارنامه خوشخوان سابقه قضاوت در دو داربی دیده می‌شود که یکی از آنها مربوط به پرتماشاگرترین داربی است.,"داور پیشکسوت فوتبال ایران درگذشت.
به گزارش ایسنا، حمید خوشخوان داور پیشکسوت فوتبال ایران در سن ۸۳ سالگی در گذشت. او یکی از داوران ملی فوتبال ایران بوده است.
درکارنامه خوشخوان سابقه قضاوت در دو داربی دیده می‌شود که یکی از آنها مربوط به پرتماشاگرترین داربی است.
او در داربی معروف سال ۱۳۵۲ که با شش گل به سود پرسپولیس به پایان رسید، کمک داور بود.                           ",https://www.asriran.com/003Ubu
832652,۱۴۰۱/۰۱/۰۹,اجتماعی ,راکت باران خارکف اوکراین از نگاه دوربین پهپاد روسی (فیلم),,کد ویدیو  دانلود    فیلم اصلی                                     ,https://www.asriran.com/003Ubs
832651,۱۴۰۱/۰۱/۰۹,سیاسی,وزیر خارجه ایران عازم چین شد,چین قرار است چهارشنبه و پنج‌شنبه میزبان سومین اجلاس وزرای امور خارجه کشورهای همسایه افغانستان باشد که در آن روسیه، ایران و پاکستان نیز حضور دارند.,"وزیر خارجه کشورمان برای شرکت در نشست همسایگان افغانستان عازم چین شد.
به گزارش ایسنا، حسین امیر عبداللهیان وزیر امور خارجه کشورمان پیش از ظهر امروز در راس هیئتی سیاسی برای حضور در سومین نشست وزرای امور خارجه کشورهای همسایه افغاستان عازم شهر تونشی در استان آنخوی واقع در شرق چین شد.
چین قرار است چهارشنبه و پنج‌شنبه میزبان سومین اجلاس وزرای امور خارجه کشورهای همسایه افغانستان باشد که در آن روسیه، ایران و پاکستان نیز حضور دارند.
پاکستان در سپتامبر ۲۰۲۱ میزبان اولین نشست این گروه بود که به شکل مجازی برگزار شد. دومین جلسه وزاری امور خارجه همسایگان افغانستان نیز ماه بعد در تهران برگزار شد.
وزارت امور خارجه چین اعلام کرد که این کشور، این هفته میزبان وزرای امور خارجه و نمایندگان پاکستان، روسیه، تاجیکستان، ترکمنستان و ازبکستان خواهد بود.
امیر خان متقی، سرپرست وزارت امور خارجه طالبان نیز در استان آنهوئی چین به این نشست ملحق خواهد شد.                           ",https://www.asriran.com/003Ubr
832649,۱۴۰۱/۰۱/۰۹,سیاسی,استقبال ایران از ابتکار صلح رییس شورای عالی یمن,امیدواریم‌ در آستانه ماه مبارک رمضان با اولویت دادن به مسائل انسانی و پیشبرد تبادل زندانیان شاهد توقف درگیری ها و آشتی ملی در کشور یمن باشیم.,"سخنگوی وزارت امور خارجه از ابتکار صلح رییس شورای عالی یمن استقبال کرد.
به گزارش ایسنا، سعید خطیب زاده، سخنگوی وزارت امور خارجه با استقبال از ابتکار صلح رییس شورای عالی یمن، اظهار داشت: طرحی که صنعا با حسن نیت مطرح کرده است ، حاوی پیام محکمی درباره اراده قاطع نسبت به پایان جنگ ، رفع محاصره ظالمانه از مردم و حل و فصل سیاسی بحران یمن می باشد و در صورت تعامل جدی و مثبت با آن، می تواند بستر مناسبی را در جهت پایان دادن به جنگ جاری فراهم آورد.
سخنگوی وزارت امور خارجه تاکید کرد: امیدواریم‌ در آستانه ماه مبارک رمضان با اولویت دادن به مسائل انسانی و پیشبرد تبادل زندانیان شاهد توقف درگیری ها و آشتی ملی در کشور یمن باشیم.                           ",https://www.asriran.com/003Ubp
832646,۱۴۰۱/۰۱/۰۹,عمومی,دیدنی های امروز؛ از طبیعت بهاری تا تبلیغات انتخابات ریاست جمهوری فرانسه,تبلیغات انتخابات ریاست جمهوری فرانسه، شکوفه های گیلاس، قرنطینه شانگهای و کشت خشخاش در افغانستان,"طبیعت بهاری و شکوفه های گیلاس در پارکی در شهر توکیو ژاپن/ رویترز 						                 							ویرانه های جنگ در شهر بندری ""ماریوپول"" در جنوب اوکراین/ رویترز 						                 							تلاش برای تکان دادن یک قایق ماهیگیری به گِل نشسته در خلیج بنگال/ خبرگزاری فرانسه 						       							مسابقات ماراتون صحرا در مراکش/ خبرگزاری فرانسه 						       							یکی از اعضای گارد تشریفات سواره نظام ملکه انگلیس پس از سقوط از اسب خود روی زمین دراز کشیده است./ رویترز 						       							مه غلیظ صبحگاهی روی پل ""سلطان سلیم"" در شهر استانبول ترکیه/ خبرگزاری آناتولی 						       							چسباندن پوستر تبلیغاتی ""اریک زمور"" یکی از نامزدهای انتخابات ریاست جمهوری فرانسه در شهر نانت/ خبرگزاری فرانسه 						       							یک پدر ویتنامی برای پسرش یک تانک دست ساز چوبی درست کرده است./ خبرگزاری فرانسه 						       							""امانوئل ماکرون"" رییس جمهوری و نامزد انتخابات ریاست جمهوری فرانسه در حلقه حامیانش در کارزار انتخابات در شهر دیژون فرانسه/ رویترز 						       							خیابان های خالی از انسان و خودرو شهر بندری شانگهای چین پس از اعمال قرنطینه سراسری/ شینهوا 						       							مزرعه کشت خشخاش در قندهار افغانستان/ خبرگزاری فرانسه 						                                   ",https://www.asriran.com/003Ubm
832647,۱۴۰۱/۰۱/۰۹,بین الملل,آغاز مذاکرات صلح روسیه و اوکراین در استانبول,مذاکرات میان طرف‌ها آغاز شده است. پیشتر هیات اوکراینی برای شرکت در مذاکرات صلح با همتایان روسی خود وارد شهر استانبول ترکیه شد.,"آژیر حمله هوایی قبل از سپیده‌دم امروز (سه‌شنبه) در سراسر اوکراین در حالی به صدا درآمد که مذاکره‌کنندگان روسی و اوکراینی برای دور جدیدی از گفت‌وگوها در ترکیه آماده شدند و کی‌یف همچنان به دنبال آتش‌بس بدون تضعیف و به خطر انداختن قلمرو و یا حاکمیت خود است.
به گزارش ایسنا، به نقل از خبرگزاری رویترز، اوکراین و آمریکا ابراز امیدواری اندکی نسبت به پیشرفت در این مذاکرات دارند؛ مذاکراتی که در بیش از دو هفته گذشته اولین گفت‌وگوی مستقیم بین دو طرف محسوب می‌شود.
مذاکرات میان طرف‌ها آغاز شده است. پیشتر هیات اوکراینی برای شرکت در مذاکرات صلح با همتایان روسی خود وارد شهر استانبول ترکیه شد. این هیات را اُلکسی رزنیکف، وزیر دفاع اوکراین و همچنین میخائیل پودولیاک، رئیس دفتر ریاست جمهوری، هدایت می‌کنند. این گروه می‌گوید که اولویت اصلی آنها دست یافتن به آتش‌بس است، هرچند تردیدهایی درباره محتمل بودن این هدف وجود دارد.
این مذاکرات رو در رو را که اولین دیدار در بیش از دو هفته اخیر است، رجب طیب اردوغان، رئیس جمهوری ترکیه میزبانی می‌کند. نشست طرف‌ها برای ساعت ۱۰:۰۰ صبح سه‌شنبه به وقت محلی (۰۷:۰۰ صبح به وقت گرینویچ) برنامه‌ریزی شده بود.
روسیه از جمله خواهان آن است که اوکراین هرگونه تلاش برای پیوستن به ناتو را کنار بگذارد، موضوعی که ولودیمیر زلنسکی، رئیس جمهوری اوکراین گفته آماده است بر سر آن مصالحه کند. سرنوشت مناطق جدایی‌طلب شرق اوکراین و موقعیت کریمه، که روسیه در سال ۲۰۱۴ به خاک خود ضمیمه کرد، از دیگر مسائل دشوار است.
دمیترو کولبا، وزیر امور خارجه اوکراین درخصوص دور جدید مذاکرات گفت: ما روی مردم، سرزمین و حاکمیت تجارت نمی‌کنیم. حداقل برنامه‌ای که در نظر داریم مسائل بشردوستانه و حداکثر برنامه ما، رسیدن به آتش‌بس است.
در آستانه شروع دور جدیدی از مذاکرات یک مقام ارشد از وزارت خارجه آمریکا مدعی شد که ولادیمیر پوتین برای سازش و مصالحه جهت پایان دادن به این جنگ ""آماده"" نیست.
در حالی که دیمیتری پسکوف، سخنگوی کاخ کرملین اظهار کرد: گرچه تاکنون هیچ پیشرفت قابل توجهی حاصل نشده است، اما ادامه دادن مذاکرات به طور مستقیم و حضوری امری ""مهم و ضروی"" است.
همچنین ولودیمیر زلنسکی در پیامی که شامگاه دوشنبه منتشر کرد، مجددا درخواست خود را برای ""مجازات"" بیشتر مسکو اعلام کرد.
در حالی که کشورهای غربی تحریم‌های سختی را علیه مسکو اعمال کرده‌اند، اما اروپا همچنان به واردات انرژی روسیه متکی است و درخصوص مسدود کردن آن تمایلی نشان نمی‌دهد. در همین راستا، مقامات دولت آمریکا و آلمان این هفته قرار است در برلین پیرامون صنعت انرژی و روش‌هایی برای بهبود مسئله سوخت دیدار و گفت‌وگو کنند.                           ",https://www.asriran.com/003Ubn
832641,۱۴۰۱/۰۱/۰۹,اجتماعی ,هشدار به مسافران: مراقب اقامتگاه های جعلی باشید,سایت‌های یک‌شبه از مردم پول می‌گیرند و وقتی مسافر به مقصد می‌رسد، نه از اسکان مسافر خبری است و نه از پول و نه کسی پاسخگو است.,"دبیر ستاد خدمات سفر می‌گوید: بیشترین شکایت‌ها در تعطیلات نوروز به رزروهای کاذبِ اینترنتی و سایت‌های رزرواسیون که یک‌شبه و بدون مجوز راه‌اندازی شده‌اند و از مردم سوءاستفاده می‌کنند، اختصاص دارد.
سیدمصطفی فاطمی ـ مدیرکل دفتر توسعه گردشگری داخلی ـ درباره شکایت‌های نوروزی به ایسنا، اظهار می‌کند: مردم از سایت‌هایی که یک‌شبه راه‌اندازی شده‌اند و بدون داشتن «ای‌نماد» (نشان اعتماد الکترونیک) برای اجاره خانه و اقامتگاه تبلیغ می‌کنند و پول‌های کلان از مردم می‌گیرند و متاسفانه وجود خارجی هم ندارند، بسیار شاکی هستند.
دبیر ستاد مرکزی هماهنگی خدمات اضافه می‌کند: سایت‌های یک‌شبه از مردم پول می‌گیرند و وقتی مسافر به مقصد می‌رسد، نه از اسکان مسافر خبری است و نه از پول و نه کسی پاسخگو است.
یحیی نقی‌زاده ـ مدیرکل نظارت و ارزیابی خدمات گردشگری ـ نیز در تایید این اظهارات گفته است: بیشتر شکایات‌های نوروزی تا کنون مربوط به رزروها، به‌ویژه رزروهای اینترنتی بوده که از طریق فضای مجازی توسط مسافران انجام شده است.
او تاکید کرده که مسافران می‌توانند شکایات خود را در سامانه ۰۹۶۲۹ ثبت و شماره پیگیری دریافت کنند. کارشناسان کمیته نظارت در تمام استان‌ها حضور دارند تا موارد مربوط به شکایات، پیشنهادات و نظرات مسافران را مورد بررسی قرار دهند. این کمیته سعی می‌کند در یک هفته به شکایات رسیدگی کند و نتیجه پیگیری و رسیدگی را به مسافران اعلام کند، مگر در مواردی که نیاز به بررسی مستندات وجود داشته باشد که بعد از تعطیلات پیگیری خواهد شد.
سخنگوی سازمان هواپیمایی کشوری هم به تازگی دو سایت فروش بلیت (چارتر ۷۲۴ و چارتر ملی) را که مجوز قانونی نداشته‌اند، معرفی کرده و گفته که متأسفانه تعدادی از واسطه‌گران با راه‌اندازی سایت‌های غیرقانونی مبادرت به فروش بلیت هواپیما با قیمت‌های نامتعارف می‌کنند و برخی هموطنان به‌دلیل آشنا نبودن با درگاه‌های قانونی فروش، از این سایت‌ها بلیت تهیه می‌کنند، اما متأسفانه در صورت بروز مشکل در طول سفر، هیچ یک از فروشندگان این سایت‌ها پاسخگوی مسافران نیستند.
میراکبر رضوی درباره نحوه خریداری بلیت از درگاه‌های مجاز فروش بلیت هواپیما، گفته که مردم می‌توانند با مراجعه به سایت شرکت‌های هواپیمایی مستقیما از شرکت‌ها بلیت تهیه کنند. همچنین فهرست دفاتر خدمات مسافرت هوایی و سایت‌های فروش بلیت دارای مجوز در پرتال سازمان هواپیمایی کشوری به آدرس caa.gov.ir در دسترس است و مسافرانی که قصد خرید بلیت دارند با مراجعه به آن فهرست می‌توانند از نحوه فعالیت اعم از فعال یا غیرفعال و اعتبار مجوز درگاه فروش بلیت مورد نظر خود اطلاع پیدا کنند.
پلیس فتا نیز چندی پیش نسبت به فعالیت مجرمان سایبری با عنوان فروش ویژه نوروز هشدار داده و گفته بود: با شروع نوروز، کلاهبرداران فضای مجازی با تبلیغات گسترده و حراج کالاهای ارزان و طرح‌های وسوسه‌انگیز در شبکه‌های اجتماعی مختلف اقدام به کلاهبرداری و فریب شهروندان می‌کنند.
ظهور سایت‌ها و مراکز کاذب و بدون مجوز فروش خدمات سفر اتفاق تازه‌ای نیست که در تعطیلات نوروز امسال رخ داده باشد، پیش از این بارها درباره تورهای گردشگری و رزرواسیون اقامت که در فضای مجازی و حتی با اجاره صوری مکانی بدون مجوز و به شکلی غیرقانونی فعالیت دارند، تذکر داده و خواستار برخورد و نظارت جدی‌تر شده‌ و بارها اسامی این مراکز، سایت‌ها و صفحه‌های مجازی به وزارت میراث فرهنگی، گردشگری و صنایع دستی و مراجع قانونی و همچنین پلیس فتا معرفی شده است، اما همچنان برخی از این سایت‌ها و صفحه‌ها بدون مانع به فعالیت خود ادامه می‌دهند.                           ",https://www.asriran.com/003Ubh
832640,۱۴۰۱/۰۱/۰۹,اجتماعی ,این خوراکی‌ها در بهار خوش اخلاقتان می‌کنند,بر اساس مقاله‌ای که ژانویه ۲۰۱۸ در مجله روانشناسی بریتانیا منتشر شد، سطوح پایین اسید‌های چرب ضروری مانند امگا ۳ در بدن با بیماری‌های روانپزشکی مانند افسردگی مرتبط است.,"فصل بهار با افت انرژی و خستگی همراه است، کافی است با مصرف خوراکی‌های بی نظیر این فصل، از نشاط و شادابی برخوردار شوید.
به گزارش باشگاه خبرنگاران، تحقیقات بی‌شماری ثابت کرده‌اند که خوردن برخی از غذا‌های غنی از مواد مغذی می‌تواند به افراد مبتلا به افسردگی کمک کند تا احساس بهتری داشته باشند؛ بسیاری از این غذا‌ها به‌ویژه در بهار و تابستان فراوان هستند.
هندوانه: منبع عالی لیکوپن است؛ آنتی‌اکسیدانی که از بافت ظریف مغز محافظت می‌کند. هندوانه لیکوپن بیشتری نسبت به گوجه‌فرنگی دارد (تا ۲۰ میلی‌گرم در هر ۲ فنجان). لیکوپن موجود در هندوانه به کاهش خطر التهاب مرتبط با زوال عقل و احتمالاً افسردگی کمک می‌کند. هندوانه علاوه بر محتوای لیکوپن، انتخابی عالی به‌جای خوراکی‌های سرشار از شکر است.
میگو: اگر به دنبال یک وعده غذایی آسان و تقویت‌کننده خلق‌و‌خو هستید، مقداری میگو کباب کنید. میگو حاوی امگا ۳ است. مطالعات نشان می‌دهد که امگا ۳ به کاهش علائم افسردگی کمک می‌کند. بر اساس مقاله‌ای که ژانویه ۲۰۱۸ در مجله روانشناسی بریتانیا منتشر شد، سطوح پایین اسید‌های چرب ضروری مانند امگا ۳ در بدن با بیماری‌های روانپزشکی مانند افسردگی مرتبط است. سایر منابع خوب اسید‌های چرب امگا ۳ شامل ماهی آزاد، ساردین، ماهی خال‌مخالی و ماهی تن است.
ذرت: سبزیجات نشاسته‌ای مانند ذرت، کربوهیدرات‌های باکیفیت و سرشار از فیبر و مواد مغذی هستند. از ذرت کبابی لذت ببرید یا این دانه‌ها را با لوبیا سیاه و سالاد مخلوط کنید، زیرا لوبیا‌ها یکی دیگر از کربوهیدرات‌های باکیفیت هستند که سطح خلق‌و‌خو را افزایش می‌دهند.
گیلاس: گیلاس سرشار از فلاونوئید‌هاست که محافظ شما در برابر افسردگی هستند. مطالعه‌ای که جولای ۲۰۱۶ در مجله آمریکایی تغذیه بالینی منتشر شد، نشان داد که مصرف مقادیر بالای فلاونوئید‌ها با کاهش خطر افسردگی مرتبط است.
مارچوبه: یکی از خوشمزه‌ترین سبزیجات بهاری، مارچوبه، حاوی مجموعه‌ای از مواد مغذی ضدافسردگی مانند فولات و همچنین پتاسیم و بسیاری دیگر از ویتامین‌ها و مواد معدنی ضروری است. افراد مبتلا به افسردگی، مقادیر کمتری فولات در بدن و رژیم غذایی خود دارند.
خیار: یکی از دلایل اصلی که خیار ممکن است علائم افسردگی را کاهش دهد، این است که بیشتر از آب تشکیل شده و می‌تواند به شما کمک کند وقتی هوا گرم است، هیدراته بمانید. تحقیقات نشان می‌دهد که هیدراته ماندن می‌تواند به حمایت از سلامت روان کمک کند.                           ",https://www.asriran.com/003Ubg
832639,۱۴۰۱/۰۱/۰۹,سلامت,شیرین‌کننده‌های مصنوعی و خطر ابتلا به سرطان,یافته‌ها نشان می‌دهد افرادی که مقادیر بیشتری (معمولاً ۷۹ میلی‌گرم در روز) شیرین‌کننده‌های مصنوعی مصرف می‌کنند، ۱۳ درصد بیشتر در معرض خطر ابتلا به سرطان قرار دارند.,"پژوهشگران فرانسوی دریافتند برخی از شیرین کننده‌های مصنوعی خطر ابتلا به سرطان را تا ۱۳ درصد افزایش می‌دهند.
به گزارش باشگاه خبرنگاران، کارشناسان مؤسسه ملی تحقیقات بهداشتی و پزشکی فرانسه و دانشگاه سوربن پاریس رژیم غذایی و سلامت ۱۰۰ هزار نفر را در طول هشت سال پیگیری کردند. آن‌ها دریافتند که خطر ابتلا به سرطان در افرادی که به طور منظم شیرین کننده‌های مصنوعی مصرف می‌کنند، به میزان قابل توجهی بیشتر است.
بالاترین خطر برای شیرین کننده‌های آسپارتام و آسه سولفام-K مشاهده شد که هر دو در انگلیس در محصولاتی مانند ماست و حتی پنیر استفاده می‌شوند. یافته‌ها نشان می‌دهد افرادی که مقادیر بیشتری (معمولاً ۷۹ میلی‌گرم در روز) شیرین‌کننده‌های مصنوعی مصرف می‌کنند، ۱۳ درصد بیشتر در معرض خطر ابتلا به سرطان قرار دارند.
در حالی که این نتایج نیاز به تکرار در سایر گروه‌های مقیاس بزرگ و مکانیسم‌های اساسی دارند که توسط مطالعات تجربی مشخص شده‌اند، اما آن‌ها بینش‌های مهم و جدیدی را برای ارزیابی مجدد مداوم شیرین‌کننده‌های افزودنی غذا توسط سازمان ایمنی غذای اروپا و سایر آژانس‌های بهداشتی در سطح جهان ارائه می‌کنند.                           ",https://www.asriran.com/003Ubf
832643,۱۴۰۱/۰۱/۰۹,اجتماعی ,کمک فوری برای درمان این مادر و دو دخترش,,"خیریه همت رضاشهر با ارسال نامه ای به عصر ایران، خواستار کمک به مادر ۶۰ ساله بی سرپرستی شده که مستاجر و دارای چهار فرزند دختر می باشد که بدلیل سرطان روده چندین ساله درگیر بیمارستان و درمان می باشددر این نامه آمده است:
احتراماً به استحضار می رساند سرکار خانم ص ن از مددجویان این خیریه به حضورتان معرفی می گردد.
خانم ن ۶۰ ساله بی سرپرست و مستاجر دارای چهار فرزند دختر می باشد که بدلیل سرطان روده چندین ساله درگیر بیمارستان و درمان می باشد و باوجود اینکه خودش با کار کردن درمنازل بخشی از هزینه های خانواده را تأمین می کرده در حال حاضر قادر به کار کردن نیست و برای امرار معاش و هزینه های درمان خودش و دو دخترش که یکی به بیماری خاص مبتلاست و داروهای گران باید مصرف نماید و دیگری که ۲۵ سال دارد عفونت خون دارد و باید شیمی درمانی شود و هفته ای دوبار بستری شود که با دارو عفونت خون را پائین بیاید مانده است ضمن اینکه دو دختر دیگرش حدوده سه سال بخاطر تهیه جهیزیه در عقد مانده آندو بااین که مددکار موسسه کار در منزل برایشان می برد در آمد اندکشان فقط کفاف خورد و خوراک را می دهد.
از آنجا که این خانواده مشکلات زیادی دارند و هیچ کسی را برای حمایت ندارند ازشما خیراندیشان تقاضای عاجل داریم هرچقدر در توان دارید کمک ویاری نمائید تا انشا.... بتوانیم بایاری خداوند متعال بخشی از بدهی ها هزینه های این مادر را جبران نمائیم.
ازخدای منان سلامتی برای همه شما عزیزان خواستاریم.
قبلا از همکاری و مساعدتی که دراین باره مبذول خواهید فرمود کمال تشکر و سپاسگزاری را می نماید.
شماره حساب خیریه 02042187340 شماره کارت خیریه 6104337733573958شماره شبای خیریه IR930120000000002042187340
برای کمک آنلاین کلیک کنید                           ",https://www.asriran.com/003Ubj
832642,۱۴۰۱/۰۱/۰۹,اجتماعی ,بندرعباس/ با دستور قضایی عروس جوان به خانه بخت می‌رود,وکیل دادگستری با اعلام اینکه «دختری سی ساله نزدیک به دو هفته است قصد ⁧‫ازدواج‬⁩ دارد و بعلت مسدود بودن کد ملی و محرومیت از خدمات اجتماعی بودن پدرش (محکوم مالی) توان ازدواج ندارد! دفتر ازدواج نمیتواند با این شرایط اذن پدر را اخذ نماید!!» موضوع را رسانه‌ای کرد.,"شب گذشته یک وکیل دادگستری توییتی خطاب به حجت الاسلام و المسلمین محسنی اژه ای رییس عدلیه برای طرح موضوع مشکل یکی از موکلان خود منتشر کرد کرد.
به گزارش خبرگزاری میزان، شب گذشته بود که یک وکیل دادگستری توییتی خطاب به حجت الاسلام و المسلمین محسنی اژه ای رییس عدلیه برای طرح موضوع مشکل یکی از موکلان خود منتشر کرد.
این وکیل دادگستری با اعلام اینکه «دختری سی ساله نزدیک به دو هفته است قصد ⁧‫ازدواج‬⁩ دارد و بعلت مسدود بودن کد ملی و محرومیت از خدمات اجتماعی بودن پدرش (محکوم مالی) توان ازدواج ندارد! دفتر ازدواج نمیتواند با این شرایط اذن پدر را اخذ نماید!!» موضوع را رسانه‌ای کرد.
ساعتی پس از انتشار این توییت این وکیل دادگستری در توییت دیگری عنوان کرد از تیم رسانه‌ای قوه قضائیه با او ارتباط گرفته و قول پیگیری موضوع را داده‌ند.
در توییت سوم وکیل مورد اشاره آمده است مشکل این دختر جوان با نامه نگاری صورت گرفته از سوی قهرمانی، رئیس کل دادگستری استان هرمزگان حل شده است.
بنابر این گزارش؛ بلافاصله بعد از آگاهی تیم رسانه‌ای قوه قضائیه از مشکل به وجود آمده برای دختر جوان هرمزگانی موضوع با رئیس کل دادگستری استان هرمزگان در میان گذاشته شده و در کمترین زمان ممکن دادیار شعبه اول اجرای احکام کیفری دادسرای عمومی و انقلاب شهرستان بندرعباس در نامه نگاری با رئیس ثبت احوال شهرستان بندرعباس خواستار رفع انسداد شماره ملی پدر عروس جوان شده است.
علاوه بر نامه ارسال شده همچنین مقام‌های قضایی استان در تماس تلفنی با ثبت احوال شهرستان بندرعباس پیگیر حل شدن هر چه سریع‌تر مشکل خانواده مورد اشاره شده‌اند که پیگیری‌ها نشان می‌دهد این مشکل مرتفع شده است.
صبح روز گذشته بود که حجت الاسلام والمسلمین محسنی اژه‌ای در جلسه مشترک شورای عالی قوه قضاییه با شورای قضایی استان‌ها به تشریح اولویت‌های ۱۵ گانه قوه قضاییه در سال ۱۴۰۱ اشاره کرده بود که اولین اولویت از سوی قاضی‌القضات «فراهم سازی زمینه‌هایی که منجر به ارائه مطلوب‌تر خدمات قضایی به مردم از سوی کارکنان دستگاه قضایی می‌شود» عنوان شده بود.                           ",https://www.asriran.com/003Ubi
832619,۱۴۰۱/۰۱/۰۹,حوادث,یک کشته و 11 مصدوم در تصادف پراید و تیبا,۱۱ مصدوم این حادثه شامل ۶ کودک با رده سنی ۱ الی ۱۳ ساله و ۲ مرد و ۳ زن با رده سنی ۱۷ الی ۴۹ ساله می باشند.,"رئیس مرکز فوریت های پزشکی استان کرمان از برخورد یک دستگاه سواری پراید و یک تیبا در محور نگار به بهرامجرد با یک کشته و ۱۱ مصدوم خبر داد.
به گزارش ایرنا، سیدمحمد صابری شامگاه دوشنبه ادامه داد: ساعت ۱۱:۴۳ امروز دوشنبه (۸ فروردین ماه)به دنبال دریافت گزارش برخورد سواری پراید و تیبا در ابتدای محور نگار به بهرامجرد (از توابع شهرستان بردسیر) بلافاصله ۳ تیم فوریت های پزشکی به محل حادثه اعزام شدند.
وی افزود: در پی این حادثه متاسفانه ۱ مَرد حدودا ۳۰ ساله بر اثر شدت جراحات وارده در دم جان باخت و ۱۱ نفر مصدوم شدند که مصدومان بعد از رهاسازی و اقدامات درمانی مناسب، توسط تیم های فوریت های پزشکی به بیمارستان شهید باهنر کرمان منتقل شدند.
صابری عنوان کرد: ۱۱ مصدوم این حادثه شامل ۶ کودک با رده سنی ۱ الی ۱۳ ساله و ۲ مرد و ۳ زن با رده سنی ۱۷ الی ۴۹ ساله می باشند.
وی ادامه داد: حال عمومی ۲ نفر از مصدومان این حادثه وخیم گزارش شده است.
محور بهرامجرد - نگار یکی از حادثه خیزترین محورهای مواصلاتی در استان کرمان است. نگار یکی از شهرهای شهرستان بردسیر و بردسیر در فاصله 60 کیلومتری غرب کرمان قرار دارد.                           ",https://www.asriran.com/003UbL
832637,۱۴۰۱/۰۱/۰۹,اجتماعی ,تردد پرحجم خودروها در جاده کرج -چالوس,تردد در محور کرج - چالوس در محدوده انتهای شهرستانک تا گچسر پرحجم است.,"مدیرکل راهداری و حمل و نقل جاده‌ای استان البرز از ترافیک عادی و روان در آزادراه تهران- کرج- قزوین خبر داد و گفت: تردد پرحجم خودروها در محور کرج -چالوس در حال حاضر وجود دارد.
علی زندی‌‌فر در گفت‌وگو با تسنیم در کرج، در مورد آخرین وضعیت ترافیکی در محورهای مواصلاتی استان البرز اظهار داشت: در حال حاضر ترافیک در آزادراه قزوین- کرج تهران در هر دولاین رفت و برگشت عادی و روان است.
وی افزود: تردد در محور کرج - چالوس در محدوده انتهای شهرستانک تا گچسر پرحجم است.
مدیرکل راهداری و حمل و نقل جاده‌ای استان البرز با بیان اینکه ترافیک در سایرمحورهای مواصلاتی استان البرز عادی و روان است، بیان کرد: بر اساس آخرین پیش‌بینی وضعیت جوی هیچ گونه پدیده خاصی در محورهای مواصلاتی استان البرز گزارش نشده است.
زندی‌فر در مورد ممنوعیت تردد در محور کرج - چالوس از ساعت 11 تا 24 هر روز عنوان کرد: در صورت ترافیک در استان مازندران با صلاحدید پلیس راه جهت تخلیه بار ترافیکی ممنوعیت ترددی اعمال می‌شود.                           ",https://www.asriran.com/003Ubd
832630,۱۴۰۱/۰۱/۰۹,سلامت,حقایقی درباره روغن زیتون و تاثیرش در کاهش وزن,مصرف روغن زیتون در کنار قلب سالم، ممکن است برای طول عمر مفید باشد. یک مطالعه نشان داد افرادی که حداقل روزی نصف قاشق غذاخوری روغن زیتون مصرف می‌کنند در مقایسه با افرادی که هرگز روغن زیتون مصرف نمی‌کنند ۱۹ درصد کمتر در معرض خطر مرگ و میر قرار دارند.,"روغن زیتون و نام مرسوم «روغن زیتون فوق بکر» به دلیل پیوند‌هایی که با رژیم غذایی مدیترانه‌ای دارد، به عنوان یکی از سالم‌ترین غذا‌هایی که می‌توانید بخورید، شناخته می‌شود.
به گزارش ایرنا، روغن زیتون، روغنی است که از زیتون فشرده بدست می‌آید. قدمت استفاده از روغن زیتون به ۶۰۰۰ سال قبل برمی‌گردد و منشأ آن قبل از اینکه به کشور‌های حاشیه مدیترانه راه پیدا کند، در ایران، سوریه و فلسطین بوده است. در آمریکا می‌توانید سه نوع روغن زیتون بخرید: روغن زیتون فوق بکر، روغن زیتون معمولی و روغن زیتون با طعم سبک.
روغن زیتون فوق بکر، که ۶۰ درصد از کل روغن زیتون فروخته شده در آمریکای شمالی را تشکیل می‌دهد، می‌تواند برای آماده سازی غذای سرد و همچنین در پخت و پز استفاده شود. روغن زیتون را می‌توان در انواع سبک‌های آشپزی استفاده کرد؛ روغن زیتون با طعم ملایم، طعمی خنثی دارد و از آن می‌توان در زمانی استفاده کرد که طعم فلفلی خاص روغن زیتون را در پخت و پز نمی‌خواهید.
روغن زیتون چگونه درست می‌شود؟
روغن زیتون از زیتون‌هایی تهیه می‌شود که روی درختان زیتون رشد می‌کنند، اغلب این درختان در منطقه مدیترانه قرار دارند. پس از برداشت، زیتون‌ها را به صورت خمیری خرد می‌کنند و در فرآیند سانتریفیوژ قرار می‌دهند تا روغن آن جدا شود. محصول نهایی در مخازن فولادی ضد زنگ نگهداری می‌شود که از اکسیژن و نور خورشید دور بماند. هنگام بطری شدن، روغن باید در یک بطری شیشه‌ای تیره برود تا تازه بماند. هنگام بطری شدن، روغن باید در یک بطری شیشه‌ای تیره برود تا تازه بماند.
همچنین می‌توانید روغن زیتون فرابکر را خریداری کنید که از فشرده شدن زیتون‌های رسیده به صورت سرد و بدون استفاده از حرارت یا مواد شیمیایی، طبق استاندارد‌های تعیین‌شده توسط شورای بین‌المللی زیتون تهیه می‌شود. گفته می‌شود که روغن زیتون حاوی مواد شیمیایی به نام «فنل» است که این یکی از دلایلی است که تصور می‌شود روغن زیتون دارای خواص سلامتی قدرتمندی است. از طرف دیگر، برای تهیه روغن زیتون تصفیه شده از گرما یا حلال استفاده می‌شود که در نتیجه روغنی بی مزه ایجاد می‌شود که می‌توان آن را با روغن‌های دیگر مخلوط کرد.
حقایق تغذیه‌ای روغن زیتون: مصرف یک قاشق غذاخوری روغن زیتون چه فوایدی دارد؟
در هر قاشق غذاخوری روغن زیتون فوق بکر ۱۲۰ کالری، صفر پروتئین، ۱۴ گرم چربی، دو گرم چربی اشباع شده و ۱۰ گرم اسید‌های چربی تک غیراشباع (MUFAs)،۱.۵ گرم چربی غیراشباع چندگانه (PUFA)، صفر گرم کربوهیدرات، ۰ گرم فیبر و ۰ گرم شکر وجود دارد. از آنجایی که روغن زیتون عمدتاً از چربی‌های غیراشباع مفید برای قلب تشکیل شده است و تنها مقدار کمی چربی اشباع شده داراد، یکی از مزایای استفاده از این روغن در آشپزی - به ویژه با سبزیجات - این است که به بدن کمک می‌کند تا ویتامین‌های محلول در چربی مانند A، D، E و K را از غذا جذب کند.
آنچه مطالعات درباره فواید روغن زیتون برای سلامتی نشان می‌دهند
روغن زیتون تا حد زیادی به عنوان یکی از بهترین چربی‌هایی که می‌توانید مصرف کنید، به ویژه برای سلامت قلب شناخته می‌شود. محققان در یک مطالعه بیش از هفت هزار و ۲۰۰ زن ۵۵ ساله و مسن‌تر را که در معرض خطر بالای ابتلا به بیماری قلبی بودند، مورد بررسی قرار دادند. این مطالعه نشان داد افرادی که بیشترین میزان روغن زیتون را در چارچوب رژیم غذایی مدیترانه‌ای مصرف می‌کردند، به ترتیب ۳۵ و ۴۸ درصد کمتر در معرض خطر ابتلا به بیماری‌های قلبی عروقی و مرگ و میر در مقایسه با افرادی قرار داشتند که کمترین مقدار روغن را مصرف می‌کردند.
این مطالعه نشان داد که به ازای هر ۱۰ گرم روغن زیتون فرابکر (تقریبا ۱ قاشق غذاخوری) که در روز خورده می‌شود، خطر ابتلا به بیماری‌های قلبی عروقی ۱۰ درصد و خطر مرگ و میر ناشی از بیماری‌های قلبی عروقی ۷ درصد کاهش می‌یابد. ممکن است MUFA ها، فنل‌ها و ویتامین E موجود در روغن زیتون محافظ قلب باشند. روغن زیتون همچنین به عنوان ضد التهاب شناخته می‌شود. محققان خاطر نشان می‌کنند که این روغن می‌تواند عملکرد عروق خونی، کلسترول و حساسیت به انسولین را بهبود بخشد و فشار خون بالا را کاهش دهد.
مصرف روغن زیتون در کنار قلب سالم، ممکن است برای طول عمر مفید باشد. یک مطالعه نشان داد افرادی که حداقل روزی نصف قاشق غذاخوری روغن زیتون مصرف می‌کنند در مقایسه با افرادی که هرگز روغن زیتون مصرف نمی‌کنند یا به ندرت از روغن زیتون استفاده می‌کنند، ۱۹ درصد کمتر در معرض خطر مرگ و میر قرار دارند. محققان توصیه می‌کنند که روغن زیتون را جایگزین مارگارین، کره، سس مایونز و چربی لبنیات کنید.
آیا افزودن روغن زیتون به رژیم غذایی می‌تواند به کاهش وزن کمک کند یا خیر؟
احتمالا روغن زیتون می‌تواند به کاهش وزن کمک کند درصورتی که در چارچوب یک رژیم غذایی سالم مصرف شود و نباید در مصرف آن زیاده روی کنید. روغن زیتون یک چربی سالم است، اما همچنان یک چربی است، بنابراین اعتدال در مصرف آن برای جلوگیری از افزایش وزن مهم است. اطلاعات زیادی در مورد تأثیر مصرف روغن زیتون به تنهایی بر کاهش وزن وجود ندارد، اما مطالعاتی وجود دارد که نشان می‌دهد رژیم مدیترانه‌ای حاوی روغن زیتون می‌تواند به جلوگیری از افزایش وزن با افزایش سن کمک کند و خطر اضافه وزن یا چاقی را کاهش دهد.
محققان همچنین خاطرنشان می‌کنند که تمرکز رژیم غذایی بر چربی‌های غیراشباع، مانند روغن زیتون و ماهی‌های چرب، بدن را تشویق می‌کند تا چربی بسوزاند؛ این موضوع ممکن است تا حدی یکی از دلایلی باشد که پیروی از یک رژیم غذایی مدیترانه‌ای موجب کاهش وزن می‌شود.
آیا می‌توان از روغن زیتون برای چرب کردن پوست، مو و نواحی دیگر بدن استفاده کرد؟
متأسفانه، ممکن است نخواهید به روغن زیتون به عنوان یک تقویت کننده زیبایی روی آورید. در حالی که به نظر می‌رسد روغن زیتون می‌تواند یک مرطوب کننده طبیعی عالی باشد، اما تحقیقات نشان می‌دهد که استفاده مستقیم روغن زیتون بر روی پوست ممکن است بیشتر از اینکه مفید باشد، ضرر داشته باشد.
محققان در یک مطالعه ۱۹ فرد بزرگسال فاقد «درماتیت آتوپیک» (بیماری‌های التهابی پوست مانند اگزما)، را مورد بررسی قرار دادند. این افراد شش قطره روغن زیتون را دو بار در روز به مدت پنج هفته به ساعد خود زدند؛ محققان مشاهده کردند که این کار در واقع موجب شکسته شدن سد محافظ پوست و قرمزی خفیف پوست شد.
یک مطالعه نشان می‌دهد که وقتی روغن زیتون در محصولات پوستی و صابون‌ها فرموله می‌شود، می‌تواند به روش‌های مشابه اسید هیالورونیک (یک تقویت کننده پوست در محصولات ضد پیری)، مرطوب کند و آنتی‌اکسیدان‌های محافظ و ضد پیری ارائه دهد.
به همین ترتیب، بر اساس نتایج یک مطالعه دیگر، استفاده از روغن زیتون به صورت مستقیم بر روی مو ممکن است یک پوشش نازک روغنی روی تار‌ها ایجاد کند؛ بنابراین اگر علاقه‌مند به استفاده از روغن زیتون برای مو و پوست خود هستید، بهتر است از محصولات پوست و موی حاوی روغن به جای استفاده مستقیم از آن استفاده کنید.
یک کاربرد شگفت انگیز دیگر روغن زیتون به عنوان نرم کننده موم گوش است، اگر مشکل دائمی با موم گوش دارید، می‌توانید چند قطره روغن زیتون گرم را روی مجرای گوش خارجی بریزید تا به از بین بردن تجمع آن کمک کند.                           ",https://www.asriran.com/003UbW
832638,۱۴۰۱/۰۱/۰۹,فرهنگی/هنری,سخن نادرست داور عصرجدید: لهجه‌ات را باید فراموش کنی (فیلم),ژاله صامتی (داور عصر جدید) به بابک جوکار (چوپان علاقه‌مند به خوانندگی و اهل روستای کوشک باقری استان فارس) توصیه می‌کند: اینجا (تهران) که آمدی لهجه‌ات را باید فراموش کنی.,کد ویدیو  دانلود    فیلم اصلی                                     ,https://www.asriran.com/003Ube
832629,۱۴۰۱/۰۱/۰۹,اجتماعی ,خرید و فروش بلیت بازی ایران و لبنان خارج از سامانه، جعلی است,لازم است هواداران فقط از سایت رسمی مبادرت به خرید بلیت کنند و هر بلیتی خارج از این سامانه جعلی بوده و خرید و فروش آن غیرقانونى است.,"نماینده دادستان مشهد از جعلی و غیرقانونی بودن خرید و فروش بلیت های بازی ایران و لبنان، خارج از سامانه معرفی شده خبرداد.
به گزارش باشگاه خبرنگاران، صادق صفری در کمیسیون نظم و امنیت مسابقات ورزشی خراسان رضوی گفت: دادستانی با هر سایت یا شخصی که در زمینه بازار سیاه بلیت دیدار ایران و لبنان فعالیت داشته باشد، برخورد قاطع خواهد کرد.
او گفت: لازم است هواداران فقط از سایت رسمی مبادرت به خرید بلیت کنند و هر بلیتی خارج از این سامانه جعلی بوده و خرید و فروش آن غیرقانونى است.
نماینده دادستان مشهد گفت: توسط عوامل انتظامی از ورود افراد داراى بلیت جعلى ممانعت خواهد شد.
بازی تیم‌های ملی ایران و لبنان امروز سه شنبه ۹ فروردین ساعت ۱۶ در ورزشگاه امام رضا مشهد برگزار می‌شود.                           ",https://www.asriran.com/003UbV
832635,۱۴۰۱/۰۱/۰۹,اجتماعی ,کرونا/ روند صعودی ابتلا و بستری در مازندران,سویه اُمیکرون پیشتاز است و نوع غالب آن در استان اُمیکرون DA.۲ است.,"با فرا رسیدن نوروز ۱۴۰۱ همراه با کاهش آمار کرونا در کشور، مسافرت به استان های گردشگرپذیر همچون گذشته از سر گرفته شد. مازندران نیز که یکی از استان های هدف گردشگری است از این قاعده مستثنا نماند و شاهد خیلی عظیم ترددها و ورود مسافران نوروزی بود. اوج ترافیک وارده به مازندران در نیمه دوم تعطیلات به وقوع پیوست که در نتیجه منجر به افزایش روند ابتلا به کرونا و بستری بیماران شد.
به گزارش ایسنا، این موضوع باعث شد تا بر اساس آخرین اطلاع رسانی رنگ بندی کرونایی مناطق مختلف کشور از سوی مرکز روابط عمومی و اطلاع رسانی وزارت بهداشت، یک شهرستان مازندران (شهرستان رامسر) در وضعیت قرمز کرونایی و ۳ شهرستان در وضعیت آبی(بابلسر، جویبار و نوشهر) و ۱۸ شهرستان‌ دیگر نیز در وضعیت زرد کرونایی قرار گیرند. هیچ شهرستانی از مازندران در وضعیت نارنجی کرونایی قرار ندارد.
در این رابطه، معاون بهداشتی دانشگاه علوم پزشکی مازندران با اشاره به وضعیت روند شیوع کرونا اظهار کرد: وضعیت استان از نظر تعداد بیماران سرپایی کرونا رو به افزایش است و روند صعودی را طی می کند.
عباس علیپور در گفت و گو با ایسنا ضمن تاکید بر اینکه بخش قابل توجهی از بیماران سرپایی کرونایی از هم استانی ها هستند در جمع خبرنگاران گفت: میزان مراجعین سرپایی از میهمانان و مسافران وارد شده در استان آماری زیر ۲۰ درصد دارد.
وی درباره آمار بستری شدگان در بیمارستان های مازندران خاطرنشان کرد: میزان بستری روند افزایشی کمتری دارد اما نسبت به موارد ترخیصی آمار بالای یک را نشان می‌دهد به طوری که می‌توان گفت، موارد بستری شده ترخیص نمی‌شوند و از آمار سرپایی ها پیشی گرفته اند؛ این در حالی است که قبل از ورود به سال جدید، این آمار به کمتر از یک رسیده بود و ترخیصی‌ها آمار بیشتری را به خود اختصاص داده‌ بودند و تخت‌های اشغال شده روند نزولی داشت اما اکنون روند بستری نیز به سمت صعودی شدن پیش می‌رود.
علیپور با اشاره به اینکه روند کلی شیوع کرونا در استان نمودار صعودی دارد گفت: در پیک ششم شاهد ۲ قله ای شدن نمودار بودیم و هنوز ثبات پیدا نکرده بود و به قبل از پیک ششم نرسیده بودیم که مجددا در حال افزایش است و این روند جای نگرانی دارد.
وی با اشاره به سویه غالب فعلی در استان مازندران خاطرنشان کرد: سویه اُمیکرون پیشتاز است و نوع غالب آن در استان اُمیکرون DA.۲ است.
معاون بهداشتی دانشگاه علوم پزشکی مازندران در پاسخ به علائم سویه DA.۲ اظهار کرد: این سویه با DA.۱ که در ابتدای کرونا در مازندران وجود داشت یکسان است و از نظر علائم بالینی تفاوت ندارد فقط در نوع دلتا علائم تنفسی غالب بود و در اُمیکرون موارد گوارشی بیشتر به چشم می‌خورد.
علیپور افزود: اُمیکرون شامل A.۱ و DA.۲ و DA.۳ بوده که در حال حاضر نوع دوم آن در مازندران غالب و نوع سوم تاکنون شناسایی نشده است که علایم نوع دوم همان علایم گوارشی و تنفسی است.
وی با بیان اینکه امکان تشخیص نوع سوم نیز در استان وجود ندارد و کشور این موارد را بررسی می‌کند اظهار کرد: در صورت مشاهده نمونه‌ها به مرکز ارسال شده تا در صورت لزوم کیت های شناسایی برای استان‌ها ارسال شوند، اما تاکنون موارد نوع سوم گزارش نشده و DA.۳ در استان وجود ندارد.
این مقام مسئول همچنین به تزریق واکسن ها اشاره کرد و گفت: اهمیت موضوع تزریق واکسن بر کسی پوشیده نیست، در شرایطی که تاب آوری مردم پایین آمده و مسافرت و فعالیت های اجتماعی از سرگرفته شده است، مهمترین مورد تزریق واکسن است که باید جدی گرفته شود و در حال حاضر تزریق واکسن دُز سوم، برای ۵۹ درصد افراد بالای ۱۸ سال انجام شده است.وی، در پاسخ به علت عدم رغبت مردم به تزریق دُز سوم واکسن، اظهار کرد: علت پایین آمدن آمار تزریق دُز سوم در بین مردم، شاید به دلیل کاهش نگرانی آنها از کروناست اما باید گفت روند کرونا با انجام واکسیناسیون مدیریت شده است و باید این روند ادامه دار شود و تزریق واکسن باید حالت کنشی و نه واکنشی داشته باشد.
معاون بهداشتی دانشگاه علوم پزشکی مازندران درباره ایمنی واکسن ها نیز خاطرنشان کرد: بحث ترس از ایمنی نباید موجب عدم واکسیناسیون شود. واکسن‌ها اعم از تولید داخل و خارج کالای خوبی به جهت ایمنی است و کسانیکه تزریق دُز سوم را انجام می‌دهند یا مبتلا نشده و یا اگر مبتلا شوند از شدت عوارض کمتری برخوردار بوده‌اند.
علیپور با بیان اینکه واکسن ایمنی موقتی ایجاد می‌کند و بسته به رفتار ویروس تزریق دزهای جدید واکسن ضروری می‌شود گفت: واکسیناسیون ضرر خاصی ندارد، نهایتا اگر ویروس ضعیف شده و به حد سرما خوردگی برسد از تزریق واکسن ضرری نکرده ایم و اگر همین روند نیز تداوم داشته باشد که با واکسینه شدن ایمنی ایجاد شده است؛ پس در هر ۲ صورت بشر با تزریق واکسن برد خواهد کرد.                           ",https://www.asriran.com/003Ubb
832636,۱۴۰۱/۰۱/۰۹,اجتماعی ,افزایش تدریجی دما / بارش باران و وزش باد شدید در برخی مناطق,پنجشنبه (۱۱ فروردین ماه) در برخی مناطق آذربایجان شرقی، اردبیل، قم، همدان، مرکزی، زنجان، قزوین، البرز، تهران و غرب سواحل دریای خزر رگبار پراکنده و گاهی رعدوبرق پیش‌بینی می‌شود.,"رئیس مرکز ملی پیش‌بینی و مدیریت بحران مخاطرات وضع هوا گفت:از فردا (۱۰ فروردین ماه) در برخی مناطق کشور گاهی رعد و برق و وزش باد شدید، بارش پراکنده و خیزش گردوخاک انتظار می‌رود و در عین حال در بیشتر مناطق کشور افزایش تدریجی دما رخ می‌دهد.
صادق ضیاییان در گفت و گو با ایسنا، اظهار کرد: امروز (۹ فروردین ماه) تا اوایل وقت چهارشنبه (۱۰ فروردین ماه) در نوار شرقی و جنوب شرق کشور به‌ویژه در منطقه زابل و نوار شرقی کرمان وزش باد شدید و خیزش گردوخاک انتظار می‌رود و در سایر مناطق کشور جوی آرام حاکم است.
وی با بیان اینکه از بعدازظهر چهارشنبه در برخی مناطق کردستان، زنجان، جنوب آذربایجان شرقی و جنوب آذربایجان غربی رگبار پراکنده گاهی رعدوبرق و وزش باد شدید موقت پیش‌بینی می‌شود، گفت: پنجشنبه (۱۱ فروردین ماه) در برخی مناطق آذربایجان شرقی، اردبیل، قم، همدان، مرکزی، زنجان، قزوین، البرز، تهران و غرب سواحل دریای خزر رگبار پراکنده و گاهی رعدوبرق پیش‌بینی می‌شود.
به گفته ضیاییان، جمعه و شنبه (۱۲ و ۱۳ فروردین ماه) در بیشتر مناطق کشور جوی آرام حاکم است و جمعه در خراسان شمالی و شمال خراسان رضوی بارش پراکنده دور از انتظار نیست و همچنین جمعه در شمال شرق و شرق کشور و شنبه در نوار شرقی کشور سرعت وزش باد افزایش خواهد یافت.
وی با بیان اینکه از چهارشنبه تا شنبه (۱۰ تا ۱۳ فروردین ماه) در بیشتر مناطق کشور افزایش تدریجی دما رخ می‌دهد، افزود: امروز تا اوایل وقت چهارشنبه خلیج فارس، تنگه هرمز و دریای عمان مواج خواهند بود.
رئیس مرکز ملی پیش‌بینی و مدیریت بحران مخاطرات وضع هوا درباره وضعیت جوی تهران طی دو روز آینده اظهار کرد: آسمان تهران فردا (۱۰ فروردین ‌ماه) قسمتی ابری و گاهی همراه با وزش باد با حداقل دمای ۵ و حداکثر دمای ۲۰ درجه سانتیگراد و پنجشنبه (۱۱ فروردین ماه) نیمه ابری تا ابری و همراه با وزش باد وگاهی بارش پراکنده با احتمال رعد و برق با حداقل دمای ۹ و حداکثر دمای ۲۱ درجه سانتیگراد پیش‌بینی می‌شود.
ضیاییان در پایان گفت: طی امروز و فردا (۹ و ۱۰ فروردین ماه) اهواز با دمای ۳۰ و ۳۳ درجه سانتیگراد و بندرعباس با دمای ۳۰ و ۳۲ درجه سانتیگراد گرم‌ترین و شهرکرد با دمای ۸- و ۳- درجه سانتیگراد، سردترین، مراکز استان‌ کشور هستند.                           ",https://www.asriran.com/003Ubc
832628,۱۴۰۱/۰۱/۰۹,اجتماعی ,فعلا از راه چالوس به شمال نمی‌رسید,تردد کلیه خودرو‌ها در محور جنوب به شمال جاده کرج-چالوس و جاده هراز ممنوع شد.,"مدیرکل راهداری و حمل و نقل جاده‌ای البرز گفت: جاده کرج-چالوس و هراز یک طرفه شدند.
 زندی فر گفت:تردد کلیه خودرو‌ها در محور جنوب به شمال جاده کرج-چالوس و جاده هراز ممنوع شد.
مدیرکل راهداری و حمل و نقل جاده‌ای البرز گفت: این ممنوعیت از ساعت ۱۱ آغاز و تا ساعت ۲۴ امشب ادامه دارد.
جاده کرج-چالوس دارای ۱۶۰ کیلومتر طول است که نیمی از آن در استان البرز قرار دارد.
البرز، محل تردد چهارده استان کشور است.                           ",https://www.asriran.com/003UbU
832634,۱۴۰۱/۰۱/۰۹,حوادث,لرستان/ جان باختن 8 نفر در تصادف دو پژو,متاسفانه این تصادف منجر به جان باختن 8 سرنشین دو پژو شد.,"رئیس اورژانس پیش بیمارستانی لرستان گفت: تصادف در منطقه ""گاو کش"" شهرستان دلفان ۸کشته برجای گذاشت.
مهدی غیبی در گفت‌و گو با تسنیم در دلفان، با اشاره به برخورد دو دستگاه با پژوبا یکدیگر دراین شهرستان اظهار داشت: این تصادف ساعت 8:35 دقیقه صبح امروز در منطقه گاوکش شهرستان دلفان اتفاق افتاد.
وی افزود: متاسفانه این تصادف منجر به جان باختن 8 سرنشین دو پژو شد.                           ",https://www.asriran.com/003Uba
832633,۱۴۰۱/۰۱/۰۹,اجتماعی ,عذرخواهی «خانه مداحان» از مردم بابت سخنان نسنجیده مداح معروف,زیست زاهدانه و مناعت طبع صادقانه بزرگان و پیشکسوتان مداحی کشور در طی قرون متمادی خود گواه صادقی بر اصالت نداشتن پول و مادیات در این عرصه است.,"خانه مداحان در بیانیه‌ای نوشت : اگر خاطری از طرح این مباحث رنجیده گشته، صمیمانه از محضر عموم ملت شریف ایران عذر خواهی می‌کنیم.
فارس نوشت : پس از اظهارات مهدی اکبری مداح اهل بیت علیهم‌السلام درباره معلوم کردن مبلغ از سوی مداحان و واکنش‌های گسترده به نظرات او خانه مداحان نیز بیانیه‌ای صادر کرد و در آن نوشت:
انتشار سخنان یکی از مداحان محترم در روزهای اخیر در پاسخ به پرسشی مبنی بر دریافت صله توسط مداحان محترم با واکنش‌ها و اظهار نظرهای متفاوتی روبه‌رو بوده است. نظر به اهمیت موضوع و پرسش‌های ایجاد شده در اذهان عمومی ذکر چند نکته لازم به نظر می‌رسد:
۱. شکوه مدح و رثای آل الله در ۱۴ قرن پیشین بر پایه عشق و ارادت به آن ذوات پاک استوار بوده و رونق آن مدیون دل‌های پاک و انفاس قدسی خوبان این درگاه و شمول عنایت اهل بیت بوده است و خادم این آستان شأنی جز خدمت خالصانه و مدح و رثای مجدانه بهترین‌های عالم نداشته است. از این رو نوکری این آستان خود بزرگ‌ترین صله خداوند متعال به مادحان و برترین عطیه آسمانی بوده و هست.
۲.مداحان و ستایشگران اهل بیت (ع) همواره اذعان می‌کرده اند که مرحمت سیدالشهدا (ع) به آنان در امور معنوی همواره بسیار افزون‌تر از هدیه‌های خالصانه مردم عاشق قرآن و عترت بوده است. چه نعمت و رزقی بالاتر از خروشان ساختن عاطفه مردم عترت دوست در مسیر تعالی معنویت و رشد و کمال الهی بندگان خوب خدا؟!
۳. زیست زاهدانه و مناعت طبع صادقانه بزرگان و پیشکسوتان مداحی کشور در طی قرون متمادی خود گواه صادقی بر اصالت نداشتن پول و مادیات در این عرصه است. احوال عارفانه بسیاری از سلف صالح مداح و بی‌اعتنایی آنان به زخارف دنیوی امروزه برکسی پوشیده نیست.
۴. تبار نورانی ستایشگری و اسوه‌هایی چون دعبل و کمیت و سید حِمیَری و زیست صالحانه و حضور آنان در عرصه‌های اجتماعی و انقلابی نشان می‌دهد که آنان شعر و مدح خود را نه برای دریافت صله و تنها بر اساس وظیفه دینی خود عرضه کرده‌اند و صله معنوی و مرحمت دینی اهل بیت (ع) به آنان بسیار افزون‌تر از صله مادی به آنان بوده است. دعای خیر امامان معصوم درباره آنان با هیچ سیم و زری مقایسه پذیر نیست.
۵. اظهار نظرهای شخصی برخی از مداحان هیچ گاه نظر جامعه مداحان محترم نبوده و نیست و اگر خاطری از طرح این مباحث رنجیده گشته، صمیمانه از محضر عموم ملت شریف ایران عذر خواهی می‌کنیم.
۶. برخورد با سخنان مطرح شده نباید به ایجاد شکاف و دوقطبی و تسویه حساب‌های شخصی منجر شود و خدای ناکرده افراد را از مسیر صدق و امنت خارج کند و روح همدلی و نصیحت خیرخواهانه و برادرانه را تضعیف کند.
در پایان فصل الخطاب در شناخت جایگاه مداحان بیانات حکیمانه رهبر معظم انقلاب در سال‌های متمادی در دیدار مداحان به ویژه بیانات اخیر معظم له در نقش محوری مداحان در جهاد تبیین است و این بیانات می‌بایست سرلوحه همگان قرار گیرد.                           ",https://www.asriran.com/003UbZ
832632,۱۴۰۱/۰۱/۰۹,بین الملل,روزنامه مستقل روسی فعالیت خود را تا زمان پایان جنگ اوکراین متوقف کرد,"روزنامه ""نوایا گازتا"" یک روز پس از انتشار مصاحبه سردبیرش با رییس جمهوری اوکراین، دومین اخطار خود را در یک هفته گذشته دریافت کرده بود.","یک روزنامه مستقل روسی اعلام کرد به دلیل دریافت دو اخطار از سیستم سانسور دولتی روسیه، فعالیت خود را تا زمان پایان جنگ اوکراین متوقف می کند.
به گزارش عصرایران به نقل از گاردین، روزنامه "" نوایا گازتا"" یکی از آخرین روزنامه های مستقل باقی مانده روسیه، پس از دریافت اخطار دوم از سوی دولت به اتهام نقض قانون ""عامل خارجی"" این کشور، اعلام کرد که فعالیت خود را تا پایان جنگ در اوکراین متوقف خواهد کرد.
دومین اخطار برای این روزنامه یک روز پس از آن صادر شد که سردبیر آن، ""دیمیتری موراتوف""، با ""ولودیمیر زلنسکی"" رییس‌جمهوری اوکراین، در یک مصاحبه گروهی با خبرنگاران روسی گفتگو کرد که انتشار این مصاحبه بلافاصله توسط سازمان نظارت بر رسانه های روسیه ممنوع شد.
""دیمیتری موراتوف"" سردبیر روزنامه ""نوایا گازتا"" روسیه/ عکس: خبرگزاری فرانسه

نوایا گازتا یکی از مهم ترین نشریات مستقل روسیه محسوب می شود. تعدادی از روزنامه نگاران فعال در این روزنامه از دهه 1990 به تلافی گزارش های خود از جمله در مورد جنگ در چچن، کشته شده اند.
در تلاش برای جلوگیری از بسته شدن، این روزنامه تصمیم غافلگیرکننده خود را برای توقف انتشار تا پایان ""عملیات ویژه روسیه""، اصطلاح رسمی کرملین برای توصیف تهاجم نظامی به اوکراین، اعلام کرد.
هیات تحریریه ""نوایا گازتا"" در بیانیه ای نوشت: ""ما اخطار دیگری دریافت کردیم و به دنبال آن انتشار این روزنامه را به صورت آنلاین و چاپی تا پایان ""عملیات ویژه در خاک اوکراین"" متوقف خواهیم کرد.
 
هیات تحریریه این روزنامه روسی خاطرنشان کرد که ممکن است مجوز روزنامه لغو شود زیرا دو اخطار دریافت کرده است. این روزنامه هفته گذشته اولین اخطار را دریافت کرده بود.
""موراتوف"" که در سال 2021 جایزه نوبل صلح را به دلیل تلاش‌هایش برای حمایت از آزادی‌های روزنامه‌نگاری در روسیه دریافت کرد، تصمیم گرفته بود به انتشار نوایا گازتا ادامه دهد و در عین حال از دستور دولتی که روزنامه‌نگاران را از توصیف جنگ اوکراین به عنوان ""جنگ"" یا ""تهاجم"" منع می‌کند، پیروی کند.
در حالی که طی مدت 1 ماه گذشته رسانه های مستقلی مانند ""اکو مسکو"" و ""تی وی باران"" روسیه توقیف شده بودند، نوایا گازتا به گزارش های خود درباره جنگ و تاثیر تحریم ها بر اقتصاد روسیه ادامه داد. این روزنامه از معدود رسانه های مستقل روسی است که خبرنگاری در اوکراین دارد که در مورد تاثیر جنگ بر اوکراینی ها گزارش ارسال می کند.
""الکسی وندیکتوف"" سردبیر رسانه توقیف شده اکو مسکو نوشت: ""می‌خواهم کاملا همبستگی خود را با نوایا گازتا، روزنامه‌نگاران و سردبیر آن اعلام کنم. ""امیدوارم که شما به زودی به خوانندگان خود و به من بازگردید.""
                            ",https://www.asriran.com/003UbY
832631,۱۴۰۱/۰۱/۰۹,اجتماعی ,دستورالعمل حضوری شدن مدارس ابلاغ شد,حضور عوامل اجرایی طبق برنامه هفتگی مدارس الزامی و تمامی فعالیت‌های تربیتی و آموزشی مربیان، آموزگاران، دبیران و هنرآموزان در همه مقاطع تحصیلی و تمام دروس به صورت حضوری انجام خواهد شد.,"دفتر وزارتی، دستور العمل حضوری شدن مدارس از چهاردهم فروردین ماه را به ادارات کل آموزش و پرورش استان ها ابلاغ کرد.
به گزارش ایسنا و بنابر اعلام مرکز اطلاع رسانی و روابط عمومی وزارت آموزش و پرورش، دفتر وزارتی در راستای مصوبه اخیر ستاد ملی مبارزه با کرونا و با هدف جبران افت تحصیلی ناشی از تعطیلی مدارس در دوران کرونا و پیشگیری از تبعات جبران ناپذیر وضعیت موجود، دستورالعمل حضوری شدن مدارس در زمان باقی مانده سال تحصیلی جاری را به ادارات کل آموزش و پرورش استان ها ابلاغ کرد.
بر اساس این دستورالعمل؛ حضور عوامل اجرایی طبق برنامه هفتگی مدارس الزامی و تمامی فعالیت‌های تربیتی و آموزشی مربیان، آموزگاران، دبیران و هنرآموزان در همه مقاطع تحصیلی و تمام دروس به صورت حضوری و با رعایت بهداشت فردی و بهداشت محیط، استفاده مناسب از ماسک و تهویه کلاس های درس انجام خواهد شد.                           ",https://www.asriran.com/003UbX
832627,۱۴۰۱/۰۱/۰۹,بین الملل,اروپا: مذاکرات وین به خاطر روسیه به تعویق افتاد/ نمی‌توانم تضمین کنم به توافق می‌رسیم,باعث تاسف خواهد بود وقتی به نوعی از توافق بسیار نزدیک هستیم، نتوانیم به آن دست بیابیم. اما نمی‌توانم تضمین کنم به یک توافق می‌رسیم.,"مسئول سیاست خارجی اتحادیه اروپا در سخنانی در پارلمان اروپا به وضعیت فعلی روند مذاکرات وین پرداخته و مدعی شد مانع‌تراشی روسیه در مذاکرات، نهایی شدن توافق را به تعویق انداخته است.
به گزارش ایسنا به نقل از شبکه تی‌آرتی ترکیه، جوزپ بورل، مسئول سیاست خارجی اتحادیه اروپا که اخیرا برای شرکت در کنفرانس بین‌المللی دوحه به منطقه سفر کرده بود، روز دوشنبه در پارلمان اروپا درباره مذاکرات وین گفت که مذاکرات برای احیای برجام[توافق هسته‌ای] در حال نزدیک شدن به نتیجه‌ نهایی نیست.
بورل ادامه داد: باعث تاسف خواهد بود وقتی به نوعی از توافق بسیار نزدیک هستیم، نتوانیم به آن دست بیابیم. اما نمی‌توانم تضمین کنم به یک توافق می‌رسیم.
این ارزیابی بدبینانه مسئول سیاست خارجی اتحادیه اروپا درباره مذاکرات وین در حالی مطرح می‌شود که او در حاشیه کنفرانس دوحه در جمع خبرنگاران گفته بود،‌ توافق ممکن است «ظرف چند روز» حاصل شود.
او در پارلمان اروپا گفت: به نظر می‌رسد دو هفته پیش ما تقریبا به آن[ توافق] دست پیدا کرده بودیم. بعد روسیه مانع‌تراشی کرد.
بورل گفت، روسیه به دنبال اهرم فشاری علیه غرب در زمینه حمله‌اش به اوکراین بود.
به گفته مسئول سیاست خارجی اتحادیه اروپا، روسیه به ویژه می‌خواست مانع لغو تحریم‌های نفتی ایران شود، «چون اگر ایران تولیدات نفت را از سر بگیرد، منابع بیشتری در بازار[جهانی انرژی] تامین خواهد شد و این به نفع روسیه نیست.»
او در ادامه گفت، روسیه با دریافت تضمین‌های لازم از مخالفت دست کشید اما بروز اختلاف های دیگری که در نهایت، بخشی از توافق نیستند، از جمله جایگاه سپاه پاسداران در ایران و درخواست ایران برای حذف نام آن از فهرست سازمان‌های تروریستی آمریکا باعث توقف در پیشرفت مذاکرات شده است.
به گزارش ایسنا، اظهارات بورل در پی این مطرح می‌شود که با ایجاد تغییراتی در مناسبات سیاسی بین‌المللی در پی حمله روسیه به اوکراین و اعمال تحریم‌های اقتصادی توسط‌ وزارت خزانه‌داری آمریکا و برخی کشورهای اروپایی بر اشخاص و نهادهای روسی، دور هشتم مذاکرات وین برای احیای توافق هسته‌ای با پیچیدگی‌هایی مواجه و چند روز پیش، تا اطلاع ثانوی متوقف شد.
این وقفه در حالی به دنبال تحولات اخیر پیش آمد که به گفته طرفین، پیشرفت‌های چشم‌گیری در مذاکرات ایجاد شده بود. بخشی از این تحولات، کشمکش‌هایی است که در روابط واشنگتن - مسکو در زمینه درخواست روسیه مبنی بر دریافت ضمانت کتبی از آمریکا جهت مصون ماندن روابط اقتصادی-تجاری‌اش با ایران از تحریم‌ها ایجاد شده است. دولت آمریکا موضوع تحریم‌های روسیه را که در پی حمله آن به اوکراین اعمال شده‌اند به روند مذاکرات وین بی‌ربط دانسته و با هرگونه صدور معافیت یا ارائه تصمین در این زمینه، مخالفت کرد.
در این راستا، ند پرایس سخنگوی وزارت امور خارجه آمریکا مدتی قبل با اشاره به اینکه واشنگتن شراکت مسکو در پروژه‌های هسته‌ای ایران ذیل برجام را تحریم نخواهد کرد، مدعی شد که این کشور به روسیه اجازه نخواهد داد از توافق هسته‌ای به عنوان راه گریزی از تحریم‌های مرتبط با اوکراین استفاده کند.
جوزپ بورل، مسئول سرویس سیاست خارجی اتحادیه اروپا و هماهنگ‌کننده کمیسیون مشترک برجام در پیامی توییتری درباره مکث در مذاکرات وین گفته بود: به دلیل عوامل خارجی به مکث در گفتگوهای وین نیاز است. متن نهایی اساسا آماده و روی میز است. به‌عنوان هماهنگ‌کننده، من به همراه تیمم به ارتباط با همه اعضای برجام و ایالات متحده برای غلبه بر وضعیت فعلی و توافق ادامه خواهم داد.
سعید خطیب‌زاده سخنگوی وزارت امور خارجه کشورمان هم در این باره تاکید کرد: وقفه اعلام شده در مذاکرات وین می‌تواند زمینه‌ساز حل‌ موضوعات باقی‌مانده و بازگشت نهایی باشد. دستیابی به‌ موفقیت در گفتگوها تمرکز اصلی همه طرف‌ها خواهد بود. هیچ عامل خارجی‌ای بر اراده مشترک ما برای حرکت به سمت یک توافق جمعی اثر نخواهد گذاشت.
علاوه بر این، حسین امیر عبداللهیان وزیر امور خارجه ایران اخیرا در دیدار با انریکه مورا، معاون بورل و نماینده اتحادیه که اخیرا برای رایزنی درباره مذاکرات وین در راستیا احیای توافق هسته‌ای به ایران سفر کرده بود، با بیان این که جمهوری اسلامی ایران با جدیت در مذاکرات وین حضور یافته و برای رسیدن به توافق، ابتکارات لازم را ارائه کرده است، تصریح کرد که طرف‌های دیگر به ویژه دولت آمریکا باید جهت حل و فصل موضوعات باقی‌مانده رویکردی واقع بینانه اتخاذ نمایند.
وزیر امور خارجه افزود: فقدان تصمیم سیاسی آمریکا برای رفع تحریم هایی که به انتفاع اقتصادی مردم ایران گره خورده، مانع کنونی رسیدن به نتایج نهایی بوده و برای ما برخوردار شدن از منافع کامل اقتصادی و رفع موثر تحریم ها اولویت اساسی است.
اشاره بورل به موضوع خارج کردن نام سپاه از «لیست سازمان‌های تروریستی» آمریکا در حالی است که امیرعبداللهیان روز شنبه در این باره گفت: موضوع خارج کردن اسامی اشخاص حقیقی و حقوقی از لیست قرمز و از مجموعه تحریم‌ها و اقدامات یکجانبه‌ای که آمریکایی‌ها علیه ایران اعمال کرده‌اند، یکی از موضوعات جدی مذاکرات اخیر ما در وین است. وقتی می‌گوییم اشخاص حقیقی و حقوقی، در حوزه اشخاص حقوقی برخی از هولدینگ‌های بزرگ اقتصادی و مؤسسات بزرگ حکومتی ما قرار دارند و یکی از موضوعات، مربوط به سپاه پاسداران انقلاب اسلامی است.
وی تاکید کرد: در موضوع سپاه پاسداران حتما آنچه برای ما مهم است، این است که باید جایگاه و نقش سپاه و شأن قانونی سپاه به عنوان مهمترین بخش امنیتی و دفاعی کشور ما مورد توجه قرار بگیرد. ما در این رابطه پیام‌هایی را با آمریکایی‌ها تبادل کرده‌ایم و این یکی از موضوعاتی است که همچنان در دستور کار ما قرار دارد.
وزیر امور خارجه افزود: البته مقامات عالیرتبه سپاه به ما در وزارت خارجه نکته‌ای را همواره یادآوری می‌کنند و می‌گویند شما در راستای منافع کشور هر آنچه را لازم است انجام دهید و اگر به نقطه‌ای رسیدید که موضوع سپاه مطرح بود، این موضوع نباید مانعی برای شما باشد. این را می‌گویند و به نظر من مقامات عالی سپاه، به نوعی از خودگذشتگی نشان می‌دهند و ایثارگری خودشان را به حد اعلا می‌رسانند که اگر واقعا دیدید جمع‌بندی این است که در این توافق، منافع کشور حاصل می‌شود، اصلا موضوع سپاه پاسداران جزو اولویت‌هایتان قرار نگیرد.
امیرعبداللهیان ادامه داد: ولی ما با در نظر گرفتن جمیع مسائل کشور و منافع مردم و با نگاه به رویکرد آمریکایی‌ها، بالاخره سپاه از مجموعه‌ای از اشخاص تشکیل شده و سازمانی را در خدمت به کشور و مردم تشکیل داده و وقتی می‌گوییم سپاه یعنی سردار حاج قاسم سلیمانی. هیچگاه به خودمان اجازه نمی‌دهیم که در کنار سایر مسائل لاینحلی که همچنان با طرف آمریکایی باقی مانده - با وجود مجوزی که مقامات عالیرتبه سپاه به ما می‌دهند - به طرف آمریکایی بگوییم موضوع سپاه برای ما قابل حل است و از آن عبور کنیم. حتما موضوع سپاه بخشی از مذاکرات ما است؛ مانند سایر موضوعاتی که همچنان بین ما و آمریکایی‌ها در حال رفت و برگشت است.
وی افزود: با توجه به آنچه بین ما و آمریکایی‌ها باقی مانده، فکر می‌کنم اگر آمریکایی‌ها رویکردی واقع‌بینانه داشته باشند، توافق دست‌یافتنی است؛ اما اگر آمریکایی‌ها بخواهند با رویکردی غیرواقع‌بینانه و با بخشی از کار با برخی شتاب‌زدگی‌ها بخواهند ما را وادار کنند که از خطوط قرمز کشور و مردم عبور کنیم، بی‌تردید آمریکایی‌ها مسئول شکست مذاکرات خواهند بود.                           ",https://www.asriran.com/003UbT
832626,۱۴۰۱/۰۱/۰۹,اجتماعی ,این مراحل را طی کنید می‌توانید خدمت دوران سربازی را به سابقه بیمه‌تان بیفزایید,نحوه پرداخت حق بیمه سهم متقاضی به انتخاب وی به صورت نقد و یا اقساط ماهانه (حداکثر در ۱۲ قسط) امکان پذیر خواهد بود.,"خدمت نظام وظیفه فرصتی ارزشمند برای خدمت به میهن است و همچنین این دوران می‌تواند به عنوان سوابق بیمه‌ای سربازان لحاظ شود. در نوشتار ذیل به سوالاتی درباره بیمه سربازی در تامین اجتماعی پاسخ داده شده است.به گزارش ایسنا، با تصویب قانون اصلاح تبصره ماده (۱۴) قانون کار مصوب ۳۰ فروردین ۱۳۸۳ مجلس شورای اسلامی و حسب آیین نامه اجرایی مربوطه مصوب ۸ تیر ۱۳۸۴ هیئت وزیران، زمینه احتساب سوابق مدت خدمت نظام وظیفه عمومی برای کلیه بیمه شدگان سازمان از سال ۱۳۸۴ فراهم شده است.
درصورت ارائه درخواست بیمه شده و احراز شرایط مقرر پس از پرداخت حق بیمه متعلقه به عنوان سابقه پرداخت حق بیمه به منظور برخورداری از حمایت های مقرر در قانون تأمین اجتماعی قابل پذیرش خواهد بود.
مهدی شکوری، مدیر کل امور بیمه شدگان سازمان تامین اجتماعی به پرسش هایی در این باره پاسخ داده است:
متقاضیان بیمه سربازی برای درخواست باید چه شرایطی داشته باشند؟
تمامی بیمه شدگان، مقرری بگیران بیمه بیکاری و همچنین مستمری بگیران تحت پوشش سازمان تامین اجتماعی در صورت دارا بودن حداقل دو سال سابقه پرداخت حق بیمه نزد این سازمان و داشتن کارت پایان خدمت نظام وظیفه (برای افراد کمتر از ۵۰ سال سن داشتن کارت پایان خدمت الکترونیکی الزامی است) می توانند نسبت ارائه تقاضا و پرداخت حق بیمه متعلقه اقدام کنند.
آیا گروهی از سربازان از پرداخت بیمه سربازی معاف هستند و سال های خدمت به سوابق بیمه ای آنها اضافه می شود؟
به موجب ماده ۹۵ قانون تامین اجتماعی، تمامی بیمه شدگان و دریافت کنندگان مستمری های بازنشستگی و ازکارافتادگی که قبل و بعد از خدمت سربازی خود به اعتبار اشتغال در کارگاه های مشمول قانون تامین اجتماعی و به واسطه رابطه مزدبگیری دارای سابقه پرداخت حق بیمه نزد سازمان هستند، چنانچه وقوع کلیه مراحل فوق، شامل انجام دوره خدمت سربازی و مدت سوابق بیمه ای قبل و بعد از خدمت نظام وظیفه، تماماً قبل از تاریخ ۷‏/۵‏/۸۵ تحقق یافته باشد، از پرداخت حق بیمه دوره خدمت سربازی معاف هستند.
‏ سربازان متقاضی بلافاصله بعد از پایان دوران خدمت می توانند برای احتساب سوابق بیمه ای اقدام کنند؟
کلیه بیمه شدگان، مقرری بگیران بیمه بیکاری و همچنین مستمری بگیران تحت پوشش سازمان تأمین اجتماعی صرفنظر از بیمه پردازی در زمان ارائه تقاضا صرفاً با دارا بودن حداقل دو سال سابقه پرداخت حق بیمه نزد سازمان و داشتن کارت پایان خدمت نظام وظیفه (برای افراد کمتر از ۵۰ سال سن داشتن کارت پایان خدمت الکترونیکی الزامی است) می توانند نسبت به احتساب سوابق مذکور و پرداخت حق بیمه متعلقه اقدام کنند.
برای درخواست احتساب سال های خدمت به سوابق بیمه ای چگونه باید اقدام کنند؟ آیا می توانند درخواست خود را غیرحضوری ارائه دهند؟
با توجه به فراهم شدن زمینه دسترسی به پایگاه اطلاعاتی سازمان وظیفه عمومی ناجا، متقاضیان می توانند با مراجعه به سامانه خدمات غیرحضوری سازمان تأمین اجتماعی به نشانی es.tamin.ir و ورود به منوی بیمه شدگان ‏- اموربیمه شدگان – محاسبه خرید خدمت سربازی) نسبت به محاسبه و پرداخت حق بیمه مدت خدمت نظام وظیفه خود اقدام کنند.
بدیهی است چنانچه اطلاعات دوره خدمت انجام شده، توسط سازمان وظیفه عمومی ناجا فراخوان نشود و یا بیمه شده متقاضی احتساب سوابق دوره حضور در جبهه خود باشد، می بایست با مراجعه به شعبه دریافت کننده حق بیمه نسبت به ارائه درخواست مربوطه اقدام کند.
‏ پرداخت مبلغ بیمه سربازی چگونه محاسبه می شود و پرداخت آن چگونه است؟
میزان حق بیمه متعلقه براساس میانگین حقوق و مزایای مبنای کسر حق بیمه آخرین دو سال فرد بیمه شده قبل از ارائه تقاضا (مشروط بر اینکه از حداقل دستمزد مصوب شورای عالی کار در سال محاسبه کمتر نباشد) با نرخ ۳۰درصد محاسبه می شود، که آن سهم بیمه شده و سهم دولت است.
نحوه پرداخت حق بیمه سهم متقاضی به انتخاب وی به صورت نقد و یا اقساط ماهانه (حداکثر در ۱۲ قسط) امکان پذیر خواهد بود.
برخی افراد درخصوص خرید بیمه سربازی برداشت اشتباهی داشته و آن را با خرید خدمت سربازی یکسان فرض می کنند. در این خصوص توضیحی دارید؟
احتساب سوابق خدمت نظام وظیفه به عنوان سابقه بیمه ای نزد سازمان تامین اجتماعی درخصوص افرادی مصداق دارد که طبق مقررات خدمت سربازی خود را سپری نموده و دارای کارت پایان خدمت معتبر باشند که در صورت احراز شرایط مقرر با پرداخت حق بیمه متعلقه می توانند از مزایای قانونی آن بهره مند شوند؛ درحالی که موضوع خرید خدمت سربازی (معافیت از انجام خدمت سربازی) ارتباطی با وظایف این سازمان ندارد.
‏ چه زمانی سوابق بیمه ای سربازی به سوابق درخواست کنندگان افزوده می شود؟
پذیرش و ایجاد سوابق سربازی و تاثیر آن در برخورداری متقاضیان از حمایت های مقرر در قانون تامین اجتماعی پس از پرداخت کامل حق بیمه سهم بیمه شده در مهلت های تعیین شده امکان پذیرخواهد بود.
آن دسته از افرادی که برای افزودن دوران سربازی به سوابق بیمه ای خود اقدام می کنند، در صورت تمایل برای ادامه بیمه پردازی باید چه کنند؟
محاسبه حق بیمه مربوطه براساس میانگین دستمزد آخرین دو سال پرداخت حق بیمه قبل از ارائه تقاضای افراد است بر همین اساس شایسته است متقاضیان به محض احراز دو سال سابقه پرداخت حق بیمه نزد سازمان، نسبت به ارائه درخواست احتساب سوابق خدمت نظام وظیفه خود اقدام کنند.                           ",https://www.asriran.com/003UbS
832624,۱۴۰۱/۰۱/۰۹,اجتماعی ,وزارت آموزش و پرورش: موضوع افزایش سال تحصیلی صحت ندارد,هر تصمیمی که از سوی ستاد ملی کرونا مطابقا اعلام شود از طریق وزارت آموزش و پرورش به مدارس اطلاع‌رسانی می‌شود.,"معاون تربیت‌بدنی و سلامت وزارت آموزش و پرورش از ابلاغ نحوه آموزش‌های حضوری خبر داد و گفت: افزایش شهریه مدارس غیردولتی ممنوع است و همچنین موردی مبنی بر افزایش سال تحصیلی جاری مطرح نشده است.
صادق ستاری‌فرد معاون تربیت‌بدنی و سلامت وزارت آموزش و پرورش در گفت‌وگو با فارس از ابلاغ دستورالعمل نحوه آموزش‌های حضوری خبر داد و اظهار کرد: با توجه به تصمیم ستاد ملی کرونا مبنی بر ضرورت حضوری شدن آموزش‌های مدارس، برای ارتقای کیفیت آموزشی و پرورشی به شکل حضوری و جلوگیری از استمرار افت تحصیلی دانش‌آموزان و پیشگیری از تبعات جبران‌ناپذیر در این باره، نحوه فعالیت واحد‌های آموزش و پرورش در زمان باقیمانده سال تحصیلی ۱۴۰۱-۱۴۰۰ تصمیم‌گیری شد.
وی با اشاره به اینکه همه عوامل اجرایی، تربیتی و آموزشی مدارس باید مطابق ابلاغ و جدول برنامه هفتگی در مدارس حضور داشته باشند، افزود: تمام فعالیت‌های تربیتی و آموزشی دانش‌آموزان در همه مقاطع تحصیلی و دروس باید به صورت حضوری باشد؛ با این حال رعایت بهداشت فردی، بهداشت محیط و استفاده مناسب از ماسک و تهویه کلاس مد نظر است.
* کدام دسته از دانش‌آموزان می‌توانند مجازی دری بخوانند؟
ستاری‌فرد با تأکید بر حضور منظم دانش‌آموزان در کلاس درس طبق برنامه هفتگی، گفت: پیش‌بینی شد که دانش‌آموزان مبتلا به کرونا یا دارای علائم ابتلا به این ویروس و دانش‌آموزانی که دچار بیماری زمینه‌ای هستند با تأیید پزشک و رضایت والدین از بستر «شاد»، آموزش‌ها را دنبال کنند.
وی اضافه کرد: برای تسهیل تردد دانش‌آموزان به مدارس، موضوع ساماندهی سرویس‌های ایاب و ذهاب دانش‌آموزان، محل توجه و تأکید قرار گرفته است.
* ممنوعیت افزایش شهریه مدارس غیردولتی
معاون تربیت‌بدنی و سلامت وزارت آموزش و پرورش اظهار کرد: افزایش شهریه دانش‌آموزان مدارس غیردولتی ممنوع اعلام شد.
وی ادامه داد: جذاب‌سازی محیط مدرسه و تنوع بخشی به محیط‌های یادگیری از طریق برگزاری مسابقات، جشنواره‌ها، رویدادها و اردوهای فرهنگی و تربیتی و ورزشی، محل تأکید قرار گرفته است.
* نظارت دقیق و میدانی بر حضوری شدن مدارس
ستاری‌فرد با بیان اینکه تأکید شد که هرگونه تغییر احتمالی در خصوص نحوه آموزش حضوری تابع مصوبات ستاد کروناست، گفت: هر تصمیمی که از سوی ستاد ملی کرونا مطابقا اعلام شود از طریق وزارت آموزش و پرورش به مدارس اطلاع‌رسانی می‌شود.
وی به نظارت نیز اشاره کرد و افزود: برای نظارت بر حسن اجرای این آیین‌نامه و حضوری شدن آموزش‌ها پیش‌بینی شد که نظارت دقیق و تیم‌های نظارتی دقیقی به شکل میدانی و گزارش مردمی داشته باشیم و نسبت به این مهم مناطق آموزش و پرورش و استان‌ها اهتمام جدی داشته باشند؛ مضافا اینکه نسبت به ثبت اطلاعات دانش‌آموزان مبتلا یا در معرض ابتلا در سامانه نظام مراقبت کووید ۱۹ پیش‌بینی و پیشنهاد شد.
* افزایش یک ماه تا یک ماه و نیم به سال تحصیلی جاری در دستورالعمل نیست
ستاری‌فرد تصریح کرد: اطلاع‌رسانی جامع و اقناع دانش‌آموزان و اولیا به طرق مختلف برای کاهش نگرانی خانواده‌ها برای حضور دانش‌آموزان محل توجه قرار گرفته است.
وی درباره افزایش یک ماه تا یک ماه و نیم به سال تحصیلی جاری گفت: چنین چیزی در دستورالعمل ارسالی وجود ندارد و صحت ندارد.                           ",https://www.asriran.com/003UbQ
832625,۱۴۰۱/۰۱/۰۹,اقتصادی,اولین یارانه معیشتی سال 1401 فردا واریز می‌شود,«شانزدهمین قسط» از پرداخت دومین مرحله وام یک میلیون تومانی کرونایی در این ماه، از حساب سرپرستان خانواده هایی که این وام را دریافت نموده اند، کسر خواهد شد.,"نخستین مرحله یارانه معیشتی سال ۱۴۰۱ ساعت ۲۴ چهارشنبه ۱۰ فروردین ماه به حساب سرپرستان خانوار واریز می شود.
به گزارش تسنیم، امید حاجتی، مدیرعامل سازمان هدفمندسازی یارانه ها از پرداخت «بیست و نهمین»مرحله یارانه معیشتی به حساب سرپرستان خانوار در ساعت 24 روز چهارشنبه 10 فروردین ماه خبر داد.
وی با اعلام این خبر گفت: به مانند دوره های پیشین، واریزی ها یارانه معیشتی به حساب خانواده های یک نفره 55 هزار تومان، خانواده های دو نفره 103 هزار تومان، خانواده های سه نفره 138 هزار تومان، خانواده های چهار نفره 172هزار تومان و خانواده های پنج نفره و بیشتر 205 هزار تومان می باشد.
وی یادآورشد: «شانزدهمین قسط» از پرداخت دومین مرحله وام یک میلیون تومانی کرونایی در این ماه، از حساب سرپرستان خانواده هایی که این وام را دریافت نموده اند، کسر خواهد شد.                           ",https://www.asriran.com/003UbR
832623,۱۴۰۱/۰۱/۰۹,اقتصادی,افزایش قیمت گندم در سال 1401,دولت به منظور حمایت از این قشر زحمتکش مبلغ خرید هر کیلوگرم گندم از کشاورز را ۱۰ هزار و ۵۰۰ تومان اعلام کرد.,"عضو کمیسیون تلفیق بودجه ۱۴۰۱ مجلس شورای اسلامی از افزایش قیمت گندم در سال جاری برای حمایت از کشاورزان و تولید کنندگان خبر داد.
محمد وحیدی، در گفت‌وگو با ایسنا با اشاره به افزایش قیمت گندم در سال جاری، اظهار کرد: دولت در سال ۱۴۰۱ به منظور حمایت و تشویق کشاورزان قیمت هر کیلوگرم گندم را ۱۱ هزار و ۵۰۰ تومان اعلام کرد.
نماینده مردم بجنورد، مانه و سملقان، راز و جرگلان، گرمه و جاجرم در مجلس شورای اسلامی در ادامه افزود: پس از دفاع در کمیسیون تلفیق بودجه ۱۴۰۱ در تصویب نهایی مبلغ ۹ هزار و ۵۰۰ تومان بابت خرید هر کیلوگرم گندم از کشاورزان، دولت هم به منظور حمایت از این قشر زحمتکش مبلغ خرید هر کیلوگرم گندم از کشاورز را ۱۰ هزار و ۵۰۰ تومان اعلام کرد.
عضو کمیسیون آموزش، تحقیقات و فناوری مجلس شورای اسلامی تأکید کرد: دولت همچنین به منظور ترغیب کشاورزان برای تولید بیشتر و تامین غلات مورد نیاز کشور و کاهش وابستگی به واردات مبلغ ۱۰۰۰ تومان به عنوان هدیه تحویل در نظر گرفته است که مبلغ نهایی خرید هر کیلوگرم گندم به ۱۱۵۰۰ تومان رسید.
وحیدی در پایان تصریح کرد: از دولت مردمی انتظار داریم ضمن پرداخت به موقع مطالبات کشاورزان و همچنین ادامه تصویب طرح‌هایی برای تشویق کشاورزان به منظور کاهش واردات و خودکفایی در کشور، توجه ویژه‌ای هم به تأمین نهاده‌های دامی با قیمت‌های مناسب برای حمایت از دامداران را نیز در دستور کار دولت داشته باشند تا شاهد آسیب‌هایی که متاسفانه در سال گذشته برای این قشر زحمتکش بودیم در سال جاری شاهد رفع دغدغه‌های این عزیزان باشیم.                           ",https://www.asriran.com/003UbP
832084,۱۴۰۱/۰۱/۰۹,عمومی,تست سرعت عملکرد چشم: گربه ای در سرزمین جغدها (تصویر),,"در ادامه تست های مرتبط با سرعت عملکرد چشم ( که البته برخی روانشناسان می گویند بهتر است آن را سرعت عملکرد مغز بنامیم) ، می کوشیم گربه ای که در میان جغدها پنهان شده است را پنهان کنیم.شما در چند ثانیه می توانید پیدایش کنید؟ دوستان و اعضای خانواده تان چطور؟!
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
. راهنمایی: نیمه پایین تصویر را با دقت بیشتری ببین.
.
.
.
.
.
.
.
.
.
.
.
.
.
.
.
.                           ",https://www.asriran.com/003USi
832622,۱۴۰۱/۰۱/۰۹,اجتماعی ,وزارت آموزش و پرورش: دبیرستانی ها یک ماه بیشتر باید سرکلاس بروند,به زمان نیمسال دوم تحصیلی دبیرستانی ها یک ماه اضافه خواهد شد.,"بر اساس شیوه نامه ابلاغی وزارت آموزش و پرورش مبنی بر حضور دانش آموزان در مدارس زدن ماسک و تهویه هوا الزامی است. دبیرستانی ها یک ماه بیشتر باید سرکلاس بروند.
به گزارش باشگاه خبرنگاران، برای دانش آموزان ابتدایی که نمرات نیمسال اول آنها نیاز به تلاش بیشتر دارد کلاس های جبرانی در نظر گرفته خواهد شد. به زمان نیمسال دوم تحصیلی دبیرستانی ها یک ماه اضافه خواهد شد.
بر اساس این ابلاغیه مدارس غیر دولتی از گرفتن شهریه اضافی برای برنامه‌های ثابت و فوق برنامه ممنوع شدند.                           ",https://www.asriran.com/003UbO
832621,۱۴۰۱/۰۱/۰۹,بین الملل,بایدن: هرگز از اظهاراتم درباره پوتین عقب‌نشینی نمی‌کنم,بایدن در ادامه سخنانش گفت: «هرگز از واکنش‌مان در صورتی که پوتین از سلاح شیمیایی در اوکراین استفاده کند، رونمایی نخواهم کرد».,"رئیس جمهور آمریکا شامگاه دوشنبه گفت که از اظهارات اخیر خود درباره رئیس جمهور روسیه عقب نشینی نمی‌کند و اظهاراتش بیانگر خشم از اقدامات پوتین بوده است.به گزارش فارس، «جو بایدن» رئیس جمهور آمریکا شامگاه دوشنبه در سخنانی در واکنش به اظهارات چند روز پیش خود درباره «ولادیمیر پوتین» رئیس جمهور روسیه گفت که هرگز در مورد چیزی که درباره رئیس جمهور روسیه گفته عقب نشینی نمی‌کند و با اظهارات خود، خشمش را از پوتین ابراز داشته است.
وی در ادامه گفت: «چیزی که پوتین انجام می‌دهد کامل غیرقابل قبول بوده اما وی ناتو را متحدتر کرده است.
رئیس جمهور آمریکا افزود: «اگر پوتین به رویکرد خود درقبال اوکراین ادامه دهد، به فرد منحوسی تبدیل خواهد شد».
وی گفت که کسی باور نمی‌کند که ما درصدد سرنگونی پوتین هستیم و سخنان من درباره وی، بیانگر خشمم از اقدامات این فرد بوده است.
بایدن در ادامه سخنانش گفت: «هرگز از واکنش‌مان در صورتی که پوتین از سلاح شیمیایی در اوکراین استفاده کند، رونمایی نخواهم کرد».
رئیس جمهور آمریکا گفت:‌ «آمادگی من برای دیدار با پوتین وابسته به این است که وی می‌خواهد در این دیدار درباره چه چیزی بحث کند».
بایدن گفت: «آن چیزی که درباره ضرورت کناره گیری پوتین از قدرت گفتم بیانگر خشمن من از اتفاقاتی است که روی می‌أهد و بیانگر سیاست ایالات متحده نیست».
بایدن شنبه شب حین سخنرانی در لهستان گفته بود «ولادیمیر پوتین» رئیس جمهور روسیه نباید بر سر قدرت بماند.
سخنگوی کاخ کرملین در واکنش به ادعای اخیر جو بایدن به خبرگزاری رویترز گفت: «به بایدن ربطی ندارد که در این‌باره تصمیمی بگیرد. رئیس جمهور روسیه توسط مردم روسیه انتخاب می‌شود».                           ",https://www.asriran.com/003UbN
832620,۱۴۰۱/۰۱/۰۹,عمومی,لاشه سوخو ۳۰ اس ام روسی در اوکراین (فیلم),لاشه سوخو ۳۰ اس ام روسی که در اوکراین سرنگون شده است.,کد ویدیو  دانلود    فیلم اصلی                                     ,https://www.asriran.com/003UbM
832616,۱۴۰۱/۰۱/۰۹,اقتصادی,شاسی بلند جدید چینی بر پایه پلتفرم جک اس5 بازار ایران/ سی هاو اکس6 چگونه خودرویی است؟ (+عکس),جالب آنکه قرار است سی هاو اکس6 در بازار روسیه با نام اس6 عرضه شود. قیمت بازار روسیه نیز از 22900 تا 27 هزار دلار در نظر گرفته شده است.,"عصر ایران-  تا کنون 2 محصول پرچمدار از برند سی هاو را در گروه خودروی عصر ایران معرفی کرده ایم که اینجا و اینجا می توانید اطلاعات مرتبط با آنها را مطالعه کنید. همانطور که عنوان شد؛ سی هاو حاصل همکاری جک فولکس واگن با سئات است که فعالیت خود را ازسال 2018 آغاز کرده است.
اما سی هاو یک کراس اوور دیگر را نیز در گروه محصولات خود دارد که از یک نظر برای مخاطب ایرانی جذابیت بیشتری خواهد داشت! سی هاو اکس6(X6) در واقع برپایه پلتفرم جک اس5 توسعه یافته و به نوعی فیس لیفت همان خودرو محسوب می شود که در بازار ایران نیز سابقه حضور و فروش موفقی را دارد.
سی هاو اکس6 از منظر ابعاد برابر با 4505 میلیمتر در طول، 1850 میلیمتر در عرض و 1698 میلیمتر در ارتفاع توسعه یافته که این اعداد به ابعاد اس5 بسیار نزدیک هستند.
مهمترین تغییر اکس6 در مقایسه با اس5 به بخش دماغه مربوط می شود که از الگوی چراغ های اصلی ال ایی دیی L وارونه استفاده شده و همین رویکرد موجب شکل گیری یک جلوپنجره بزرگ نیز شده است.
جالب آنکه قرار است سی هاو اکس6 در بازار روسیه با نام اس6 عرضه شود. قیمت بازار روسیه نیز از 22900 تا 27 هزار دلار در نظر گرفته شده است.
رینگ های استاندارد در اندازه 18 اینچی ارائه شده است. در بخش پیشرانه نیز از نمونه 4 سیلندر 1.5 لیتری توربوشارژ با  150 اسب بخار خروجی و گشتاور 210 نیوتن متر استفاده شده است. این مجموعه با جعبه دنده 7 سرعته اتوماتیک هماهنگ می شود. خودرو فاقد سامانه تمام چرخ محرک است.
در کابین از نمایشگر دیجیتال اطلاعات کیلومتر و همچنین یک نمایشگر لمسی بزرگ تبلتی برای تنظیمات سیستم سرگرمی استفاده شده است. از دیگر جزئیات می توان به دوربین 360 درجه، استراحتگاه دست با دو محفظه لیوان و تعویض گر چرخان برای تغییر دنده ها اشاره کرد.
سایر اطلاعات مرتبط با این خودرو بطور رسمی منتشر نشده است.
                                                                     ",https://www.asriran.com/003UbI
832618,۱۴۰۱/۰۱/۰۹,عمومی,پایین پریدن از هواپیما، تفنگداران شوروی سال 1935 (فیلم),صحنه پایین پریدن از هواپیما، تفنگداران شوروی سال 1935 را ببینید.,کد ویدیو  دانلود    فیلم اصلی                                     ,https://www.asriran.com/003UbK
832617,۱۴۰۱/۰۱/۰۸,بین الملل,مقام آمریکایی: روسیه بیش از یک هزار و 370 موشک به اوکراین شلیک کرده,در ماریوپل، نیروهای روسیه همچنان از سلاح های دوربرد استفاده می‌کنند، اما آنها نتوانسته‌اند ماریوپل را تصرف کنند.,"یک مقام ارشد دفاعی آمریکایی اعلام کرد که روسیه از آغاز تهاجم به اوکراین که یک ماه از آن می گذرد بیش از یک هزار و ۳۷۰ موشک به سمت اوکراین شلیک کرده است.
به گزارش ایرنا، این مقام وزارت دفاع پنتاگون که نامش بیان نشده است، روز دوشنبه به وقت محلی در گفت و گو با خبرنگاران ادعا کرد که نیروهای روسیه در مناطق مختلف اوکراین متوقف شده اند.
این مقام آمریکایی ادامه داد: هیچ تغییری در وضعیت شهرهای ماریوپل، چرنیهف، میکولایف یا خارکف ایجاد نشده است. آنها هیچ پیشرفتی در حرکت به سمت کی یف نداشته اند و نتوانسته اند در بخش های شمالی اوکراین چه چرنیهف یا خارکف پیشروی کنند.
وی افزود: در ماریوپل، نیروهای روسیه همچنان از سلاح های دوربرد استفاده می‌کنند، اما آنها نتوانسته‌اند ماریوپل را تصرف کنند.
وی ادامه داد: هیچ تغییری در آسمان یا محیط دریایی اوکراین ایجاد نشده است و نیروهای روسیه در روزهای شنبه و یکشنبه هیچ پیشروی به سمت میکولایف انجام نداده اند، بنابراین آنها خارج از شهر هستند.
ولادیمیر پوتین رئیس جمهوری روسیه روز ۲۱ فوریه گذشته (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوهانسک را در منطقه دونباس به رسمیت شناخت.
پوتین سه روز پس از آن، پنجشنبه ۵ اسفند نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو- کی‌یف به رویارویی نظامی تغییر وضعیت داد. درگیری ها در اوکراین و واکنش ها به اقدام روسیه همچنان ادامه دارد.                           ",https://www.asriran.com/003UbJ
832615,۱۴۰۱/۰۱/۰۸,ورزشی,خطر از بیخ گوش انصاری‌فرد گذشت,امشب اعضای تیم ملی جشن تولد کوچکی برای کریم انصاری‌فرد برگزار می‌کنند که یکی از بازیکنان کیک را به صورت این بازیکن زد. ظاهراً شیئی در کیک وجود داشت که باعث آسیب دیدگی چشم انصاری‌فرد شد.,"مهاجم تیم ملی فوتبال کشورمان به خاطر یک اتفاق ساده نزدیک بود با خطری بزرگ مواجه شود.
به گزارش تسنیم، تیم ملی فوتبال کشورمان از ساعت 16 فردا (سه شنبه) در آخرین دیدار مرحله انتخابی نهایی جام جهانی 2022 به مصاف لبنان می‌رود اما یک اتفاق عجیب در اردوی تیم ملی نزدیک بود مهاجم تیم ملی را دچار دردسر کند.
ماجرا از این قرار است که امشب اعضای تیم ملی جشن تولد کوچکی برای کریم انصاری‌فرد برگزار می‌کنند که یکی از بازیکنان کیک را به صورت این بازیکن زد. ظاهراً شیئی در کیک وجود داشت که باعث آسیب دیدگی چشم انصاری‌فرد شد. با این حال خوشبختانه آسیب جدی و عمقی به چشم انصاری‌فرد وارد نشده اما این بازیکن راهی بیمارستان شده و بخشی از صورت وی بخیه خورد.
حال عمومی مهاجم تیم ملی خوب بوده و خطر از بیخ گوش او گذشته است.                           ",https://www.asriran.com/003UbH
832614,۱۴۰۱/۰۱/۰۸,بین الملل,قطر: گفتگوی شورای همکاری خلیج فارس با ایران یک ضرورت است,بازگشت به توافق هسته‌ای امری بسیار حایز اهمیت برای ثبات منطقه است، ما نمی‌خواهیم شاهد مسابقه تسلیحاتی (در منطقه) باشیم.,"وزیر امور خارجه قطر اعلام کرد گفتگوی منطقه‌ای بین شورای همکاری خلیج فارس و ایران امری ضروری برای تعامل با مسایل و دغدغه‌های مشترک فیما بین است.
به گزارش تسنیم، شیخ محمد بن عبدالرحمن آل ثانی وزیر امور خارجه قطر در گفتگویی با شبکه سی ان ان ضمن تاکید بر اهمیت گفتگوهای منطقه‌ای، گفتگو بین شورای همکاری خلیج فارس و ایران را امری ضروری برای حل مسایل و رفع نگرانی‌های مشترک دانست.
وی در رابطه با پرونده هسته‌ای ایران هم تاکید کرد: بازگشت به توافق هسته‌ای امری بسیار حایز اهمیت برای ثبات منطقه است، ما نمی‌خواهیم شاهد مسابقه تسلیحاتی (در منطقه) باشیم.
آل ثانی به این رسانه آمریکایی گفت: ایالات متحده یکی از کشورهای است که ما متحد آن هستیم اما (با این حال) ما خواهان بازگشت تمامی طرف‌ها به مذاکرات هسته‌ای و توافق می باشیم.                           ",https://www.asriran.com/003UbG
832613,۱۴۰۱/۰۱/۰۸,اجتماعی ,دمای هوای استان خوزستان افزایش می‌یابد/ وقوع گرد و غبار,نقشه‌های پیش‌یابی نشان می‌دهد دمای هوای استان خوزستان از فردا سه‌شنبه تا پایان هفته روند افزایشی دارد.,"مدیرکل هواشناسی استان خوزستان گفت: برای امروز و فردا وزش باد متوسط همراه با تندباد لحظه‌ای پیش‌بینی می‌شود همچنین برخواستن گرد و غبار موقت نیز دور از انتظار نیست.
محمد سبزه‌زاری در گفت‌وگو با تسنیم در اهواز، با اشاره به آخرین وضعیت آب و هوایی استان اظهار داشت: برای امروز و فردا وزش باد متوسط در مناطق جنوبی، جنوبی غربی، جنوب شرقی و مرکز استان خوزستان، همراه با تندباد لحظه‌ای پیش‌بینی می‌شود همچنین برخواستن گرد و غبار موقت نیز دور از انتظار نیست.
مدیرکل هواشناسی استان خوزستان عنوان داشت: روز پنجشنبه این هفته با عبور موج ضعیفی از فراز استان خوزستان، شاهد افزایش ابر به ویژه در مناطق شمالی استان خواهیم بود، شمال غرب خلیج فارس نیز تا روز سه‌شنبه هفته جاری همچنان مواج است.
سبزه زاری ادامه داد: نقشه‌های پیش‌یابی نشان می‌دهد دمای هوای استان خوزستان از فردا سه‌شنبه تا پایان هفته روند افزایشی دارد.
وی در پایان گفت: در 24 ساعت گذشته امیدیه با 24.4 و ایذه با 0.9 درجه سانتیگراد به ترتیب گرم‌ترین و خنک‌ترین نقاط خوزستان بودند همچنین حداکثر دمای اهواز در این مدت 23.9 و حداقل 12.3 درجه سانتیگراد گزارش شد.                           ",https://www.asriran.com/003UbF
832612,۱۴۰۱/۰۱/۰۸,اقتصادی,وزیر نفت: عملیات حفاری در میدان آرش به‌زودی آغاز می‌شود,میدان گازی آرش یک میدان مشترک بین کشورهای ایران و کویت و عربستان سعودی است و بخش‌هایی از آن در محدوده آب‌های تحدید حدود نشده بین ایران و کویت قرار دارد.,"وزیر نفت از تکمیل مطالعات جامع میدان مشترک آرش با حفاری چاه اکتشافی و انجام لرزه‌نگاری خبر داد.
جواد اوجی در حساب کاربری توییتر خود نوشت: ""مطالعات جامع میدان مشترک آرش با حفاری چاه اکتشافی و انجام لرزه‌نگاری تکمیل شده و به زودی با نصب جکت (پایه)، عملیات حفاری در این میدان آغاز خواهد شد.
گرچه ما مایل به مذاکره و همکاری برای توسعه میادین مشترک هستیم اقدامات یک جانبه، مانع اجرای طرح مذکور نخواهد شد.""
میدان گازی آرش یک میدان مشترک بین کشورهای ایران و کویت و عربستان سعودی است و بخش‌هایی از آن در محدوده آب‌های تحدید حدود نشده بین ایران و کویت قرار دارد.                           ",https://www.asriran.com/003UbE
832611,۱۴۰۱/۰۱/۰۸,اجتماعی ,شهر‌های خلوت برای سفر در هفته دوم نوروز,ستاد مرکزی هماهنگی خدمات سفر به مسافران توصیه کرد: قبل از سفر، به شرایط جوی و امکانات اقامتی مقصد توجه داشته باشند.,"در هفته دوم تعطیلات و همزمان با آغاز موج دوم سفر‌های نوروزی، ستاد مرکزی هماهنگی خدمات سفر، استان‌ها و شهر‌های دیگری را که به نسبت خلوت‌تر هستند، پیشنهاد کرد.
به گزارش ایسنا، در اطلاعیه این ستاد آمده است: با توجه به ادامه سفر‌ها و با هدف توزیع مکانی سفر در نیمه شمالی کشور و جلوگیری از کاهش کیفیت خدمات به گردشگران، شهر‌های خرم‌آباد، بروجرد و دورود در استان لرستان، شهر‌های کرمانشاه، قصرشیرین، پاوه و دالاهو در استان کرمانشاه، شهر‌های تویسرکان، ملایر و نهاوند در استان همدان، شهر‌های تبریز، مراغه، جلفا و کلیبر در استان آذربایجان شرقی و شهر‌های ارومیه، خوی، پیرانشهر و بوکان در استان آذربایجان غربی برای سفر نوروزی پیشنهاد می‌شود.همچنین شهر تهران و استان‌های زنجان، سمنان و قزوین برای سفر پیشنهاد شده است.
ستاد مرکزی هماهنگی خدمات سفر به مسافران توصیه کرد: قبل از سفر، به شرایط جوی و امکانات اقامتی مقصد توجه داشته باشند.
بنا بر اعلام قبلی این ستاد، ظرفیت اقامتی شهر‌های مشهد، شیراز، بندرعباس، بوشهر، گناوه، دیلم، لنگه، خمیر، پل، تمام جزایر جنوبی، چابهار، یزد و اصفهان تکمیل شده است. این ستاد همچنین پیش‌بینی کرده است بیشتر شهر‌های مرکزی با توجه به موج سفر‌ها در هفته دوم تعطیلات به سمت شهر‌های شمالی خلوت‌تر باشد                           ",https://www.asriran.com/003UbD
832610,۱۴۰۱/۰۱/۰۸,اقتصادی,فردا نرخ بیمه شخص ثالث مشخص می‌شود,برای کسانی که بیمه نامه خود را سال قبل خریداری کردند برای افزایش بیمه نیاز به تغییر ندارند.,"معاون طرح و توسعه بیمه مرکزی گفت: برای افرادی که بیمه آن‌ها از ابتدای فروردین امسال بوده تمهیداتی در نظر گرفته خواهد شد.مصدق گفت: دیه ماه حرام را با فرمول مشخص حساب می کنیم، فردا نرخ بیمه شخص ثالث اعلام می شود.برای کسانی که بیمه نامه خود را سال قبل خریداری کردند برای افزایش بیمه نیاز به تغییر ندارند.
او می‌گوید از شرکت‌های بیمه خواهش کردیم برای افراد که بیمه آنها فروردین امسال بوده مواردی را در نظر گیرند.
امروز اعلام شد که مبلغ دیه ۶۰۰ میلیون تومان در ماه های غیر حرام است.                           ",https://www.asriran.com/003UbC
832609,۱۴۰۱/۰۱/۰۸,بین الملل,وعده کردستان عراق برای تامین نفت مورد نیاز اروپا,کردستان عراق به زودی به یکی از صادر کنندگان مهم انرژی تبدیل خواهد شد و در تامین نیاز جهانی سهیم می‌شود.,"اقلیم کردستان عراق اعلام کرد ظرفیت تامین حجم کمبود انرژی حداقل در اروپا را دارد.
به گزارش تسنیم، الامارات الیوم به نقل از مسرور بارزانی نخست وزیر کردستان عراق نوشت: اقلیم کردستان ظرفیت پر کردن خلأ به وجود آمده از کمبود انرژی را حداقل برای اروپا دارد.
بارزانی که در کنفرانس انرژی در دوبی سخن می‌گفت افزود: کردستان عراق به زودی به یکی از صادر کنندگان مهم انرژی تبدیل خواهد شد و در تامین نیاز جهانی سهیم می‌شود، او همچنین از صادرات انرژی به ترکیه در آینده‌ای بسیار نزدیک پرده برداشت.
به گفته نخست وزیر اقلیم کردستان عراق، این منطقه به زودی به یکی از منابع مهم انرژی در سایه افزایش تقاضای جهانی مبدل می‌شود.
بارزانی در این رابطه تاکید کرد: اقلیم کردستان به زودی به منبع صدور گاز به بقیه نقاط عراق، ترکیه و اروپا تبدیل خواهد شد، از اینرو ما در کردستان این قابلیت را داریم که نقص به وجود آمده در تامین نفت اروپا را تامین کرده و اگر شرکای ما در بغداد آماده همکاری در این زمینه باشند، ما این کار را انجام می‌دهیم.
گفتنی است، براساس حکم ماه گذشته دادگاه فدرال عراق، استخراج و صادرات نفت در اقلیم کردستان عراق باید تحت نظارت دولت مرکزی این کشور انجام شود، حکمی که بارزانی ان را ناعادلانه توصیف کرد.                           ",https://www.asriran.com/003UbB
832608,۱۴۰۱/۰۱/۰۸,اجتماعی ,پلیس: بازگشت از سفر را به پنج‌شنبه و جمعه موکول نکنید,برخی رانندگان بی‌توجهی می‌کنند که از جمله این بی‌توجهی‌ها سرعت و سبقت غیر مجاز و عدم توجه به جلو و عدم توانایی در کنترل وسیله نقلیه است.,"رئیس پلیس راهور انتظامی کشور با بیان اینکه در حال حاضر با افزایش ۴۷ درصدی تقریبا ۵۲ میلیون تردد رفت و برگشت در کشور به ثبت رسیده است، گفت: ۱۶ درصد از تصادفات نوروزی مربوط به عابران پیاده و عمدتا با افراد کهنسال و یا کودکان کم سن وسال است.
به گزارش ایسنا، سردار سید کمال هادیان فر اظهار کرد: در حال حاضر با افزایش ۴۷ درصدی تقریبا ۵۲ میلیون تردد رفت و برگشت در کشور به ثبت رسیده است.
وی با بیان اینکه میزان جان باختگان سفر‌های نوروزی ۲۲.۵ درصد کاهش داشته که آماری چشمگیر است، در عین حال تاکید کرد: اما نباید فراموش کنیم که هنوز هفت روز از تعطیلات نوروزی باقی مانده است.
رئیس پلیس راهور انتظامی کشور با بیان اینکه با توجه به شرایط جوی ناپایدار محور‌های شمالی کشور تمایل مردم برای سفر به استان‌های جنوبی افزایش داشته است، تصریح کرد: نکته حائز اهمیت عامل خستگی و خواب آلودگی رانندگان است که در حال حاضر ۳۰ درصد تصادفات را به خود اختصاص داده است و می‌تواند منتج به وارونگی خودرو‌ها شود.
به گفته هادیان‌فر، ۱۶ درصد از تصادفات نوروزی مربوط به عابران پیاده و عمدتا با افراد کهنسال و یا کودکان کم سن وسال است.
وی درباره شرایط محور‌های کرج چالوس، توضیح داد: در محور کرج چالوس بار رفت و برگشت وجود دارد و هنوز هم در استان‌های شمالی بالغ بر ۵۶۰ هزار خودرو در این بار ترافیکی مانده‌اند. البته سعی کردیم در محور چالوس کم‌ترین محدودیت‌ها را داشته باشیم.
رئیس پلیس راهور انتظامی کشور با اشاره به بار ترافیکی سنگین در دهانه ورودی به ""شهرستانک"" و در هشت کیلومتری رودبار و منجیل، توضیح داد: رئیس جمهوری دستور داده‌اند فکری به این حال شود. باید فاز دو محور جاده چالوس را بهره‌برداری کنیم و حداقل مساله باند رفت منجیل رودبار را حل کنیم.
هادیان فر با درخواست از مردم برای رعایت قوانین و مقررات رانندگی، درباره اهمیت توجه رانندگان به قوانین برای جلوگیری از تصادفات، ادامه داد: برخی رانندگان بی‌توجهی می‌کنند که از جمله این بی‌توجهی‌ها سرعت و سبقت غیر مجاز و عدم توجه به جلو و عدم توانایی در کنترل وسیله نقلیه است.
وی در پایان سخنان خود با تاکید بر اینکه مردم زمان بازگشت از سفر را به روز‌های پایانی تعطیلات موکول نکنند، تاکید کرد: از مردم خواهش می‌کنیم زودتر از پنجشنبه باز گردند و زمان بازگشت خود از سفر را به پنجشنبه و جمعه موکول نکنند.                           ",https://www.asriran.com/003UbA
832607,۱۴۰۱/۰۱/۰۸,اقتصادی,معافیت تحریمی عراق برای واردات انرژی از ایران تمدید شد,عراق برای تأمین یک سوم نیازهای بخش انرژی خود از ایران گاز و برق خریداری می‌کند.,"یک مقام وزارت خارجه آمریکا خبر داد که آمریکا معافیت تحریمی 120 روز دیگری را به عراق داده تا این کشور بتواند بهای واردات برق از ایران را پرداخت کند.
به گزارش فارس، آمریکا بار دیگر معافیت 120 روزه عراق از تحریم‌ها برای واردات انرژی از ایران را تمدید کرد.
یک مقام وزارت خارجه آمریکا در بیانیه مکتوبی که برای سایت «Iraq Oil Report» ارسال کرد نوشت: «آمریکا معافیت 120 روز دیگری را داده تا به عراق اجازه داده شود تا بهای واردات برق از ایران را پرداخت کند».
عراق برای تأمین یک سوم نیازهای بخش انرژی خود از ایران گاز و برق خریداری می‌کند. سال‌ها درگیری در عراق موجب شده این کشور در تأمین نیازهای انرژی جمعیت ۴۰ میلیون نفری خود با مشکلاتی مواجه شود.
دولت آمریکا در دوران ریاست‌جمهوری «دونالد ترامپ»، در راستای تشدید تحریم‌ها علیه ایران صنعت انرژی عراق را در فهرست تحریم‌ها قرار داد اما با اعطای چند معافیت موقت از بغداد خواست وابستگی خود به ایران برای تأمین انرژی را برطرف کند.
سازمان ملل متحد می‌گوید عراق ۱۶۰۰۰ مگاوات برق تولید می‌کند که رقمی بسیار کمتر از ۲۴۰۰۰ مگاوات برق مورد نیاز برای این کشور است. این رقم، با نیازهای عراق در آینده که انتظار می‌رود جمعیتش تا سال ۲۰۵۰ دو برابر شود نیز فاصله‌های زیادی دارد.
دولت «جو بایدن» نیز از زمان روی کار آمدن در کاخ سفید معافیت عراق از تحریم‌ها علیه ایران برای واردات انرژی را تمدید کرده است.
واشنگتن از بعد از خروج از توافق هسته‌ای برجام، چندین بار بغداد را از این تحریم‌ها معاف کرده است. دوره‌های این معافیت‌ها معمولاً ۹۰ تا ۱۲۰ روزه بوده‌ است.
اما در چند نوبت در دولت «دونالد ترامپ»، این معافیت‌ها به ۴۵ تا ۶۰ روز کاهش یافته بود که به اعتقاد تحلیلگران کوتاه شدن دوره این معافیت‌ها احتمالا نشانه‌ای از وجود اختلاف در روابط آمریکا و عراق و اعمال فشار واشنگتن بر بغداد بر سر برخی مسائل بود.
تمدید این معافیت در حالی صورت گرفته که جو بایدن قبل از رسیدن به ریاست‌جمهوری آمریکا مدعی شده بود کشورش را به برجام بازخواهد گرداند، اما تا کنون از انجام اقدامات لازم برای عمل به تعهدات واشنگتن خودداری کرده است.
اصرار دولت بایدن بر حفظ تحریم‌های ترامپ یکی از موانع موجود در دورهای گذشته مذاکرات رفع تحریم‌ها در وین بوده است.
با روی کار آمدن دولت جدید در ایران به ریاست جمهوری «سید ابراهیم رئیسی»، مذاکرات با طرف‌های غربی با محور رفع تحریم‌های ظالمانه علیه ایران آغاز شده است.
نخستین دور این مذاکرات در دولت جدید ایران هشتم آذرماه برگزار شد و این گفت‌وگوها هر چند با وقفه‌های کوتاهی همراه بوده، اما ادامه داشته است.
تا کنون هشت دور مذاکره در شهر وین میان آمریکا و سایر طرف‌های برجام غیر از ایران برای تسهیل بازگشت آمریکا به برجام انجام شده است. طرف‌ها می‌گویند پیشرفت‌های ملموسی در این مذاکرات حاصل شده اما پاره‌ای اختلافات کماکان باقی است.
یکی از زمینه‌های اختلاف در این مذاکرات اصرار آمریکا بر حفظ برخی از تحریم‌هایی است که دولت «دونالد ترامپ» بعد از خروج از برجام علیه ایران اعمال کرده است. مضاف بر این، دولت بایدن اعلام کرده هیچگونه ضمانتی نمی‌تواند درباره عدم خروج دوباره دولت‌های بعدی آمریکا از برجام بدهد.
جوزپ بورل، مسئول سیاست خارجی اتحادیه اروپا روز گذشته در سخنانی به مذاکرات رفع تحریم‌های ایران اشاره کرد و گفت: «دولت ترامپ با خروج از توافق هسته‌ای با ایران مرتکب اشتباه شد».
وی افزود: «به توافق هسته‌ای با ایران نزدیک شده و روی 95 درصد از نکات به توافق رسیده‌ایم».
مسئول سیاست خارجی اتحادیه اروپا اضافه کرد: «توافق هسته‌ای با ایران تمام مشکلات منطقه را حل نخواهد کرد بلکه گام نخست به شمار می‌آید».                           ",https://www.asriran.com/003Ub9
832606,۱۴۰۱/۰۱/۰۸,حوادث,2 کشته در تصادف پراید با تریلر,علت این تصادف انحراف یک دستگاه تریلر کفی که از مرز تمرچین به سمت ورودی شهر در حال حرکت بود، از سوی پلیس اعلام شد که منجر به زیر گرفتن خودروی پراید گردید.,"رییس سازمان آتش نشانی شهرستان پیرانشهر گفت: برخورد تریلر با سواری پراید در وروردی شهر پیرانشهر ۲ فوتی و ۲ مصدوم برجای گذاشت.
خالد آزموده شامگاه دوشنبه در گفت وگو با ایرنا افزود: این حادثه حوالی ساعت ۱۸ رخ داد و پس از اعلام به مرکز آتش نشانی پیرانشهر، اکیپ اتفاقات به محل حادثه اعزام شدند.
وی ادامه داد: علت این تصادف انحراف یک دستگاه تریلر کفی که از مرز تمرچین به سمت ورودی شهر در حال حرکت بود، از سوی پلیس اعلام شد که منجر به زیر گرفتن خودروی پراید گردید.
رییس سازمان آتش نشانی شهرستان پیرانشهر یادآور شد: در این حادثه ۲ نفر از سرنشینان پراید در دم جان باختند و ۲ نفر دیگر مصدوم شدند.
آزموده اظهار کرد: مصدومان حادثه پس از ۲۵ دقیقه عملیات امدادرسانی از زیر تریلر رهاسازی شده و توسططعوامل امدادی اورژانس به بیمارستان پیراشنهر منتقل شدند.
به گزارش ایرنا، محور پیرانشهر یکی از راه‌های پرتردد در جنوب آذربایجان غربی است و سالانه تعدادی از هموطنان بر اثر حوادث رانندگی در این محور جان خود را از دست می‌دهند.                           ",https://www.asriran.com/003Ub8
832605,۱۴۰۱/۰۱/۰۸,اجتماعی ,سازمان بهشت زهرا: گل‌های دزدیده شده جایگزین می‌شود,سازمان بهشت حضرت زهرای تهران اعلام کرد که تلاش می‌کند در صورت بروز سرقت‌های خرد که عمدتا سرقت گل از مقابر مومنان است، در اولین فرصت این گل‌ها را جایگزین سازد.,"روابط عمومی سازمان بهشت حضرت زهرا اعلام کرد: علی رغم زحمات شبانه روزی نیروهای خدوم بهشت حضرت زهرا(س) برای ارائه خدمت به خانواده‌های داغدار و زائران گلزار مطهر شهدا، گاه شاهد رویدادهای ناگواری از سوی برخی متعرضین به این آرامستان هستیم.
در روزهای گذشته عکس ها و ویدئوهایی درباره سرقت گل از بهشت حضرت زهرا (س) در فضای مجازی منتشر شده است و برخی رسانه‌های معاند به صورت پررنگ به این موضوع دامن زده‌اند.
در دوره جدید مدیریت شهری، علاوه بر افزایش نظارت شبانه‌روزی نیروهای دژبان و انضباط شهری، و افزایش تعداد دوربین‌های مداربسته، شهردار شب نیز در این مجموعه دایر شده و نیروهای ویژه سازمان بهشت حضرت زهرا(س) برای جلوگیری از سرقت‌های خرد و پاره‌ای قانون شکنی‌ها به صورت 24ساعته تلاش می‌کنند.
با این حال با وجود این نظارت‌ها و افزایش نیروهای حفاظت فیزیکی، باید پذیرفت که به دلیل مساحت 550هکتاری سازمان محدودیت در نیروهای دژبان و حفاظت، امکان بروز سرقت‌های خرد دور از ذهن نیست.
متاسفانه علی رغم زحمات شبانه روزی نیروهای خدوم بهشت حضرت زهرا(س) برای ارائه خدمت بی منت به خانواده‌های داغدار و زائران گلزار مطهر شهدا، گاه شاهد رویدادهای ناگواری از سوی برخی متعرضین به این آرامستان هستیم که برای نیروهای دژبانی، انضباط شهری و... که مانع از سرقت های خرد و بی‌نظمی‌ها و قانون‌شکنی‌ها می‌شوند، ایجاد می‌شود.
سازمان بهشت حضرت زهرا(س) تلاش می‌کند در صورت بروز سرقت‌های خرد که عمدتا سرقت گل از مقابر مومنان است، در اولین فرصت این گل‌ها را جایگزین سازد.                           ",https://www.asriran.com/003Ub7
832601,۱۴۰۱/۰۱/۰۸,بین الملل,اولین نشست 4 کشور عربی در اسرائیل (+عکس)/ وزیر خارجه اسرائیل: نشست نقب، پیام جدی به ایران است,وزیر خارجه اسرائیل گفت: با امریکا درباره برنامه هسته ای ایران اختلاف داریم.,"برای اولین بار وزیران خارجه 4 کشور عربی و اسرائیل نشست مشترکی را برگزار کردند. این نشست با حضور وزیر خارجه  امریکا در صحرای نقب اسرائیل برگزار شد.
 
به گزارش عصرایران، وزیران خارجه مراکش، امارات، مصر و بحرین، اسرائیل و امریکا در این نشست حاضر بودند. این نخستین نشست وزیران خارجه کشورهای عربی در اسرائیل است.
همه این کشورهای عربی، اسرائیل را به رسمیت می شناسند و روابط با آن را عادی کرده اند.
 
با این حال وزیر خارجه اردن در این نشست حضور نداشت که برخی سوالات را ایجاد کرده بود. اردن هم اسرائیل را به رسمیت می شناسد. 
 
همزمان با نشست نقب، کابینه اسرائیل ساخت 5 شهرک جدید در این منطقه (صحرای نقب) را تصویب کرد. این شهرک ها ویژه اسکان یهودیان و با هدف تهوید یعنی یهودی سازی و تغییر تناسب و بافت جمعیتی هستند. صحرای نقب از جمله مناطقی است که ساکنان آن عرب مسلمان اسرائیلی (عرب مسلمان فلسطینی دارای شهروندی اسرائیل) هستند اما اسرائیل تلاش می کند با مهاجرت دادن آنها و همزمان انتقال و اسکان شهروندان یهودی اسرائیل، جمعیت این منطقه را تغییر دهد. 
 
این نشست 2 روزه در منطقه گردشگری ""سدیه بوکر"" (شجره البقر / درخت گاو) در صحرای نقب (جنوب اسرائیل) امروز دوشنبه پایان یافت. در پایان نشست، 6 وزیر خارجه در نشست خبری مشترک حاضر شدند و به سوالات خبرنگاران پاسخ دادند. 
 

 
موضوع نشست بررسی تحولات منطقه و جنگ روسیه علیه اوکراین اعلام شده بود اما بسیاری از رسانه ها و منابع آگاه گفته اند چگونگی رویارویی با ایران و احتمال بازگشت امریکا به توافق هسته ای با ایران، از موضوعات اصلی این نشست بوده اند.
 
یائیر لاپید وزیر خارجه اسرائیل گفت این نشست به صورت منظم برگزار و تکرار خواهد شد. او از طرف فلسطینی هم خواست در جلسات آینده این نشست حاضر شود. 
 
وزیر خارجه اسرائیل همچنین گفت تقویت روابط میان اسرائیل و کشورهای عربی باعث عقب راندن ایران می شود. 
وی افزود: آنچه که ما انجام می دهیم تاریخ سازی و ساختن بنای منطقه ای جدید بر پایه پیشرفت و فناوری و تسامح دینی و امنیت و همکاری اطلاعاتی امنیتی است. این ترکیب جدید و توانمندی های مشترکی که آنها را می سازیم باعث ترس و نگرانی و عقب راندن دشمنان مشترک و در راس آنها ایران و نمایندگانش می شود.
 
او گفت: نشست نقب پیام جدی را برای ایران ارسال می کند.
 
شرح عکس: از راست: وزیران خارجه امارات، مراکش، امریکا، اسرائیل، مصر و بحرین

همزمان، عبدالله دوم پادشاه اردن در سفر به شهر رام الله در منطقه کرانه باختری رود اردن، با محمود عباس رئیس دولت فلسطین (تشکیلات خودگردان) دیدار و گفتگو کرد. قبل از او، وزیر خارجه امریکا در سفر به این شهر با عباس دیدار داشت. شهر رام الله به عنوان مرکز موقت دولت فلسطین شناخته می شود.
 
در نزدیکی محل برگزاری نشست وزیران خارجه 4 کشور عربی و اسرائیل در صحرای نقب، شماری از فعالان و معترضین، دو پرچم  اسرائیل و فلسطین و تابلوهایی را در دست داشتند که بر روی آنها به سه زبان عربی، عبری و انگلیسی نوشته شده بود ""آیا کسی را فراموش نکرده اید؟""
این تجمع  توسط دو گروه اسرائیلی به نام ""زنان صلح را می سازند"" و ""زنان آفتاب"" برگزار شد. این دو سازمان زنان برای پایان نزاع میان اسرائیل و فلسطین و صلح تلاش می کنند.
    
قبل از این وزیر خارجه اسرائیل در دیدار با همتای امریکایی در اسرائیل گفته بود میان دو طرف درباره برنامه هسته ای ایران و نتایج آن اختلاف نظر وجود دارد اما با این حال ""میان ما گفتگوی باز و صادقانه ای وجود دارد"".
او افزود: اسرائیل و امریکا برای منع ایران از کسب سلاح هسته ای تلاش می کنند اما اسرائیل آنچه را که برای توقف برنامه هسته ای ایران ضروری بداند انجام می دهد.در روزها و هفته اخیر چند نشست مشترک در منطقه برگزار شد که از جمله می توان به نشست سه جانبه سران اسرائیل، مصر و امارات در شهر بندری شرم الشیخ مصر و نشست مشترک چهارجانبه سران اردن، مصر، امارات و مصر در بندر عقبه اردن اشاره کرد. 
 
 


 

 

 

 

 
                            ",https://www.asriran.com/003Ub3
832604,۱۴۰۱/۰۱/۰۸,سیاسی,واکنش ایران به اجلاس نقب در اسرائیل: خیانت به آرمان آزادی فلسطین بود,هر گونه اقدام در عادی سازی و برقراری روابط با صهیونیست های تروریست و اشغالگران قدس، خنجری بر پشت ملت مظلوم فلسطین است.,"سعید خطیب زاده، سخنگوی وزارت امور خارجه برگزاری اجلاس شرارت در فلسطین اشغالی را محکوم و آن را خیانت به آرمان آزادی فلسطین توصیف کرد .
به گزارش ایسنا، سخنگوی وزارت امور خارجه با اشاره به برگزاری اجلاس خائنان به آرمان فلسطین با ظالمان و غاصبان قدس شریف آن هم در سرزمین فلسطین اشغالی تاکید کرد، هر گونه اقدام در عادی سازی و برقراری روابط با صهیونیست های تروریست و اشغالگران قدس، خنجری بر پشت ملت مظلوم فلسطین و هدیه ای به رژیم‌کودک کش اسرائیل در تداوم کشتار مردم و اشغال سرزمین بوده و تجربه تاریخی نشان داده که روند سازش و تسلیم نتیجه ای جز شکست و خواری حامیان آن بدنبال نداشته و سرزمین فلسطن جز با مقاومت ملت فلسطین و حمایت و پشتیبانی ملت ها و دولت های اسلامی‌، آزاد نخواهد شد.
خطیب زاده در پایان ضمن هشدار نسبت به فتنه انگیزی و شرارت صهیونیستها در منطقه بر آمادگی جمهوری اسلامی ایران برای همکاری و گسترش روابط دوجانبه با کشورهای منطقه و مقابله با توطئه صهیونیستی- آمریکایی در ایجاد اختلاف و گسترش بی ثباتی در منطقه غرب آسیا تاکید کرد.                           ",https://www.asriran.com/003Ub6
832603,۱۴۰۱/۰۱/۰۸,حوادث,فارس/ تیراندازی در مراسم عروسی؛ یک نفر جان باخت,در بررسی و تحقیقات اولیه مشخص شد که متأسفانه خطای داماد 33 ساله هنگام تیراندازی با اسلحه شکاری، منجر به مجروحیت و فوت یکی از مهمانان 55 ساله شده است.,"جانشین فرمانده انتظامی شهرستان فسا در استان فارس اعلام کرد که بر اثر تیراندازی در یک مراسم عروسی، فردی از میهمانان کشته شد.
سرهنگ محمد رضائی گفت: در پی تماس اهالی یکی از روستاهای شهرستان فسا با مرکز 110 پلیس مبنی بر تیراندازی منجر به فوت در مراسم عروسی، بلافاصله ماموران انتظامی در محل حاضر شدند.
به نقل از پلیس فارس، رضایی افزود: در بررسی و تحقیقات اولیه مشخص شد که متأسفانه خطای داماد 33 ساله هنگام تیراندازی با اسلحه شکاری، منجر به مجروحیت و فوت یکی از مهمانان 55 ساله شده است.
این مقام انتظامی از دستگیری عامل تیراندازی خبر داد و خاطر نشان کرد: تیراندازی در مراسمات، منجر به وقوع حوادث تاسف بار این چنینی می شود و شایسته است با فرهنگ سازی و همکاری همه اقوام و طوایف، از تداوم این رسم نادرست که تاکنون بسیاری از خانواده ها را داغدار کرده است، جلوگیری کرد.                           ",https://www.asriran.com/003Ub5
832602,۱۴۰۱/۰۱/۰۸,بین الملل,اتحادیه اروپا: متن نهایی توافق وین اساسا آماده و روی میز است,اتحادیه اروپا به عنوان هماهنگ کننده برجام با تمام طرف‌ها و آمریکا در تماس است تا توافق نهایی محقق شود.,"سخنگوی مسئول سیاست خارجی اتحادیه اروپا با تاکید بر ضرورت جمع‌بندی مذاکرات وین گفت که متن نهایی توافق اساسا آماده و روی میز است.
به گزارش ایرنا، نبیلا مسرلی این مطلب را روز دوشنبه در نشست خبری از بروکسل بیان کرد و افزود که گفت‌وگوها همچنان جریان دارد و به مرحله نهایی نزدیک شده است.
وی افزود: ما در تلاش هستیم تا هرچه سریع‌تر به مذاکرات وین بازگردیم و توافق را به نتیجه برسانیم. این مقام اروپایی یادآور شد که مذاکرات از ۲۰ اسفند وارد یک دوره تنفس شده تا «هیات‌ها برای اتخاذ تصمیم‌های نهایی و خیلی سخت سیاسی به پایتخت‌ها برگردند.»
وی افزود که اتحادیه اروپا به عنوان هماهنگ کننده برجام با تمام طرف‌ها و آمریکا در تماس است تا توافق نهایی محقق شود.
قریب به اتفاق کشورهای مشارکت کننده در گفت‌ وگوها، خواهان جمع‌بندی سریع‌تر مذاکرات هستند اما دست‌یابی به توافق نهایی در انتظار تصمیمات سیاسی ایالات متحده آمریکا در خصوص چند موضوع باقی‌مانده مهم و کلیدی است.
جمهوری اسلامی ایران می‌گوید که اگر طرف آمریکایی واقع‌بینانه عمل کند، امکان دست یابی به توافق در وین وجود دارد. توافق مد نظر ایران سندی است که تحریم ها به صورت حداکثری رفع شود و منطقه‌ هم از اجرای آن بهره‌مند شود.
حسین امیر عبداللهیان وزیر امور خارجه کشورمان هفته پیش در سخنانی تصریح کرد: چهار موضوع به عنوان خط قرمز خودمان در مذاکرات پیش رو داشتیم. از چهار موضوع در سه هفته گذشته دو موضوع تقریبا حل شده است و به مرحله توافق رسیدیم اما دو موضوع از جمله تضمین اقتصادی همچنان باقی مانده است.
وزیر خارجه تصریح کرد: اگر طرف آمریکایی اراده لازم را برای حل و فصل دو موضوع باقی مانده داشته باشد آماده هستیم در نخستین فرصت با حضور وزرا در وین روز جمع بندی و تصمیم نهایی را داشته باشیم و به نقطه پایانی توافق برسیم.
وی با اشاره به ضرورت برداشتن گام‌های ملموس و اعتماد ساز از سوی ایالات متحده آمریکا خاطر نشان کرد: اگر امروز طرف آمریکایی دو مطالبه باقیمانده ما را محقق کند فردا آماده حضور در وین خواهیم بود.                           ",https://www.asriran.com/003Ub4
832600,۱۴۰۱/۰۱/۰۸,اجتماعی ,خالق «بیسکویت مادر» درگذشت,رضا تهرانچی کارآفرین پیشرو، موسس کارخانه ویتانا و از برندگان نشان امین الضرب در گذشت. او از کارآفرینان خلاق کشور بود که با تولید بیسکویت مادر در ذهن همه ما ایرانی‌ها ماندگار شد.,"رضا تهرانچی کارآفرین پیشرو و از برندگان نشان امین الضرب در گذشت.
مسعود خوانساری، رئیس اتاق بازرگانی تهران در توئیتی اعلام کرد: رضا تهرانچی کارآفرین پیشرو، موسس کارخانه ویتانا و از برندگان نشان امین الضرب در گذشت.
او از کارآفرینان خلاق کشور بود که با تولید بیسکویت مادر در ذهن همه ما ایرانی‌ها ماندگار شد. روح این صنعتگر پیشکسوت شاد، یادش گرامی باد و راهش ادامه‌دار باشد.
                            ",https://www.asriran.com/003Ub2
832599,۱۴۰۱/۰۱/۰۸,ورزشی,تیم هندبال ساحلی ایران قهرمان آسیا شد,امروز (دوشنبه) و در آخرین روز این مسابقات تیم هندبال بزرگسالان کشورمان برابر قطر قرار گرفت و با نتیجه ۲ بر یک به پیروزی رسید .,"تیم ملی هندبال ساحلی کشورمان با برتری مقابل قطر ضمن کسب عنوان قهرمانی در آسیا، سهمیه حضور در پیکار‌های جهانی را به دست آورد.
هشتمین دوره مسابقات هندبال ساحلی قهرمانی مردان آسیا و دومین دوره مسابقات هندبال ساحلی قهرمانی نوجوانان آسیا با حضور ۶ تیم از دوم فروردین در تهران آغاز و تا هشتم فروردین ماه ۱۴۰۰ پیگیری شد.
امروز (دوشنبه) و در آخرین روز این مسابقات تیم هندبال بزرگسالان کشورمان برابر قطر قرار گرفت و با نتیجه ۲ بر یک به پیروزی رسید و سهمیه جهانی را کسب کرد. این تیم همچنین با توجه به میانگین گل بهتر عنوان قهرمانی قاره کهن را نیز به خود اختصاص داد.                           ",https://www.asriran.com/003Ub1
832598,۱۴۰۱/۰۱/۰۸,حوادث,کودک 7 ساله دومین قربانی دریای بابلسر در نوروز,با وجود هشدارهای ناجیان مبنی بر مواج بودن دریا و منطقه شنا ممنوع والدین این دو کودک توجهی نکردند که متاسفانه یکی از این دو برادر نجات یافت و جستجوها برای پیکر دیگر ادامه دارد.,"دبیر هیات نجات غریق و غواصی شهرستان بابلسر از غرق شدن یک کودک هفت ساله ورامینی در منطقه سنگچین پارک شورای این شهرستان خبر داد.
به گزارش ایرنا، احمد امیری در تشریح این حادثه افزود: بعد ازظهر امروز دو برادر ۷ ساله و ۹ ساله مشغول بازی در دریا بودند که به علت بی توجهی والدین و ناآشنایی به فنون شنا در دریا غرق شدند.
وی گفت: با وجود هشدارهای ناجیان مبنی بر مواج بودن دریا و منطقه شنا ممنوع والدین این دو کودک توجهی نکردند که متاسفانه یکی از این دو برادر نجات یافت و جستجوها برای پیکر دیگر ادامه دارد.
دبیر هیات نجات غریق و غواصی بابلسر ادامه داد: چندین ساعت از غرق شدن این کودک ۷ ساله می گذرد و هنوز ناجیان غریق موفق به کشف پیکر وی نشدند.
این دومین حادثه دریایی در سال ۱۴۰۱ است و جمعه گذشته نیز واژگونی یک قایق موتوری سبب جان باختن دختر ۲۰ ساله مشهدی شد.
هواشناسی مازندران امروز با اعلام وضعیت هشدار سطح زرد، هرگونه فعالیت دریایی در این استان را از بعد ازظهر دوشنبه تا اوایل وقت چهارشنبه هفته جاری را ناامن اعلام کرد.                           ",https://www.asriran.com/003Ub0
832597,۱۴۰۱/۰۱/۰۸,اجتماعی ,هواشناسی: کاهش 6 تا 10 درجه ای دما در شرق و مرکز کشور,بر اساس این اطلاعیه نوع مخاطره سامانه مذکور بارش باران همراه با وزش باد، رعدوبرق، در نقاط مستعد بارش تگرگ، پدیده مه و در نواحی سردسیر بارش برف خواهد بود.,"سازمان هواشناسی اعلام کرد، کشاورزان استان های شرق و مرکز کشور طی دو روز آینده منتظر کاهش ۶ تا ۱۰ درجه ای هوا باشند.
به گزارش باشگاه خبرنگاران، سازمان هواشناسی با صدور هشدار سطح زرد از ادامه فعالیت سامانه بارشی فعلی و از نفوذ سامانه بارشی جدید و کاهش ۶تا ۱۰ درجه ای دمای هوا از امروز تا روز چهارشنبه خبرداد.
بر اساس این اطلاعیه نوع مخاطره سامانه مذکور بارش باران همراه با وزش باد، رعدوبرق، در نقاط مستعد بارش تگرگ، پدیده مه و در نواحی سردسیر بارش برف خواهد بود.
منطقه اثراین سامانه امروز در استان‌های گیلان، مازندران، گلستان، خراسان شمالی، شمال خراسان رضوی، مرکز و جنوب اردبیل و خواهد بود.
سازمان هواشناسی، هشدار سطح نارنجی هم در رابطه با افزایش ارتفاع موج در ساحل بیش از ۱ متر و در فراساحل تا ۱/۵ متر صادر کرد و منطقه اثر مخاطره در دریای خزر، نواحی ساحلی و دور از ساحل استان‌های گیلان و مازندران خواهد بود.
بر اساس این اطلاعیه نوع مخاطره احتمال آسیب به قایق‌های سبک، تفریحی، احتمال خسارت به قفس‌ها و پاره شدن تور‌های صیادی و احتمال خسارت به تاسیسات دریایی خواهد بود.
احتیاط در تردد قایق‌ها و شناور‌های سبک و تفریحی، احتیاط در فعالیت‌های دریایی به ویژه در مناطق فراساحل و تمهیدات لازم جهت پیشگیری از هر گونه خسارت از توصیه‌های سازمان هواشناسی است.                           ",https://www.asriran.com/003Uaz
832596,۱۴۰۱/۰۱/۰۸,اجتماعی ,مرز مهران برای تردد زمینی زائران بسته است,ورود به عراق تنها از راه هوایی و برگشت از طریق زمینی مجاز است و افراد با در دست داشتن آزمایش و تست پی سی آر می‌توانند به کشور عراق وارد شوند.,"فرماندار مهران گفت: مرز مهران برای تردد زائران بسته است و به هیچ وجه امکان تردد وجود ندارد.
«علی‌عباس شفیعی» در گفت‌وگو با ایسنا،اظهار کرد: هم اکنون مرز مهران بسته است و امکان تردد زوار وجود ندارد.
وی تاکید کرد: ورود به عراق تنها از راه هوایی و برگشت از طریق زمینی مجاز است و افراد با در دست داشتن آزمایش و تست پی سی آر می‌توانند به کشور عراق وارد شوند.                           ",https://www.asriran.com/003Uay
832432,۱۴۰۱/۰۱/۰۸,سیاسی,آقای رئیسی! نشاط اجتماعی را دیدی سلام ما را هم برسان,دو سال گفتند که سفر نرو خطر دارد و حالا اجازه مسافرت دادن داده شده است و تمام. البته که بماند تعداد کشته‌های جاده‌ای ما در این مدت دست کمی از کرونا نداشته.,"عصرایران؛ مصطفی داننده- رئیس جمهور رئیسی گفته است:« مسافرت گسترده مردم نشانه نشاط و امنیت اجتماعی است.» اگر اجازه بدهید با رئیس دولت سیزدهم مخالفت کنم و به جناب‌شان عرض کنم، این حجم گسترده از سفرها، تنها یک نشانه دارد و آنهم خستگی مردم از دو سال خانه نشینی است.
مردم در دو نوروز گذشته بنا بر توصیه‌ها در خانه ماندند و سعی کردند سفر نروند و امسال با توجه به کمتر شدن کرونا و واکسیناسیون گسترده، چمدان‌ها را بستند و به دل جاده زدند.
خیلی‌ها در این دو سال از دیدن اقوام خود محروم بودند و امسال تصمیم گرفتند سری به مادربزرگ، دایی و یا عمه بزنند. دیگر خبری از جریمه‌های شهرهای قرمز یا زرد هم نبود و همین مسئله باعث شد که ایرانی‌های عزیز مثل گذشته‌ها نروز را در شهرهای مختلف به سر کنند.
این سفرها را نمی‌شود نشانه نشاط جامعه دانست. در مثل مناقشه نیست، به خاطر همین از این مثال استفاده می‌کنم؛ یک زندانی وقتی از حبس آزاد می‌شود، به خانواده سر می‌زند، کله پاچه، جگر و کباب می‌خورد و سفر می‌رود  اما همه این هوس‌های او به خاطر محدودیت‌هایی است که داشته. او برای چند سال از نعمت آزادی محروم بوده و به خاطر همین سعی می‌کند وقتی آزاد می‌شود تلافی آنها را در بیاورد.
حالا مردم هم همین هستند. دو سال گفتند که سفر نرو خطر دارد و حالا اجازه مسافرت دادن داده شده است و تمام. البته که بماند تعداد کشته‌های جاده‌ای ما در این مدت دست کمی از کرونا نداشته و نشان می‌دهد فرهنگ رانندگی، خودروهای نا ایمن و جاده‌های خراب، رقابت تنگاتنگی با کرونا برای گرفتن جان مردم دارند.
نشاط جامعه و امنیت فکری وقتی حاصل می‌شود که مردم با یک ثبات افتصادی روبرو شوند و هر روز نگران افزایش قیمت‌ها نباشند. در همین مسافرت‌های نوروزی، مسافران به خوبی تورم و گرانی را درک کرده‌اند و هر که از سفر برگشته از گرانی گلایه داشته.
نشاط وقتی به جامعه بر می‌گردد که مردم با یک بورس سبز، یک دلار با ثبات و یک بازار متعادل روبرو باشند. مردم وقتی با نشاط هستند که برای یک خانه در جنوبی‌ترین نقطه شهر یک میلیارد تومان پول ندهند و ای مجبور نباشند برای پراید نزدیک 180 میلیون پول بدهند.
شاید احیای برجام بتواند این ثبات را به مردم هدیه کند و گرنه نشاط زودتر از همه مسافران، چمدان‌هایش را بسته و ترک ایران کرده است.
نشاط؛ باران بهاری نیست که ناگهان بر سر مردم ببارد. تا حال جیب مردم خوب نباشد، از نشاط خبری نیست. مگر اینکه بخواهیم خودمان را گول بزنیم که این بحثی است علی حده.
                            ",https://www.asriran.com/003UYK
832562,۱۴۰۱/۰۱/۰۸,عمومی,کارن همایونفر؛ بدون ریش و با ریش (عکس),,کارن همایونفر، موسیقیدان و داور برنامه عصر جدید                           ,https://www.asriran.com/003UaQ
832595,۱۴۰۱/۰۱/۰۸,فرهنگی/هنری,حکمت آجیل خوردن در نوروز چیست؟,در استان به استانِ ایران، انواع «گردو» وجود دارد؛ نمونه بارز آن استان همدان و شهرهای تویسرکان، نهاوند و غیره، که به گردویشان مشهورند.,"بازار «آجیل و خشکبار» در نوروز و یلدا داغِ داغ می‌شود. پسته، بادام، تخمه‌ جابانی، تخمه کدوم، بادام هندی، فندق و... اصلی‌ترین اجزای آجیل عید هستند. اما چطور و چگونه این دانه‌ها در کنارِ یکدیگر قرار گرفته‌اند و به‌صورت مجموعه‌ای منسجم عرضه می‌شوند. سیر و سفرِ تاریخیِ آجیل‌ را نصرالله حدادی برای ایسنا بازگو کرده‌است.
به گزارش ایسنا، ایرانیان از دیرباز عادتی داشتند و غذا را به‌صورت مجرد تناول نمی‌کردند، بدین‌صورت که حتماً کنارِ غذایشان چیزی را اضافه می‌گذاشتند که اروپایی‌ها به آن «دسر» می‌گویند. به‌همین دلیل است که از قدیم‌الایّام، انواع و اقسام مرباها، ترشی‌ها و شوری‌ها و فرآورده‌های خشک‌شده در کنارِ سفره‌های ما دیده ‌می‌شود. شب‌نشینی‌ها و دورهمی‌های خانوادگی به‌صورت مستمر در ایران برگزار می‌شده؛ خصوصاً در مناطق روستایی، افراد شب‌ها به خانه یکدیگر سر می‌زدند و معاشرت می‌کردند. از همین‌جا بود که پذیرایی از مهمان جزئی از آداب و رسوم اصلی این مردمان قرار گرفت.
نصرالله حدادی، پژوهشگر فرهنگ درباره دانه‌های خوراکیِ امروزی این‌چنین گفت: در شهرهایی که «نخود» عمل می‌آمده‌، افراد با تفت دادن آن را به «نخودچی» تبدیل می‌کردند. در چندین منطقه از ایران، «پسته» عمل می‌آید، یا در برخی مناطق سردسیر کشور، «فندق» بار می‌دهد. دو منطقه در ایران به «پسته» مشهور است؛ رفسنجان و دامغان. مناطق فندق‌خیز و ییلاقی هم «آذربایجان»، «اشکورات» و.. را شامل می‌شود.
در استان به استانِ ایران، انواع «گردو» وجود دارد؛ نمونه بارز آن استان همدان و شهرهای تویسرکان، نهاوند و غیره، که به گردویشان مشهورند. البته به‌جز مناطق جنوبی، در سایر نقاط کشور مثلِ آذربایجان،‌ شمال کشور و... نیز گردو می‌روید و از آن‌جایی‌که در تمثیل‌ها، هر چیزِ نابی را به «مغز گردو» تشبیه می‌کنند، چراکه بسیار مقوی، ملیّن و چرب است و در فرهنگ ما، غذاهای متعددی را می‌توان با آن طبخ کرد. متأسفانه با هجوم غذاهای خارجی، ما دیگر کمتر می‌دانیم که با این دانه‌ها، چه غذاهایی می‌توانیم درست کنیم.
از گردو برای طبخ انواع و اقسام غذاها استفاده می‌شود؛ مثلاً برای پرورده کردنِ زیتون از آن بهره می‌گیریم. هر چیزی‌که در کنارِ سفره غذاییِ ماست، تنوع زیادی دارد؛ مثلِ زیتون پرورده در شمال، ترشی در تهران و مربا در آذربایجان. ما در تنوع دو چیز در دنیا کم‌نظیریم؛ یکی «آش» و دیگری «نان». تقریبا همه شهرها و روستاهای ایران، آش و نان مخصوص و محلیِ خود را دارند و بعضاً با آن شناخته می‌شوند.
در مناطق قزوین، طالقان و... درخت «بادام» می‌روید. «تخمه جابانی» برای منطقه جابانِ دماوند است که به «تخمه ژاپنی» مشهور شده. «تخمه کدو» در خراسان تهیه و تولید می‌شود. در جای‌جای ایران، انواع و اقسام این خوردنی‌ها از دیرباز وجود داشته و زمانِ مشخصی ندارد. دانه‌ای بسیار چرب و گران‌قیمت وجود دارد که از هند، پاکستان و افغانستان می‌آید و نام آن «چلغوز» است. در بعضی از نواحیِ شنیِ ایران، همچون آستانه اشرفیه استان گیلان، «پسته‌شامی» یا «بادام زمینی» فرآوری می‌شود.
تنوعِ کشمش نیز به‌دلیل تنوعِ انگور زیاد است؛ کشمش سبز ایرانی در دنیا نظیر ندارد. این خوراکی‌ها به‌مرور تجمیع شد و شکلِ «آجیل» به خود گرفت. گذشتگان این خوراکی‌ها را جمع‌آوری می‌کردند و در شب‌چره‌ها و یا جشن‌ها و مناسبت‌ها میل می‌کردند. گذشتگان دانه‌هایی مثل نخود و عدس را ضمن تفت دادن، بو دادن و نمک‌سود کردن با روش‌های خاص، به‌صورت قاقالیلی درمی‌آوردند. گندمک، برنجک و... از دسته‌ خوراکی‌های ساده و سالم هستند. برنجک همان برنجِ خشک‌شده‌ای‌ست که در روغن تفت داده می‌شود.
حدادی به استفاده آجیل‌ها در غذاهای ایرانی نیز پرداخت و گفت: در فرهنگ غذایی ایرانی، از آجیل برای طبخ غذا نیز استفاده می‌شود. تقریباً پیش از دوره قاجار، پای آجیل به سفره‌ها باز شد. برای مثال، آب‌گوشتِ آجیل از غذاهای قدیمی ایرانی‌ست. بعضی دانه‌ها مانند تخمه آفتاب‌گردان از اروپا به ایران وارد و شناخته‌شد.
ایرانیان برای نگهداری غذاها در فصولِ سرد روش‌های مختلفی را اعمال می‌کردند. مردم در کردستان، پنیر را در کوزه و بیرون از خانه نگه می‌داشتند، یا در بعضی نواحی ماهی را نمک‌سود می‌کردند. در مناطقی مثل قزوین، طالقان و...، شب‌چره‌ها عبارت بود از سنجد، بادام، کشمش و... .
این تهران‌شناس درباره روش‌های نگهداری مواد غذایی در گذشته، این‌گونه شرح داد: ایرانیان هنرِ نگهداری مواد غذایی برای شش‌ماه دوم سال را داشتند، چراکه در پاییز و زمستان مواد غذایی کمیاب می‌شد. از آن‌جایی‌که در فصولِ گرم، منابعِ خوراکی گسترده‌ترند، ایرانیان برای ذخیره کردنِ محصولات در فصلِ سرما، روش‌های نوینی ابداع می‌کردند، مثل «برگه کردن»، «خشک کردن» و... . آن‌ها انگور را به شکلِ «مویز» و «کشمش»، آلو و آلوچه را به‌صورت «قیسی» درمی‌آوردند. آن‌ها انجیر را خشک کرده یا به آن آرد می‌زدند.
در کشور ۷۵۰ نوع انار، بیش از ۱۱۰ مدل انگور و ۷۵ نوع خربزه وجود دارد. خربزه‌هایی که شاید اصلاً اسم‌شان را ندانیم! «خربزه میرپنج» که در مناطق بختیاری رشد می‌کند‍‍، خربزه بسیار شیرینی به‌دلیل شباهت ظاهری‌اش «شالبوک» نام دارد، به‌معنای «پوزه شغال» است و در شمال کشت می‌شود، «خربزه غرقاب» که متعلق به منطقه غرقاب اصفهان است، «خربزه مشهدی» که از دیرباز در خراسان یافت می‌شده و انواع و اقسام خربزه‌های مختلفی که در کشور کشت می‌شود. یا مثلاً در شمیران، سیب بسیار شیرین و خوشمزه‌ای وجود دارد که در فصل پاییز، برگه آن طرفدارانِ زیادی داشت.
در گذشته، در خانه‌های فاخر و افراد ثروتمند، اتاقی با عنوان «شاه‌نشین» یا «طنَبی» وجود داشت. شاه‌نشین‌ها اتاق‌هایی بودند که دکوراسیون‌شان با منبّت‌کاری، معرّق، آینه‌کاری و گچ‌بُری‌های منحصربه‌فرد، تزئین شده‌بود و به میهمانان اختصاص داشت. در سنّت ایرانی، میزبان تلاش می‌کند تا تمام چیزهای خوبی را که می‌تواند، برای مهمان فراهم کند.
ایرانیان همیشه تلاش می‌کنند هر چیز خوبی را خریداری کنند و جلو مهمان‌ خانه‌شان بگذارند تا جلو ایشان سرافراز باشند. این رسوم «مهمان‌نوازی» از دیرباز در فرهنگ ایرانیان بوده‌است. مثلاً در گذشته، اگر مهمانی به خانه می‌آمد، با محصولات و تنقلاتی که در هر شهر وجود داشت، از او پذیرایی می‌کردند.
حدادی گفت: گذشتگان این خوراکی‌ها را در شب‌چره می‌خوردند. «شب‌چره» به‌معنای آجیل، میوه و خوراکی‌ست که در شب‌نشینی می‌خورند. البته آجیل‌ها کاربری دیگری هم دارند؛ و از آن‌ها برای تهیه‌ «سرمه» نیز استفاده می‌شود. بدین‌صورت که دانه فندق را سوزانند و دوده‌اش را به سرمه تبدیل می‌کنند.
او ادامه داد: اگر چهار مغز اصلی را در نظر بگیریم، می‌بینیم که غالب دانه‌های خوراکی در ایران وجود داشته‌است. در شمال کشور و در استان یزد، از اوایلِ تابستان تا اواسطِ پاییز، انجیر وجود دارد. پذیرایی از میهمانان با میوه هم جای خود را دارد و روش‌های مختلفی برای نگهداری آن هست. مثلاً گذشتگان انگور را به‌صورت خوشه‌ای آویزان می‌کردند و تقریباً تا اواخرِ اسفندماه از آن استفاده می‌کردند.
به غیر از آجیل و میوه، شیرینی‌های بسیار متنوعی در ایران وجود دارد که حدادی در توصیف و توضیح آن‌ها این‌طور بیان کرد: ایرانی‌ها در پروردنِ خوراکی‌ها و شیرینی‌ها تبحّر خاصی داشتند. برای مثال، تنقلاتی مثل باسلق، سوهان، مسقطی، لوز و... تنوع زیادی در ایران دارند و از تغییر و ترکیب میوه‌ها و دانه‌ها درست می‌شود. طوری‌که می‌بینیم در کرمانشاه برنج عمل نمی‌آید، اما «نان‌برنجی» بسیار مرغوب و معروف است.
«کاک» هم همان «کیک» است که اروپایی‌ها از آن تقلید کرده‌اند. در ایران هر منطقه با توجه به ظرفیت‌ها و تنوعِ خوراک منحصربه‌فردش، امکاناتی را برای مردم آن نواحی به همراه داشته‌است و تجربیات آن‌ با دیگر نواحی نیز قابلِ تبادل است. جنوبی‌ها می‌توانند با خرما غذاهای بسیاری بپزند، این درحالی‌ست که در آذربایجان این امکان کمتر وجود دارد. یا برای مثال، شوری شیراز یا آش دوغِ اردبیل، نسبت به دیگر شهرها، کیفیت و شهرت بیشتری دارند.
نصرالله حدادی، تهران‌شناس و مورّخ در پایان با ابرازِ ناراحتی از مغفول ماندن بسیاری از سنّت‌ها و ماشینی شدنِ زندگی، گفت: «خوان گستردن» و «سفره پهن کردن برای میهمان» از دیرباز سنّت ایرانیان بوده و هرکس بسته به بضاعت خود، خوراکی را برای میهمانش فراهم می‌کرده‌ و امروزه این سنّت‌ها به‌صورت کوچک‌تری جریان دارد.
                            ",https://www.asriran.com/003Uax
832594,۱۴۰۱/۰۱/۰۸,سیاسی,رئیسی: می‌توان اقداماتی انجام داد که در سال 1401 فقر مطلق وجود نداشته باشد,با توجه به ظرفیت‌های موجود کشور می‌توان با بسیج امکانات و برنامه‌ریزی منسجم و هماهنگ اقداماتی انجام داد که در سال جاری در کشور فقر مطلق وجود نداشته باشد.,"رئیس‌جمهور تاکید کرد: با توجه به ظرفیت‌های موجود کشور می‌توان با بسیج امکانات و برنامه‌ریزی منسجم و هماهنگ اقداماتی انجام داد که در سال ١٤٠١ در کشور فقر مطلق وجود نداشته باشد.
به گزارش ایسنا، جلسه کارگروه رفع فقر مطلق بعد از ظهر امروز به ریاست آیت الله سید ابراهیم رئیسی و با حضور رئیس کمیته امداد امام خمینی(ره)، معاون اول رئیس جمهور، وزیر تعاون، کار و رفاه اجتماعی و رئیس سازمان برنامه و بودجه برگزار شد.
در این جلسه رئیس جمهور با اشاره به اقداماتی که از سوی دولت در ماه‌های پایانی سال ۱۴۰۰ به ویژه ایام نوروز در مورد تامین حداقل نیازهای جامعه هدف انجام شده است، گفت: وجود فقر مطلق بر اساس معنای عرفی آن موجب رنجش خاطر و ایجاد مسئولیت سنگین برای دولتمردان است.
رئیسی افزود: با توجه به ظرفیت‌های موجود کشور می‌توان با بسیج امکانات و برنامه‌ریزی منسجم و هماهنگ اقداماتی انجام داد که در سال جاری در کشور فقر مطلق وجود نداشته باشد.
در این جلسه تصمیماتی در جهت استمرار اقدامات دولت در زمینه تامین نیازمندی‌های ضروری جامعه هدف اتخاذ و مقرر شد کمیته امداد امام خمینی(ره) نسبت به شناسایی و اقدامات حمایتی در خصوص این قبیل افراد انجام دهد.
                            ",https://www.asriran.com/003Uaw
832593,۱۴۰۱/۰۱/۰۸,اجتماعی ,حریم خصوصی؛ قربانی سرگرم کردن مخاطبان رسانه های جمعی,سمیرا بختیار . شفقنا,"معمولا وقتی از حریم خصوصی در رسانه ها صحبت می شود، همه نگاه ها به سمت مطبوعات و شبکه های اجتماعی است و بیشتر انتقادها و هشدارها درباره حفظ حریم خصوصی در این فضا هاست و کمتر کسی درباره اهمیت حریم خصوصی در رسانه های جمعی مخصوصا تلویزیون صحبت می کند.
در ایام نوروز، تلویزیون بیش از هر رسانه دیگری با تهیه برنامه های گوناگون سعی در جذب مخاطب در شبانه روز دارد. فارغ از محتوا و رویکردی که هر کدام از این برنامه ها دارند، ابعاد سرگرمی این برنامه ها را می توان به عنوان نقطه قوت آنها در نظر گرفت. اما گویا برنامه سازان این نوع برنامه ها با تمرکز بیشتر بر روی سرگرم کردن مخاطب، از رعایت یک سری مسائل مهم، غافل شده اند که در این باره به آن اشاره خواهم کرد.
یکی از برنامه هایی که این شب ها در کانال سوم سیما پخش می شود مربوط به معرفی زوج های جوان از قومیت های مختلف کشور است. برنامه ای با کیفیتی متوسط که نحوه سوال پرسیدن مجری از زوج ها، به شدت حریم خصوصی افراد را زیر سوال می برد و خارج از اخلاق حرفه ای رسانه هاست. در این برنامه، مجری با اشاره به خصوصی ترین بخش زندگی زوجین، آنها را وادار می کند تا درباره احساسی که آنها در برخورد اول با یکدیگر داشتند، صحبت کنند. همین مسأله باعث شده که زوجین تا چندین دقیقه سکوت اختیار کنند و به جای اینکه از آن حس صحبت کنند، ترجیح می دهند طفره بروند یا به کلی گویی بسنده کنند که همه این موارد، زیبنده یک برنامه- که قطعا در آن ساعت مخاطبان نسبتا زیادی دارد-، نیست.
در همین جاست که بحث حریم خصوصی در فعالیت رسانه ها اهمیت پیدا می کند و خود را نشان می دهد. با توجه به اینکه یکی از ابعاد حریم خصوصی، کنترل بر اطلاعات شخصی است، باید صدا و سیما با برحق دانستن این حریم، در جهت پایمال کردن آن قدم برندارد.
در واقع نباید این تصور ایجاد شود که به خاطر سرگرم سازی افکار عمومی، برخی شهروندان- به عنوان دعوت شونده در این برنامه ها- تحت فشار و به نوعی منگنه برای پاسخ دادن به خصوصی ترین بخش زندگی خود قرار بگیرند.  از طرفی دیگر خود برنامه سازان باید جواب چنین سوال هایی را در اختیار خود پاسخ دهنده و میهمان برنامه قرار دهند تا فرهنگ سازی بسیاری از مسائل حقوقی در جریان چنین برنامه هایی رخ دهد. در واقع حتی اگر شرکت کننده هم موافق طرح چنین سوالاتی باشد، رسانه باید به خاطر حفظ حریم خصوصی افراد، به این مسائل ورود نکند.                           ",https://www.asriran.com/003Uav
832592,۱۴۰۱/۰۱/۰۸,اجتماعی ,حریم خصوصی؛ قربانی سرگرم کردن مخاطبان رسانه های جمعی,سمیرا بختیار . شفقنا,"معمولا وقتی از حریم خصوصی در رسانه ها صحبت می شود، همه نگاه ها به سمت مطبوعات و شبکه های اجتماعی است و بیشتر انتقادها و هشدارها درباره حفظ حریم خصوصی در این فضا هاست و کمتر کسی درباره اهمیت حریم خصوصی در رسانه های جمعی مخصوصا تلویزیون صحبت می کند.
در ایام نوروز، تلویزیون بیش از هر رسانه دیگری با تهیه برنامه های گوناگون سعی در جذب مخاطب در شبانه روز دارد. فارغ از محتوا و رویکردی که هر کدام از این برنامه ها دارند، ابعاد سرگرمی این برنامه ها را می توان به عنوان نقطه قوت آنها در نظر گرفت. اما گویا برنامه سازان این نوع برنامه ها با تمرکز بیشتر بر روی سرگرم کردن مخاطب، از رعایت یک سری مسائل مهم، غافل شده اند که در این باره به آن اشاره خواهم کرد.
یکی از برنامه هایی که این شب ها در کانال سوم سیما پخش می شود مربوط به معرفی زوج های جوان از قومیت های مختلف کشور است. برنامه ای با کیفیتی متوسط که نحوه سوال پرسیدن مجری از زوج ها، به شدت حریم خصوصی افراد را زیر سوال می برد و خارج از اخلاق حرفه ای رسانه هاست. در این برنامه، مجری با اشاره به خصوصی ترین بخش زندگی زوجین، آنها را وادار می کند تا درباره احساسی که آنها در برخورد اول با یکدیگر داشتند، صحبت کنند. همین مسأله باعث شده که زوجین تا چندین دقیقه سکوت اختیار کنند و به جای اینکه از آن حس صحبت کنند، ترجیح می دهند طفره بروند یا به کلی گویی بسنده کنند که همه این موارد، زیبنده یک برنامه- که قطعا در آن ساعت مخاطبان نسبتا زیادی دارد-، نیست.
در همین جاست که بحث حریم خصوصی در فعالیت رسانه ها اهمیت پیدا می کند و خود را نشان می دهد. با توجه به اینکه یکی از ابعاد حریم خصوصی، کنترل بر اطلاعات شخصی است، باید صدا و سیما با برحق دانستن این حریم، در جهت پایمال کردن آن قدم برندارد.
در واقع نباید این تصور ایجاد شود که به خاطر سرگرم سازی افکار عمومی، برخی شهروندان- به عنوان دعوت شونده در این برنامه ها- تحت فشار و به نوعی منگنه برای پاسخ دادن به خصوصی ترین بخش زندگی خود قرار بگیرند.  از طرفی دیگر خود برنامه سازان باید جواب چنین سوال هایی را در اختیار خود پاسخ دهنده و میهمان برنامه قرار دهند تا فرهنگ سازی بسیاری از مسائل حقوقی در جریان چنین برنامه هایی رخ دهد. در واقع حتی اگر شرکت کننده هم موافق طرح چنین سوالاتی باشد، رسانه باید به خاطر حفظ حریم خصوصی افراد، به این مسائل ورود نکند.                           ",https://www.asriran.com/003Uau
832591,۱۴۰۱/۰۱/۰۸,اجتماعی ,استاندار تهران: افزایش 49 درصدی مسافرت‌ها,افزایش ۴۹ درصدی اعزام مسافران از تهران را شاهد بودیم که بخشی ناشی از کم تر شدن کرونا و بخشی به سبب افزایش فضای نشاط و امید در جامعه می‌باشد.,"استاندار تهران با تاکید بر اینکه نوروز امسال در سطح استان در امنیت در حال سپری شدن است از افزایش ۴۹ درصدی مسافرت‌ها خبر داد و افزود: تامین اعتبار هزار میلیارد تومانی مترو پرند و میلیارد تومانی مترو شرق تهران محقق خواهد شد.
به گزارش ایسنا، محسن منصوری ضمن تبریک سال جدید گفت: استان تهران در ایام نوروز هم پذیرای مسافران بوده و هم اعزام مسافرین را شاهد بودیم.
وی با اشاره به اینکه در ایام عید پایتخت امن توام با آرامش داشتیم، افزود: افزایش ۴۹ درصدی اعزام مسافران از تهران را شاهد بودیم که بخشی ناشی از کم تر شدن کرونا و بخشی به سبب افزایش فضای نشاط و امید در جامعه می‌باشد.
استاندار تهران تاکید کرد: در ایام پایانی سال رونقی در خرید و فروش و شب عید به وجود آمد و خوشبختانه باز آرامی داشتیم که با هماهنگی و مراقبت دستگاه‌ها تلاش می شود در ایام تعطیلات نوروز این وضعیت ادامه پیدا کند.
وی سپس با اشاره به تاکید رئیس جمهور مبنی بر استانداران و فرمانداران در ایام عید در محل مأموریت گفت: پیگیری ستاد خدمات سفر و کاهش تلفات جاده‌ای مورد تاکید رئیس جمهور بوده که جلسات به صورت روزانه در این زمینه برگزار می‌شود. در استان تهران به صورت روزمره با توجه به حجم ترددها حوادثی را شاهد بودیم ولی با پیگیری و مراقبت وضعیت کنترل شد.
استاندار تهران در بخش دیگری از صحبت های خود در مورد وضعیت حمل و نقل ریلی در استان گفت: از اولویت‌های اساسی مجموعه دولت و همچنین استانداری توجه به ناوگان حمل و نقل بین شهری و ریلی است. مشکلاتی در استان تهران از جمله آلودگی هوا داریم که علل مختلفی دارد و یکی از دلایل آن فرسوده بودن ناوگان حمل و نقل است، به علاوه ۹ میلیون جمعیت مستقر و ۱۴ میلیون جمعیت شناور در استان داریم که این مهم توسعه حمل و نقل ریلی را ضروری می سازد.
وی افزود: ۱۰ سال از شروع به کار مترو پرند می گذرد که به هزار میلیارد تومان اعتبار نیاز داشت و با مدیریت استانی این موضوع حل شد، بدین گونه که زمینی را تغییر کاربری دادیم و ارزش افزوده هزار میلیاردی ایجاد و در اختیار شهرداری قرار گرفت تا ما به ازای آن مترو پیگیری شود. در مورد مترو شرق که شهرستان های قرچک، ورامین و پیشوا را پشتیبانی می کند، ۱۷ سال از زمان آغاز به کار مترو می گذرد که ۴۵۰ تا ۵۰۰ میلیارد تومان منابع نیاز داشت که بخشی از منابع اواخر اسفندماه به حساب شرکت راه‌آهن واریز شد و مابقی اعتبارات در قالب سفر رئیس‌جمهور پیش‌بینی شده است.
وی ادامه داد: در غرب استان تهران و شهرستان های شهریار، قدس و ملارد که شهرستان های پرجمعیت هستند کار مقداری عقب تر است و مقرر شد شهرداری های هفتگانه شرکت مشترک را تاسیس کنند و در قالب کنسرسیوم پروژه مترو غرب تهران پیگیری شود. پروژه دیگر مترو اسلامشهر، رباط کریم و بهارستان می باشد که هزار میلیارد تومان اعتبار نیاز داشت و از محل تهاتر نفت اعتبار آن تامین شد.
منصوری تاکید کرد: مترو پردیس ۲۰ هزار میلیارد تومان منابع نیاز دارد و با توجه به اینکه به حفاری، تونل و اقدامات مختلف نیاز دارد به موازات پیگیری می شود.
وی با اشاره به ضرورت جوانگرایی اظهار داشت: خود را مأمور پیگیری بیانیه گام دوم انقلاب در راستای جوانگرایی می دانیم و معتقد هستیم اگر به جوانان واجد شرایط که توان و ظرفیت علمی، اجرایی و مدیریتی دارند فرصت داده شود سرعت پیشرفت کشور تغییر می‌کند. مجموع انتصابات مدیریتی استان تهران بیش از ۱۰ سال جوان‌تر شده، چرا که کادر انقلاب باید از میان این جوانان ایجاد شود و در سطح فرمانداری ها، مدیران کل و روسای دستگاه‌ها از ظرفیت جوانان استفاده شده است.
استاندار تهران همچنین در مورد شعار سال گفت: تهران مرکز استقرار صنایع و تولیدات دانش بنیان محسوب می‌شود و از مجموع ۶ هزار مجوز تولید دانش بنیان ۳۵۰۰ مجوز مربوط به تهران است. تمرکز جمعیتی، حضور ۲۰ درصدی صنایع در استان و گردش مالی بالا در تهران نوعی مزیت نسبی و منطقه ای در حوزه تولیدات دانش بنیان ایجاد کرده است.
وی ادامه داد: ظرفیت‌های خوبی در استان تهران داریم و اقدامات زیرساختی پیگیری شده در این راستا هزار هکتار به مجموعه پارک علم و فناوری پردیس اضافه شده، هچنین موافقت شد که دو شهرک علم و فناوری مشابه علم و فناوری پردیس در تهران پایه‌گذاری شود. ۲۰ هکتار به شهرک شمس آباد اضافه شده و در منطقه ۲۲ نیز شهرک ۱۰ هکتاری احداث می شود.
بر اساس گزارش روابط عمومی استانداری تهران، منصوری تاکید کرد: منطقه ویژه اقتصادی شهر فرودگاهی داریم که ۱۷۵ هکتار آن اختصاص به پارک فناوری اطلاعات دارد و کارهای مقدماتی شکل گرفته و پیگیری می شود تا به نتیجه مطلوب برسد، همچنین مشوق های مختلفی برای شرکت‌های دانش‌بنیان در نظر گرفته شده است.                           ",https://www.asriran.com/003Uat
832590,۱۴۰۱/۰۱/۰۸,ورزشی,طارمی بازی با لبنان را هم از دست داد,طارمی که به دلیل مثبت شدن تست کرونایش نتوانسته بود به سئول سفر کند، هنوز از شرایط جسمانی لازم برخوردار نیست و به همین دلیل و البته مشورت‌های صورت گرفته با پزشکان تیم ملی، مقابل لبنان بازی نخواهد کرد.,"مهاجم گلزن تیم ملی فوتبال کشورمان شانس حضور در دیدار با لبنان را نیز از دست داد.
به گزارش تسنیم، مهدی طارمی مهاجم گلزن تیم ملی فوتبال کشورمان که در دیدار قبلی با کره جنوبی غایب بود، در دیدار با لبنان نیز در لیست تیم ملی حضور ندارد و مقابل این حریف به میدان نخواهد رفت.
طارمی که به دلیل مثبت شدن تست کرونایش نتوانسته بود به سئول سفر کند، هنوز از شرایط جسمانی لازم برخوردار نیست و به همین دلیل و البته مشورت‌های صورت گرفته با پزشکان تیم ملی، مقابل لبنان بازی نخواهد کرد.                           ",https://www.asriran.com/003Uas
832589,۱۴۰۱/۰۱/۰۸,اجتماعی ,وزیر بهداشت: آمادگی صادرات چهار میلیون دُز واکسن کرونا را داریم,ایران در زمینه تولید واکسن کرونا جز کشورهای پیشرو در جهان است و هم اکنون ۶ مرکز تولید واکسن در کشور وجود دارد که انواع واکسن‌ها را تولید می‌کنند.,"وزیر بهداشت، درمان و آموزش پزشکی گفت‌: این وزارتخانه آمادگی دارد چهار میلیون دُز واکسن کرونای تولید داخل را صادر کند.
به گزارش ایرنا دکتر بهرام عین اللهی دوشنبه در گفت‌وگو با خبرنگاران در مرز شلمچه افزود: صادرات واکسن کرونا آغاز شده و تاکنون ۲۰۰ هزار دُز واکسن به کشور نیکاراگوئه صادر شده است.
وی اظهار داشت‌:ایران در زمینه تولید واکسن کرونا جز کشورهای پیشرو در جهان است و هم اکنون ۶ مرکز تولید واکسن در کشور وجود دارد که انواع واکسن‌ها را تولید می‌کنند.
۹۷ درصد داروی کشور تولید داخلی است
وزیر بهداشت درمان و آموزش پزشکی در ادامه با اشاره به تولید ۹۷ درصدی داروهای مورد نیاز در داخل کشور گفت‌: به منظور تحقق شعار سال برنامه‌ریزی به گونه‌ای است تا ۱۰۰ درصد داروی مورد نیاز کشور در داخل تولید شود.
دکتر عین‌اللهی افزود:با توجه به خودکفایی در تولید بسیاری از اقلام دارویی آمادگی داریم که داروهای مورد نیاز کشورهای دیگر را نیز تامین کنیم.
توجه به گردشگری سلامت در آبادان و خرمشهر
وی با اشاره به پیشرفت های پزشکی کشور با تلاش جوانان و نخبگان دانشمند افزود:امروزه شاهد دستاوردهای بزرگی از سوی دانش آموختگان دانشگاه‌های علوم پزشکی در سراسر کشور هستیم و این توانایی در ایران وجود دارد تا در راستای گردشگری سلامت به اتباع دیگر کشورها به ویژه کشورهای همسایه خدمات درمانی ارایه کند.
وزیر بهداشت درمان و آموزش پزشکی اظهار داشت: امروزه بسیاری از عمل‌های جراحی پیشرفته پزشکی که در دنیا انجام می‌شود در جمهوری اسلامی ایران نیز در حال انجام است.
عین‌اللهی از افتتاح نخستین طرح گردشگری سلامت کشور در نقطه مرزی شلمچه خبر داد و گفت: کارهای مقدماتی این طرح انجام شده و فعالیت‌های مرتبط در این راستا در حال انجام است.
وی با اشاره به اینکه طرح گردشگری سلامت در مرز شلمچه در حدود سه هزار مترمربع زمین در مراحل پایانی است و به بهترین تجهیزات پزشکی درمانی مجهز خواهد شد گفت: امیدواریم این مجموعه درمانی در چهار ماه آینده راه‌اندازی شود.
وزیربهداشت ،درمان و آموزش پزشکی گفت: با توجه به فاصله کم بصره با شلمچه، اتباع این کشور به ویژه شهروندان بصره نیز می‌توانند در راستای گردشگری سلامت از امکانات درمانی ،بیمارستان چند منظوره شهید سلیمانی شلمچه استفاده کنند ضمن اینکه اهالی روستاهای منطقه نیز این امکان را خواهند داشت که از خدمات بهداشتی و درمانی این مجموعه بهره مند شوند.
وی تاکید کرد: در مرکز درمانی شلمچه اساتید و پزشکان حاذق مشغول کار خواهند شد.
دکتر عین‌اللهی همچنین به ظرفیت‌های درمانی ۶۳ دانشگاه علوم پزشکی کشور اشاره کرد و گفت: ۲۰ هزار عضو هیات علمی در دانشگاه‌های علوم پزشکی فعالیت دارند ضمن اینکه ۲۷۰ هزار دانشجوی علوم پزشکی در تمام رشته‌های روز دنیا در دانشگاه های ایران مشغول تحصیل هستند.
بهرام عین‌اللهی برای بازدید از مراکز بهداشتی و درمانی آبادان و خرمشهر و حضور در میان کاروان‌های راهیان نور در شلمچه یکشنبه شب وارد خوزستان شد.
شلمچه در ۱۵ کیلومتری خرمشهر قرار دارد و یکی از گذرگاه‌های مهم کشور برای پیاده روی اربعین حسینی است.                           ",https://www.asriran.com/003Uar
832588,۱۴۰۱/۰۱/۰۸,سیاسی,نرخ دیه کامل 600 میلیون تومان تعیین شد,قیمت دیه کامل در ماه‌های غیر حرام برای سال ۱۴۰۱ مبلغ ۶ میلیارد ریال معادل ۶۰۰ میلیون تومان تعیین شد.,"با ابلاغ رئیس قوه قضاییه نرخ دیه کامل ۶۰۰ میلیون تومان تعیین شد.
به گزارش ایسنا به نقل از مرکز رسانه قوه قضاییه، به موجب ابلاغ رئیس قوه قضاییه با توجه به بررسی‌های بعمل آمده، قیمت دیه کامل در ماه‌های غیر حرام برای سال ۱۴۰۱ مبلغ ۶ میلیارد ریال معادل ۶۰۰ میلیون تومان تعیین شد.                           ",https://www.asriran.com/003Uaq
832587,۱۴۰۱/۰۱/۰۸,سیاسی,مجلس: دولت اجازه حذف ارز ترجیحی دارو بدون جبران هزینه‌ها را ندارد,چنانچه دولت قصد دارد کالایی را از سبد ارز ترجیحی حذف کند باید قبلا ترتیبات قانونی جبران زیان رفاه مصرف کننده برای کالاهای اساسی را از طریق کالابرگ الکترونیکی در امور پزشکی از طریق بیمه‌ها و یا طرق جایگزین مطمئن به انجام رسانده باشد .,"روابط عمومی مجلس در واکنش به مطلبی در سایت دولت مبنی بر حذف ارز ترجیحی برای دارو، اعلام کرد اگر دولت بنای حذف ارز ترجیحی دارو را دارد براساس مصوبه مجلس باید هزینه آن را از طریق بیمه یا روش‌های دیگر جبران کند.
به گزارش تسنیم به نقل از پایگاه خانه ملت، سایت دولت در مطلبی نوشته است که مجلس دولت را ملزم به حذف ارز ترجیحی دارو کرده است؛ این ادعا در حالی مطرح شده که مجلس در قانون بودجه 1401 تصویب کرده است اولا در مصوبه مجلس ارز ترجیحی حذف نشده است و اختیار آن به دولت داده شده و ثانیا اگر دولت بنای حذف ارز ترجیحی دارو را دارد براساس مصوبه مجلس باید هزینه آن را از طریق بیمه یا روش‌های دیگر جبران کند و اگر زیرساخت لازم برای جبران افزیش احتمالی هزینه های ناشی از تغییر سیاست ارزی فراهم نشود، براساس همین مصوبه دولت نمی تواند دارو را از سبد ارز ترجیحی حذف کند.
همچنین در متن مصوبه مجلس تصریح شده است که «چنانچه دولت قصد دارد کالایی را از سبد ارز ترجیحی حذف کند باید قبلا ترتیبات قانونی جبران زیان رفاه مصرف کننده برای کالاهای اساسی را از طریق کالابرگ الکترونیکی در امور پزشکی از طریق بیمه‌ها و یا طرق جایگزین مطمئن به انجام رسانده باشد به طوری که افراد بتوانند این کالا و خدمات را به نرخ پایان شهریور 1400 و در سقف سهمیه تعیین شده تهیه کنند». این متن کاملا صریح است و اگر دولت با حذف دارو از سبد ارز ترجیحی قادر به جبران افزایش هزینه های احتمالی آن نباشد، این کالا یا خدمات شامل حذف نمی شود.
با این مصوبه امکان اینکه یکی از مشکلات قدیمی کشور یعنی بیمه نبودن همه مردم، یکبار برای همیشه حل شود ایجاد شده و در مجلس پیش بینی های لازم برای بیمه شدن 9 میلیون نفری که بیمه نیستند انجام شده است تا اگر دولت تصمیم به حذف ارز ترجیحی دارو داشته‌ باشد بتواند از این طریق افزایش هزینه های احتمالی آن را جبران کند.                           ",https://www.asriran.com/003Uap
832586,۱۴۰۱/۰۱/۰۸,اجتماعی ,محدودیت تردد شناورهای مسافری در برخی از بنادر جنوبی,دیروز سازمان هواشناسی هشدار نارنجی در رابطه با افزایش ارتفاع موج در خلیج فارس و تنگه هرمز صادر و اعلام کرده بود، در مناطق ساحلی جنوب کشور ارتفاع موج به ۱/۵ تا ۲ متر خواهد رسید و در مناطق فرا ساحلی هم به بیش از ۳ متر خواهد رسید.,"به دلیل وضعیت آب و هوایی و افزایش ارتفاع موج در خلیج فارس، با هدف ایمنی مسافران محدودیت تردد در برخی بنادر جنوبی کشور اعمال شده است.
آقای حسین عباس نژاد گفت: با توجه به وضعیت آب و هوایی و وزش باد شدید در برخی از شهرهای جنوبی کشور محدودیت‌هایی را برای افزایش ایمنی مسافران از طریق شناورهای مسافری ایجاد کرده‌ایم. هم اکنون در بنادر غرب استان هرمزگان از جمله کیش و آفتاب به دلیل وضعیت آب و هوایی تردد نداریم و از فردا با مساعد شدن شرایط آب و هوایی ترددها برقرار می‌شوند.
به گفته مدیرکل امور دریایی سازمان بنادر و دریا نوردی، در شرق استان هرمزگان از جمله بنادر حقانی و ذاکری تردد شناورها برقرار است اما محدودیت‌هایی در گردشگاه‌ها ایجاد شده و با بهبود وضعیت آب و هوایی فعالیت این اماکن از سر گرفته می شود. همچنین تردد از قشم به جریزه هرمز به صورت محدود انجام می‌شود اما تردد از جزیره قشم به لارک به دلیل وضعیت آب و هوایی ممکن نیست، اما تردد خودرویی شناورها از جمله بنادر پل و لافت انجام می‌شود.
دیروز سازمان هواشناسی هشدار نارنجی در رابطه با افزایش ارتفاع موج در خلیج فارس و تنگه هرمز صادر و اعلام کرده بود، در مناطق ساحلی جنوب کشور ارتفاع موج به ۱/۵ تا ۲ متر خواهد رسید و در مناطق فرا ساحلی هم به بیش از ۳ متر خواهد رسید.                           ",https://www.asriran.com/003Uao
832585,۱۴۰۱/۰۱/۰۸,ورزشی,شجاع خلیل‌زاده اردوی تیم ملی را ترک کرد,این بازیکن با ترک اردوی تیم ملی، راهی قطر شد تا در تمرینات تیم الریان شرکت کند و آماده حضور در مسابقات بعدی تیم باشگاهی خود شود.,"مدافع میانی تیم ملی فوتبال ایران اردوی تیم را ترک کرد و راهی قطر شد تا به تمرینات تیم باشگاهی خود بپیوندد.
به گزارش ایرنا، شجاع خلیل‌زاده که در بازی تیم ملی فوتبال ایران مقابل کره جنوبی دچار مصدومیت شد و از زمین بیرون رفت، همچنان شرایط حضور در میدان را ندارد و نمی‌تواند تیم ملی را در مسابقه با لبنان نیز همراهی کند.
این بازیکن با ترک اردوی تیم ملی، راهی قطر شد تا در تمرینات تیم الریان شرکت کند و آماده حضور در مسابقات بعدی تیم باشگاهی خود شود.
تیم ملی فوتبال ایران که پیش از این صعود خود به جام جهانی را قطعی کرده است، از ساعت ۱۶ فردا (سه‌شنبه) در آخرین مسابقه مرحله انتخابی جام جهانی در ورزشگاه امام رضا (ع) مشهد به مصاف لبنان می‌رود.
شاگردان دراگان اسکوچیچ پنجشنبه هفته گذشته در سئول با نتیجه ۲ بر صفر مقابل کره جنوبی شکست خوردند.                           ",https://www.asriran.com/003Uan
832575,۱۴۰۱/۰۱/۰۸,بین الملل,"ضربه به اقتصاد ""مونته نگرو"" به دلیل تحریم روسیه / توقف ورود سرمایه گذاران و گردشگران روس",اقتصاد کشور مونته نگرو به میزان زیادی به گردشگران و سرمایه گذاران روس وابسته است.,"جنگ روسیه علیه اوکراین، تاثیرات سیاسی اقتصادی و ... بسیاری بر دیگر کشورها و مناطق جهان داشته است. کشور جدیدالتاسیس مونته نگرو یکی از این کشورهاست.
 
به گزارش عصرایران، این کشور کوچک با 620 هزار نفر جمعیت در جنوب بالکان در سال 2006 از کشور صربستان (صربیا) جدا و مستقل شد. مونته نگرو در سال های اخیر شاهد حضور گسترده گردشگران و سرمایه گذاران روس بوده اما جنگ در اوکراین و تحریم های شدید غرب علیه روسیه، به مانعی در برابر حضور روس ها در مونته نگرو تبدیل می شود و ضربه ای به اقتصاد این کشور خواهد بود.
 
خبرگزاری فرانسه در گزارشی با تیتر ""در غیاب پول های روسیه، آینده مونته نگرو مه آلود است "" به تاثیرگذاری تحریم های غربی علیه روسیه بر شرایط اقتصادی کشور مونته‌نگرو پرداخته است.
در این گزارش می خوانیم:مونته‌نگرو یکی از کشورهای کوچک بالکان است. مونته‌نگرو از سال 2008 کاندیدای عضویت در اتحادیه اروپاست و از 5 سال قبل به عضویت ناتو درآمد.
 مونته‌نگرو تا قبل از این میزبان قایق ها و کشتی های تفریحی و گردشگران و سرمایه گذاران روس بود اما با وعده مقامات مونته‌نگرو برای تایید تحریم های غربی علیه مسکو، آینده این کشور غیرشفاف شده است. 
 
در این شرایط مونته‌نگرو با مشکل بزرگی مواجه است. اجرای تحریم های غربی علیه مسکو، توازن اقتصادی در مونته‌نگرو به هم خواهد خورد. 25 درصد از تولید ناخالص داخلی این کشور به بخش گردشگری وابسته است که گردشگران روس سهم بزرگی از آن را دارند.

 
خانم ""دانیکا کازانیگا"" مدیر آژانس گردشگری در شهر ساحلی بودفا مونته نگرو در ساحل دریای آدریاتیک (جنوب اروپا) به خبرگزاری فرانسه می گوید "" روس ها را دوست داریم و به آنها تکیه می کنیم"".او به مانند افراد زیادی در این کشور از تاثیرات تحریم های غربی علیه بانک ها و مراکز مالی روسیه و ممنوعیت پروازهای روسیه به اروپا بر مونته‌نگرو نگران است. وی ادامه داد: دو فصل گردشگری را گذراندیم که بد نبود اما در آینده ضربه های بیشتری خواهیم دید.
در منطقه گردشگری این شهر، افرادی که به زبان روسی صحبت می کنند ببیشتر از افرادی هستند که به زبان مونته‌نگرویی سخن می گویند. در این شهر ساحلی مونته‌نگرو، هزاران نفر از مهاجران روس زندگی می کنند. رستوران های زنجیره ای و مدارس روسی نیز در این شهر فعالیت دارند.
 
میان دو کشور روسیه و مونته نگرو ارتباطات تاریخی و دینی نزدیکی وجود دارد.

 
کارکنان بخش های مرتبط با گردشگری مونته نگرو منتظر فصل جدید گردشگری هستند تا شاهد حضور گردشگران و مسافران باشند به ویژه اینکه تاکنون به دلیل محدودیت های کرونایی این بخش آسیب دید.
به نظر می رسد سرمایه گذاری هایی که به توسعه ساختمان سازی در مناطق ساحلی کشور مونته‌نگرو کمک می کرد در حال صفر شدن هستند زیرا شهروندان روس در خارج کردن پول ها و دارایی های خود از روسیه با مشکلات زیادی روبه رو می شوند.
در سال های اخیر قوانین آسان سرمایه گذاری در مونته‌نگرو و عدم نیاز به دریافت ویزا برای سفر روس ها به این کشور باعث شد حجم زیادی از سرمایه های شهروندان روس به مونته نگرو سرازیر شود. سرعت در ساخت و ساز کاخ ها در سواحل کشور مونته‌نگرو در نتیجه سرمایه گذاری شهروندان روس بود.
""دیجان میلوواک"" معاون سازمان غیردولتی ""مانس"" که در زمینه مبارزه با فساد اداری مالی و جرایم سازمان یافته در مونته‌نگرو فعالیت می کند  گفت: مونته‌نگرو  برای ثروتمندان روس که قصد داشتند در خارج از کشورشان ملک بخرند یا دارایی های خود را پنهان کنند مقصد گردشگری بسیار محبوبی است.
روس ها همچنین به طور گسترده از برنامه ""گذرنامه طلایی"" استفاده کرده اند. براساس این طرح، هر شهروند خارجی که به میزان 450 هزار یورو در مونته‌نگرو سرمایه گذاری کند می تواند شهروندی این کشور را کسب کند. 60 درصد از این نوع از گذرنامه ها و شهروندی ها  در 14 ماه اخیر به شهروندان روس اعطا شده است.
 اما از زمان آغاز جنگ روسیه علیه اوکراین هیچ ساختمان و ملکی در شهر بودفا مونته نگرو به خارجی ها فروخته نشده است. این آمار را دو فعال خرید و فروش زمین و ساختمان در این شهر اعلام کرده اند.
جوفان (44 ساله) صاحب یک رستوران در شهر بودفا گفت: همه چیز متوقف شد. ساخت و ساز متوقف شده و پیدا کردن شغل برای مردم خیلی سخت شده است. ما تنها چند ماه با فصل گردشگری فاصله داریم و این یعنی سختی های بسیاری داریم.
اجرای تحریم های غربی علیه روسیه به موضوع اختلاف برانگیز در مونته نگرو تبدیل شده است.                           ",https://www.asriran.com/003Uad
832584,۱۴۰۱/۰۱/۰۸,اخبار سلامت,اختلال ساعت‌های هوشمند در ردیابی سلامت افراد تیره پوست,یک مطالعه گزارش داده است که اگرچه تفاوتی در دقت تعیین ضربان قلب وجود ندارد، اما دستگاه‌های پوشیدنی، داده‌های به ‌طور قابل‌توجه کمتری را برای افراد دارای پوست تیره‌تر ثبت کرده‌اند.,"یک مطالعه جدید نشان می‌دهد که ساعت‌های هوشمند در ردیابی سلامت افراد دارای پوست تیره کمتر موثر هستند.
به گزارش ایسنا و به نقل از دیلی‌میل، ورزشکاران و طرفداران تناسب اندام طی سالیان اخیر به طور فزاینده‌ای به ساعت‌های هوشمند روی آورده‌اند تا ضمن ردیابی تعداد گام‌ها و میزان کالری سوزی، بر ضربان قلب خود در حین ورزش و به طور کلی بر وضعیت سلامتی خود نظارت داشته باشند. اما اکنون یک مطالعه جدید که توسط محققان دانشگاه ""آلبرتا"" در کانادا انجام شده است، نشان می‌دهد که این ابزارهای مد روز در ردیابی سلامت افراد دارای رنگ پوست تیره‌تر کمتر کارایی دارند.
این مطالعه نشان می‌دهد که این مشکل ممکن است به این دلیل باشد که فرآیند سیگنال‌دهی که از پرتوهای نور برای تشخیص ضربان و ریتم قلب استفاده می‌کند، ممکن است روی پوست‌های تیره‌تر که حاوی ملانین بیشتری است، به خوبی کار نکند، چرا که پوست‌های تیره، نور بیشتری را جذب می‌کنند.
با این حال، الگوریتم‌هایی که این دستگاه‌ها را پشتیبانی می‌کنند، اغلب توسط افراد سفید پوست توسعه می‌یابند و آزمایش می‌شوند که ممکن است به این معنی باشد که این مشکل، از پیش شناسایی نشده‌ و در نظر گرفته نشده است.
این مطالعه جدید بر اساس بررسی سیستماتیک ۱۰ مطالعه منتشر شده قبلی با بیش از ۴۶۰ شرکت کننده انجام شده است.
دکتر ""دانیل کوئربر"" یکی از رهبران این مطالعه می‌گوید: مردم باید بدانند که هنگام استفاده از این دستگاه‌ها محدودیت‌هایی برای افرادی با رنگ پوست تیره‌تر وجود دارد و نتایج را باید با کمی خطا در نظر بگیرند.
وی افزود: الگوریتم‌ها اغلب بر پایه جمعیت‌های سفید پوست ایجاد می‌شوند که ممکن است به نتایجی منجر شود که آنطور که ما می‌خواهیم برای جمعیت تیره پوست قابل تعمیم نباشد. تحقیق و توسعه مداوم این دستگاه‌ها باید بر گنجاندن جمعیت‌هایی با رنگ‌های متفاوت پوست تاکید داشته باشد تا الگوریتم‌های توسعه ‌یافته بتوانند به بهترین وجه خود را با تغییرات در جذب نور توسط پوست تطبیق دهند.
این تیم تحقیقاتی ۱۰ مطالعه را از ۶۲۲ مقاله علمی شناسایی کردند که داده‌های ضربان و ریتم قلب را برای فناوری‌های پوشیدنی بر اساس نژاد یا رنگ پوست شرکت‌کنندگان در مطالعه گزارش می‌کردند.
از میان این مطالعات، چهار مورد نشان می‌دادند که اندازه‌گیری ضربان قلب در افراد دارای پوست تیره‌تر در مقایسه با افراد دارای پوست روشن‌تر توسط دستگاه‌های پزشکی رایج مانند مانیتورهای نظارت بر وضعیت قلب و دستگاه نوار قلب، به ‌طور قابل‌توجهی دقیق‌تر است.
یک مطالعه نیز گزارش داده است که اگرچه تفاوتی در دقت تعیین ضربان قلب وجود ندارد، اما دستگاه‌های پوشیدنی، داده‌های به ‌طور قابل‌توجه کمتری را برای افراد دارای پوست تیره‌تر ثبت کرده‌اند.
دکتر ""کوئربر"" توضیح داد که اکثر ابزارهای پوشیدنی ضربان و ریتم قلب را با هدف انتشار پرتوی نور به مچ دست و سپس تشخیص میزان جذب نور تشخیص می‌دهند. جذب نورِ بیشتر نشان دهنده حجم بیشتری از خون است که در رگ‌های زیر پوست جریان دارد.
وی می‌گوید نتایج مطالعه نشان می‌دهد که فرآیند سیگنال دهی ممکن است روی پوست‌های تیره‌تر که حاوی ملانین بیشتری هستند که نور را بیشتر از پوست سفید جذب می‌کنند، به خوبی کار نکند.
این در حالی است که علاوه بر افزایش استفاده از فناوری‌های پوشیدنی برای نظارت بر فعالیت بدنی و الگوهای خواب، علاقه به استفاده از آنها برای تحقیقات پزشکی و حتی تشخیص زودهنگام مشکلات قلبی در سال‌های اخیر افزایش یافته است.
دکتر ""کوئربر"" می‌گوید: ادعاهای زیادی مبنی بر این وجود دارد که این دستگاه‌ها می‌توانند مشکلات ریتم قلب مانند تاکی کاردی، برادی کاردی و حتی فیبریلاسیون دهلیزی را تشخیص دهند. ما می‌خواهیم بتوانیم ارائه‌دهندگان مراقبت‌های بهداشتی را در مورد اینکه آیا این دستگاه‌ها منابع قابل اعتمادی برای جمع‌آوری داده‌ها در همه بیماران، صرف نظر از رنگ پوست آنها هستند، مطلع کنیم.
وی می‌گوید، این مطالعه بر اهمیت حصول اطمینان از اینکه این فناوری نیازهای جمعیت‌های مختلف را برآورده می‌کند، تأکید می‌کند، به ویژه زمانی که هدف آن بهبود سلامت جامعه باشد.
وی می‌گوید مطالعات اخیر گزارش داده‌اند که سایر دستگاه‌ها مانند پالس‌اکسی‌متر که برای اندازه‌گیری میزان اکسیژن خون استفاده می‌شود، برای افرادی که رنگ پوست تیره‌تری دارند به خوبی عمل نمی‌کنند. بنابراین در صورت عدم شناسایی مشکلات می‌تواند منجر به عواقب جدی برای سلامتی شود افراد تیره پوست شود.
وی افزود: کاوش برای گزینه‌های جایگزین و اطمینان از اینکه می‌توانیم راه‌حل عادلانه‌تری در مراقبت‌های بهداشتی ایجاد کنیم، مهم است. برای مثال، شواهدی وجود دارد که نشان می‌دهد طول موج‌های خاصی از نور، به‌ویژه نور سبز، در همه رنگ‌های پوست دقیق‌تر است.
دکتر ""کوئربر"" قرار است ماه آینده یافته‌های این مطالعه را در کنفرانس سالانه کالج آمریکایی قلب و عروق در واشنگتن ارائه کند.                           ",https://www.asriran.com/003Uam
832583,۱۴۰۱/۰۱/۰۸,بین الملل,آمریکا: به همکاری با متحدان‌مان در برابر ایران ادامه می‌دهیم,بلینکن در این نشست که به میزبانی اسرائیل برگزار شد، وحدت خود را با متحدان خاورمیانه نشان داد، به این امید که تردیدهای آنها در مورد توافق هسته ای در حال ظهور ایران و تعهد واشنگتن به منطقه برطرف شود.,"وزیر امور خارجه آمریکا گفت: واشنگتن به همکاری با متحدان منطقه‌ای‌اش علیه آن‌چه تهدیدات ایران و متحدانش می‌خواند، ادامه خواهد داد.
به گزارش ایسنا، آنتونی بلینکن روز دوشنبه در نشست خبری در حاشیه کنفرانس با مقامات چند کشور عربی و رژیم صهیونیستی گفت: با اسرائیل و شرکای خود در منطقه علیه تروریسم و خشونت همبستگی داریم.
به گزارش رویترز، وی با بیان این که از روند تحولات در روابط کشورهای منطقه به سمت بهتر شدن حمایت کرده و به این کار ادامه خواهیم داد، افزود: چنین نشستی در گذشته ممکن نبود اما در آینده گسترش پیدا خواهد کرد. توافقات ابراهیم جایگزینی برای گفت‌وگو با فلسطینی‌ها نیست.
بلینکن در این نشست که به میزبانی اسرائیل برگزار شد، وحدت خود را با متحدان خاورمیانه نشان داد، به این امید که تردیدهای آنها در مورد توافق هسته ای در حال ظهور ایران و تعهد واشنگتن به منطقه برطرف شود.
وزرای خارجه امارات متحده عربی، بحرین و مراکش که در سال ۲۰۲۰ روابط خود را با اسرائیل عادی کردند و وزیر خارجه مصر نیز که کشورش در سال ۱۹۷۹ اولین کشور عربی بود که با اسرائیل صلح کرد، از جمله شرکت‌کنندگان در این نشست بودند.
بلینکن روز یکشنبه نیز گفته بود که بازگرداندن توافق هسته ای ۲۰۱۵ بهترین راه برای ورود به برنامه هسته ای ایران است.                           ",https://www.asriran.com/003Ual
832582,۱۴۰۱/۰۱/۰۸,اجتماعی ,ورود یک میلیون خودرو به گیلان در ایام نوروزی,بیشترین میزان ورودی استان از طریق محور آزادراه قزوین - رشت با تعداد ۴۴ هزار و ۴۵۶ وسیله نقلیه و پس از آن محور رامسر - چابکسر با تعداد ۳۲ هزار و ۸۰۸ وسیله نقلیه بوده است.,"مدیرکل راهداری و حمل و نقل جاده ای گیلان، از ورود یک میلیون و یک هزار و ۴۳۵ وسیله نقلیه به استان و خروج ۷۷۵ هزار و ۵۹۵ وسیله نقلیه از استان خبر داد و گفت: در مجموع شاهد تردد یک میلیون و ۷۷۷ هزار و ۳۰ وسیله نقلیه در محورهای گیلان بودیم.
فریبرز مرادی در گفت وگو با ایسنا، با اشاره به آخرین وضعیت تردد روزانه خودرو در استان گیلان، اظهار کرد: طی شبانه روز گذشته و همزمان با موج دوم سفرهای نوروزی، ۹۴ هزار و ۹۰۸ وسیله نقلیه وارد استان گیلان شده است.
وی با بیان اینکه در مدت مذکور ۸۹ هزار و ۶۶۹ وسیله نقلیه از استان گیلان خارج شده است، افزود: بیشترین میزان ورودی استان از طریق محور آزادراه قزوین - رشت با تعداد ۴۴ هزار و ۴۵۶ وسیله نقلیه و پس از آن محور رامسر - چابکسر با تعداد ۳۲ هزار و ۸۰۸ وسیله نقلیه بوده است.
مدیرکل راهداری و حمل و نقل جاده ای گیلان، بیشترین میزان خروجی از استان را نیز از طریق محور آزادراه رشت - قزوین با تعداد ۳۸ هزار و ۴۱۶ وسیله نقلیه دانست و خاطرنشان کرد: طی شبانه روز گذشته ساعات اوج تردد در کل محورهای استان بین ساعات ۱۷ الی ۱۸ و کمترین تردد بین ساعات چهار الی پنج صبح بوده است.
مرادی، با بیان اینکه سرعت متوسط وسائل نقلیه در محورهای استان گیلان ۶۶ کیلومتر در ساعت است، گفت: براساس آخرین آمار دریافتی از ۴۲ دستگاه ترددشمار استان طی مدت مذکور محور امامزاده هاشم - سراوان با متوسط تردد ساعتی ۲۳۹۴ وسیله نقلیه و پس از آن محور لاهیجان - لنگرود با متوسط تردد ساعتی ۲۳۱۴ وسیله نقلیه پرترددترین محورهای استان بودند.
وی با اشاره به آمار ورودی و خروجی استان گیلان از ابتدای طرح نوروزی تاکنون، اضافه کرد: از ۲۵ اسفند ۱۴۰۰ لغایت هفتم فروردین ۱۴۰۱ شاهد ۳۷ درصد افزایش در ورود به استان و ۲۲ درصد افزایش در خروج از استان در مقایسه با مدت مشابه سال گذشته هستیم.
مدیرکل راهداری و حمل و نقل جاده ای گیلان، از ورود یک میلیون و یک هزار و ۴۳۵ وسیله نقلیه به استان و خروج ۷۷۵ هزار و ۵۹۵ وسیله نقلیه از استان خبر داد و گفت: در مجموع شاهد تردد یک میلیون و ۷۷۷ هزار و ۳۰ وسیله نقلیه در محورهای گیلان بودیم.
وی با بیان اینکه طی مدت مذکور ۱۷ هزار و ۹۶۳ سفر درون استانی و برون استانی با وسائل نقلیه عمومی انجام شده و در پی آن ۹۰ هزار و ۳۵۹ مسافر جابجا شده اند، یادآور شد: تعداد مسافرین حمل و نقل عمومی برون شهری استان نسبت به مدت مشابه سال قبل ۲۰ درصد کاهش داشته است.
مرادی اضافه کرد: در این مدت تعداد ۹۸۳۰ تماس از طریق سامانه ۱۴۱ دریافت و توسط کارشناسان مرکز مدیریت راه های استان پاسخ داده شد.                           ",https://www.asriran.com/003Uak
832581,۱۴۰۱/۰۱/۰۸,اقتصادی,تکذیب واردات گوشت برزیلی مرجوع شده از چین به ایران,سازمان دامپزشکی با جدیت بر امنیت غذایی کشور نظارت دارد و اجازه واردات اقلام آلوده را نمی‌دهد با وجود نیاز کشور به ذرت، محموله ذرت آلوده را مرجوع کردیم.,"معاون توسعه بازرگانی وزارت کشاورزی گفت: خبر فروش مرغ گرم کیلویی 50 هزار تومان با واقعیت بازار همخوانی ندارند چراکه بازرسان وزارتخانه رصد لحظه‌ای داشتند.البته گزارش‌هایی از گران‌فروشی در مرغ بسته‌بندی به‌دست ما رسید که به موقع با متخلفان برخورد کردیم.
به گزارش ایلنا، نشست مانور سراسری تشدید نظارت بر قیمت کالاهای اساسی 8 فروردین با حضور عباس عسگرزاده معاون توسعه بازرگانی وزارت کشاورزی برگزار شد.
در این نشست عسگرزاده از آغاز مانور علی بن ابی طالب برای نظارت بر بازار ماه رمضان خبر داد و افزود: مانور نظارت بر بازار ماه رمضان از 8 فروردین آغاز و تا پایان این ماه ادامه خواهد داشت. رویکرد و هدف ما این است که اجازه کم فروشی، احتکار و گران را ‌فروشی ندهیم.
وی با اشاره به ماموریت وزارت کشاورزی در تامین اقلام اساسی نوروز، گفت: بنا به مدارک و مستندات رسمی فراوانی در همه اقلام داشتیم و بازار نوروز تامین و هیچ گزارش کمبودی کالای اساسی به دست ما نرسید.
به گفته معاون وزیر کشاورزی؛ با وجود گستردگی جابه‌جایی‌ها و مسافرت شهروندان، اقلام مورد نیاز مردم در کل کشور تامین و رضایت مردم فراهم شد.
وی با بیان اینکه برای تامین کالاهای اساسی ایام نوروز از 3 ماه پیش برنامه‌ریزی‌های دقیق صورت گرفت، افزود: بازار لحظه به لحظه رصد شد و هر جا کمبودی احساس کردیم در زمان مشخص کالا به بازار تزریق شد. بسیج اصناف، بازرسان صمت که به وزارت کشاورزی آمدند و بازرسان تعزیرات حکومتی در این مسیر همراه ما بودند.
عسگرزاده با اشاره به ادامه مانور نظارت بر قیمت گذاری کالاهای اساسی، گفت: این نظارت تا پایان نوروز ادامه خواهد داشت و من به مردم قول می‌دهم که در بحث تامین نهاده‌ها، گندم، تخم‌مرغ، مرغ و گوشت با هیچ کمبودی مواجه نباشیم و مردم می‌توانند با آرامش و اطمینان نیازهای خود را خریداری کنند.
معاون توسعه بازرگانی وزارت کشاورزی با رد خبر فروش مرغ کیلویی 50 هزار تومان، افزود: نرخ مصوب مرغ گرم کیلویی 31 هزار تومان و مرغ منجمد کیلویی 20 هزار تومان تعیین شده است. این نرخ‌ها کارشناسی شده هستند و در آن همه هزینه‌های تولید اعم از قیمت نهاده و حمل و نقل لحاظ شده است.
وی میزان بازرسی و نظارت بر بازار را حدود 367هزار عنوان کرد و افزود: حدود 10 درصد از بازرسی‌ها به تشکیل پرونده قضایی منتهی شد. باید بگویم که در قیمت مرغ منجمد حتی یک گزارش تخلف نداشیم، این مرغ از سوی سازمان پشتیبانی امور دام توزیع شد اما در مرغ‌های بسته‌بندی شده شاهد برخی تخلف‌ها بودیم که به موقع ورود کردیم.
این مقام مسئول با بیان اینکه 70 درصد از میوه ذخیره سازی شده برای نوروز به فروش رسید، گفت: میوه ذخیره سازی شده از سوی سازمان تعاون روستایی در تمام کشور توزیع شد و فروش آن تا پایان ایام نوروز ادامه خواهد داشت.
عسگرزاده با اشاره به واردات گوشت قرمز، گفت: گوشت قرمز یکی از اقلام اساسی سفره مردم است اما برخی دلال‌ها در توزیع گوشت پیش از آغاز نوروز شیطنت کردند و توزیع گوشت قرمز را کاهش دادند از این‌رو شاهد افزایش نرخ گوشت قرمز در بازار بودیم‌. به‌همین دلیل وزارت کشاورزی به موقع ورود و گوشت وارداتی در بازار توزیع کرد تا قیمت‌ متعادل شود. قیمتی که وزارتخانه برای نرخ دام تعیین کرده منطقی است و همه هزینه‌ها دامداران را دیده است ما 90 درصد هزینه دامداران را تامین می‌کنیم از این‌رو از آنها انتظار داریم که با همکاری بیشتری کنند و دام را نگه ندارند.
بنا به اظهارات وی، وزارت جهاد در ایام نوروز تعطیل نشد و باجدیت به وظایف قانونی خود عمل کرد.
این مقام مسئول با رد خبر واردات 18 هزار تن گوشت برزیلی مرجوع شده از چین به ایران، گفت: سازمان دامپزشکی با جدیت بر امنیت غذایی کشور نظارت دارد و اجازه واردات اقلام آلوده را نمی‌دهد با وجود نیاز کشور به ذرت، محموله ذرت آلوده را مرجوع کردیم.
وی با اشاره به نرخ خرید تضمینی گندم، افزود: قیمت گندم کیلویی 11 هزار و 500 تومان تعیین شد این نرخ رضایت کشاورزان را به همراه داشت از این‌رو کشاورزان حجم قابل توجهی از محصول خود را به دولت فروختند. باید بگویم تا به امروز دولت حدود 10 هزار تن گندم از کشاورزان سیستان وبلوچستان خریداری کرد.
عسگرزاده در پایان گفت: ارز ترجیحی هنوز بر کالاهای اساسی حذف نشده است و نهاده‌ها همچنان با نرخ سال گذشته بفروش می‌رسند.                           ",https://www.asriran.com/003Uaj
832580,۱۴۰۱/۰۱/۰۸,اجتماعی ,لحظه اصابت موشک اسکندر روسی به لانچر اوکراینی (فیلم),لحظه اصابت موشک اسکندر روسی به لانچر اوکراینی را ببینید.,کد ویدیو  دانلود    فیلم اصلی                                     ,https://www.asriran.com/003Uai
832579,۱۴۰۱/۰۱/۰۸,اجتماعی ,فرمانده نیروی انتظامی: باید به افرادی که کشف حجاب می‌کنند تذکر دهیم,گفتیم در ایام نوروز هیچ خودرویی را به خاطر جریمه توقیف نمی کنیم اما اگر راننده‌ای تخلفات حادثه ساز داشته باشد خودروی او را حتماً توقیف خواهیم کرد,"‌سردار‌ حسین اشتری‌ در جلسه قرارگاه نوروزی فرماندهی انتظامی استان اصفهان ضمن گرامیداشت یاد و خاطره امام راحل، شهدای گرانقدر نظام جمهوری اسلامی ایران و آرزوی سلامتی برای حضرت آیت‌الله العظمی امام خامنه‌ای (مدظله العالی) اظهار داشت: ورود به سال جدید را تبریک می‌گویم و امیدوارم امسال سال پر خیر و برکتی برای مردم عزیز، مسئولان و همکاران انتظامی باشد.
 
به گزارش خبرگزاری تسنیم از اصفهان،وی با بیان اینکه در روزهای پایانی ماه پرخیر و برکت شعبان هستیم و باید خود را آماده ماه پر فضیلت رمضان کنیم، افزود: تقارن سال نو که با ایام ولادت با سعادت امام عصر(عج) همراه بود را نیز به فال نیک می‌گیریم و ان‌شاءالله دعای آن حضرت بدرقه راه همه مردم و خدمتگزاران نظام باشد.
 
فرمانده کل انتظامی کشور در ادامه به شعار ""تولید، دانش بنیان، اشتغالزایی"" که از سوی مقام معظم رهبری ""مدظله العالی"" با سال جدید انتخاب شده است، اشاره کرد و ضمن اعلام آمادگی کامل پلیس برای تحقق این شعار گفت: ما به عنوان مجموعه انتظامی کشور باید ببینیم چه وظایفی در این خصوص داریم و چه کارهایی می توانیم برای عملیاتی شدن آن انجام دهیم.
 
سردار اشتری سپس به تاکید مقام معظم رهبری (مدظله العالی) بر جهاد تبیین و روشنگری اشاره کرد و اظهار داشت: وقتی که از پلیس در تراز نظام اسلامی سخن می‌گوییم منظور ما پلیسی است که خودش تبیین و روشنگری کند و در این عرصه بزرگی که در کشور است بتواند نقش‌آفرین باشد.
 
وی بیان داشت: همانطور که در تمام حوزه های کشور شاهد پیشرفت هستیم، در حوزه انتظامی هم کارهای بزرگی صورت گرفته و گام های مهمی برداشته شده است که باید مردم را از این اقدامات آگاه کرد، امروز علی رغم افزایش برخی جرایم کشف جرایم نیز افزایش یافته است.
 
عالی‌ترین مقام انتظامی کشور گفت: در استفاده از تکنولوژی‌های روز دنیا وضعیت ما خوب بوده و از زمانی هم که هوشمندسازی در انتظامی شروع شد اثرات خوبی در کار ماموران ما داشت. همچنین در زمینه تعامل و ارتباط، اصلاح قوانین، افزایش بودجه کارهای زیادی انجام شد و از همه مهم‌تر تغییر ساختار بود که با فرمان مقام معظم رهبری ""مدظله العالی"" رخ داد و اثرات بسیار خوبی برای پلیس به همراه دارد.
 
سردار اشتری در ادامه به فعالیت قرارگاه نوروزی انتظامی کشور اشاره کرد و اظهار داشت: بحمدالله علی رغم افزایش مسافرت ها در زمینه تامین امنیت مسافران و گردشگران به خوبی عمل شد و یک آرامش خوبی در پارک ها و محل های تجمع برقرار است.
 
فرمانده کل انتظامی کشور بر برخورد با سارقان و اراذل و اوباش تاکید کرد و گفت: به هیچ عنوان نباید اجازه دهیم اراذل و اوباش برای مردم ناامنی ایجاد کنند و باید با اینگونه افراد قاطعانه برخورد شود.
 
فرمانده کل انتظامی کشور در ادامه به موضوع امنیت اخلاقی اشاره کرد و با بیان اینکه در این خصوص اقدامات خوبی صورت گرفته تاکید کرد: پلیس با شادی مردم مخالف نیست اما هنجارشکنی را برنمی تابد و با هنجارشکنان قاطعانه برخورد خواهد کرد.
 
وی افزود: باید به افرادی که کشف حجاب می‌کنند تذکر دهیم و مطمئناً مردم ما فهیم و با فرهنگ هستند و به تذکر پلیس توجه می‌کنند اما اگر عده ای خواستند برای پلیس گردنکشی کنند ماموران ما ناچار به برخورد با آنها هستند.
 
فرمانده کل انتظامی جمهوری اسلامی ایران سپس نسبت برخورد خوب و رسیدگی سریع به کار مردم در کلانتری ها تاکید کرد و اظهار داشت: مسلماً اگر به کار مردم در کلانتری ها رسیدگی شود بسیاری از مشکلات آنان حل می شود و دیگر کارشان به دادگاه ها کشیده نمی شود.
 
سردار اشتری در سهم دستگاه ها در تولید امنیت گفت: ما معتقدیم یک نهاد انقلابی و سرباز مقام معظم رهبری هستیم و کار خود را انجام می دهیم اما این طور نیست که همه وظایف بر دوش پلیس بیفتد و دیگر دستگاه ها به وظایف خود عمل نکنند.
 
وی افزود: هم در خصوص سرقت هم در موضوع مبارزه با اراذل و اوباش، هم در موضوع جمع آوری و درمان معتادان متجاهر و هم ناهنجاری‌های اخلاقی ادارات دیگر مسئول هستند و وظایف خاص خود را دارند و باید به انتظامی کشور کمک کنند.
 
فرمانده کل انتظامی کشور در بخش دیگری از سخنان خود به موضوع تصادفات در ایام نوروز اشاره کرد و گفت: ما گفتیم در ایام نوروز هیچ خودرویی را به خاطر جریمه توقیف نمی کنیم اما اگر راننده‌ای تخلفات حادثه ساز داشته باشد خودروی او را حتماً توقیف خواهیم کرد چرا که این فرد هم جان خودش و سرنشینان خودروی خود و هم جان سرنشینان خودروهای دیگر را به خطر می‌اندازد.
 
وی افزود: الحمدالله علی‌رغم افزایش 50 درصدی مسافرت‌های نوروزی نسبت به سال گذشته با کاهش بیش از 20 درصدی تلفات انسانی در تصادفات شهری و برون‌شهری روبه‌رو بودیم و این اتفاق را نتیجه لطف خداوند، همت همکاران من در پلیس راه و راهور و اطلاع‌رسانی از سوی رسانه‌ها می‌دانیم.
 
سردار اشتری بیان داشت: با این وجود تعداد کشته‌های تصادفات نوروز امسال باز هم زیاد است و باید در زمینه آشکار‌سازی نقاط حادثه‌خیز و اطلاع‌رسانی و هشدار دادن به مردم اقدامات بسیار زیادی شود. نقاط حادثه خیز استان اصفهان هم زیاد است و باید در خصوص رفع این نقاط تلاش بیشتری صورت گیرد.
 
فرمانده کل انتظامی کشور اولویت اول  در بحث معیشت کارکنان را تامین مسکن کارکنان عنوان کرد و گفت: باید یا به کارکنان مسکن سازمانی یا مسکن ملکی بدهیم و در این خصوص نیاز به یک کار جهادی داریم.
 
سردار اشتری خاطر نشان کرد: در این خصوص تعاملات خوبی با سازمان زمین شهری و وزارت مسکن و شهرسازی صورت گرفته است و سال گذشته 10 هزار مسکن ملکی به کارکنان واگذار کردیم.                           ",https://www.asriran.com/003Uah
832577,۱۴۰۱/۰۱/۰۸,اجتماعی ,خستگی و خواب آلودگی مهمترین علت تصادفات,فرمانده کل انتظامی کشور به کاهش ۷ درصدی تصادفات و کاهش ۲۲ درصدی جان باختگان در تصادفات رانندگی در نوروز امسال اشاره کرد و اظهار داشت: این کاهش نشانگر فرهنگ بالای مردم عزیز در رانندگی و همت همکاران و همه دستگاه ها است.,"فرمانده نیروی انتظامی کشور از آماده باش صد درصدی ماموران انتظامی به منظور تامین امنیت مردم و مسافران در شهر ها و روانسازی ترافیک جاده های سراسر کشور تا ۱۵ فروردین ماه خبر داد.
 
به گزارش ایسنا، سردار حسین اشتری در حاشیه بازدید از پاسگاه پلیس راه اصفهان- شیراز در جمع خبرنگاران ضمن تبریک سال نو به هموطنان گفت: بحمدالله امسال سفرهای نوروزی به خوبی انجام شد و ترددها به راحتی در تمام مسیرها در حال انجام است و در هیچ یک از محورهای کشور مسدودی نداشتیم البته تردد در برخی مسیرها به کندی انجام می شود.
 
وی از افزایش حدود ۵۰ درصدی سفرهای نوروزی امسال نسبت به سال قبل خبر داد و افزود: پیش بینی ما این است که تا روزهای ۱۳ و ۱۴ فروردین سفرهای نوروزی مردم همچنان ادامه داشته باشد.
 
فرمانده کل انتظامی کشور به کاهش ۷ درصدی تصادفات و کاهش ۲۲ درصدی جان باختگان در تصادفات رانندگی در نوروز امسال اشاره کرد و اظهار داشت: این کاهش نشانگر فرهنگ بالای مردم عزیز در رانندگی و همت همکاران و همه دستگاه ها است.
 
سردار اشتری با بیان اینکه میزان جان باختگان در تصادفات امسال باز هم زیاد بود اظهار داشت: حتی یک کشته هم برای ما ناراحت کننده است و ان شاءالله این چند روز باقی مانده را مردم دقت کنند و سال خوبی داشته باشند.
 
وی افزود: هم اکنون در محورهای شمالی و هم محورهای جنوبی و محورهای خراسان رضوی حجم سنگین تردد خودروها را شاهد هستیم که به رانندگان توصیه می کنم در این مسیرها مراقبت بیشتری داشته باشند تا با مشکل مواجه نشوند.
 
فرمانده کل انتظامی کشور خستگی و خواب آلودگی را مهمترین عامل تصادفات در ایام نوروز اعلام کرد و عنوان داشت: به رانندگان توصیه می کنم در حالت خستگی و خواب آلودگی رانندگی نکنند و بعد از هر ۲ ساعت رانندگی استراحتی داشته باشند و طول مسیر را هم جزو سفر خود بدانند.
 
سردار اشتری همچنین به مسافران و رانندگان توصیه کرد که بازگشت خود را به روزها و ساعات آخر موکول نکنند و گفت: از کسانی که مشاغل اداری و یا فرزندان مدرسه ای ندارند هم می خواهم که دو روز دیرتر برای برگشت اقدام کنند چرا که موکول کردن بازگشت به روزهای پایانی آنها را با تراکم خودرو و ترافیک بالا مواجه خواهد کرد.
 
بنابر اعلام پایگاه خبری پلیس، وی اظهار داشت: ماموران انتظامی هم تا ۱۵ فروردین برای تامین امنیت شهرها و روانسازی ترافیک جاده‌ها در حال آماده باش کامل و صد در صدی هستند.
 
سردار اشتری در خصوص وضعیت امنیتی استان اصفهان هم بیان داشت: ارزیابی‌های صورت گرفته نشان می‌دهد که اقدامات خوبی در این استان صورت گرفته که موجب رضایت خاطر مسافران و هم مردم استان را فراهم کرده است و ما هم از همه همکاران انتظامی که در این ایام در کنار خانواده‌های خود نیستند و به مردم خدمت می‌کنند تشکر و قدردانی می‌کنیم.                           ",https://www.asriran.com/003Uaf
832576,۱۴۰۱/۰۱/۰۸,بین الملل,طالبان ۳ فعال رسانه‌ای را بازداشت کرد / ممنوعیت پخش فیلم و سریال خارجی و موسیقی در شبکه‌های افغانستان,رئیس ایستگاه رادیویی بسم الله وطندوس نیز اعلام کرده طالبان پخش این ایستگاه را متوقف کرده و این رسانه را تعطیل کرده است.,"اتحادیه روزنامه‌نگاران افغانستان اعلام کرد که اعضای طالبان سه خبرنگار ـ کارمند رسانه‌ای رادیو محلی را در ولایت قندهار بازداشت کرده‌اند.
 
به گزارش ایسنا به نقل از خامه نیوز، اتحادیه روزنامه‌نگاران افغانستان با انتشار پستی در توئیتر اعلام کرد که فرید علیزایی مدیر اتاق خبر، محمود مهربان تکنسین و رحیم الله نوری تهیه‌کننده از یک رادیو محلی در جنوب قندهار افرادی هستند که توسط طالبان دستگیر شده‌اند. 
 
رئیس ایستگاه رادیویی بسم الله وطندوس نیز اعلام کرده طالبان پخش این ایستگاه را متوقف کرده و این رسانه را تعطیل کرده است.
 
نه مقام‌های ولایتی و نه مقام‌های کابل در مورد بازداشت کارکنان این رسانه‌ اظهار نظر نکرده‌اند، اما کارمندان ۱۰ رسانه مختلف روز گذشته توسط طالبان در ولایت قندهار احضار شدند و به اصحاب رسانه و مسئولان دستور داده شد که پخش موسیقی را متوقف کنند و در غیر این باید پاسخگو باشند. 
 
بر اساس سیاست جدید طالبان، پخش موسیقی، سریال‌های تلویزیونی خارجی و فیلم های سینمایی در رسانه‌های افغانستان ممنوع اعلام شده است. طالبان همچنن در اقدام اخیر خود، بی بی سی، صدای آمریکا و دویچه وله را از پخش برنامه‌های تلویزیونی در افغانستان منع کرد.                           ",https://www.asriran.com/003Uae
832574,۱۴۰۱/۰۱/۰۸,بین الملل,نیوزیلند نگران مشارکت امنیتی جزایر سلیمان و چین,"در این پیش نویس آمده است: چین ممکن است، بر اساس نیازهای خود و با موافقت جزایر سلیمان، بازدید از کشتی‌ها، تکمیل تدارکات در جزایر سلیمان و توقف و انتقال در جزایر سلیمان را انجام دهد. جزایر سلیمان نیز ""تمام امکانات لازم"" را فراهم خواهد کرد.","نخست وزیر نیوزیلند امروز (دوشنبه) گفت که در پی تصمیم دولت جزایر سلیمان جهت ایجاد مشارکت امنیتی با چین، ""به شدت نگران نظامی‌شدن احتمالی اقیانوس آرام"" است.
به گزارش ایسنا، به نقل از خبرگزاری رویترز، این تصمیم و اقدام که توسط دولت جزایر سلیمان تایید شد، ""زنگ خطر"" را در استرالیا، نیوزیلند و آمریکا به صدا در آورده است.
جاسیندا آردرن، نخست وزیر نیوزیلند در پاسخ به این سوال که آیا این مسئله برای چین قابل‌ قبول است که کشتی‌های نظامی خود را در این منطقه مستقر کند، به رادیو NZ گفت: ما چنین اقداماتی را نظامی‌سازی بالقوه منطقه درنظر می‌گیریم و دلیل خاصی برای چنین حضوری نمی‌بینیم. این موضوع ""بسیار نگران کننده"" است.
متیو ویل، رهبر حزب اپوزیسیون در پارلمان جزایر سلیمان در مصاحبه‌ای با تلویزیون ای‌بی‌سی گفت که او ""نگران"" است از اینکه استرالیا کاری برای توقف چین انجام نداده است.
اسکات موریسون، نخست وزیر استرالیا به خبرنگاران گفت که روز دوشنبه با همتایانش در ""پاپوآ گینه نو"" و ""فیجی"" پیرامون این مسئله صحبت خواهد کرد.
پیش‌نویس این توافق که تا کنون مخفی نگه داشته شده بود، پنجشنبه شب توسط مخالفان این قرارداد به صورت آنلاین به اشتراک گذاشته شد و توسط دولت استرالیا تایید شد.
در این پیش نویس آمده است: چین ممکن است، بر اساس نیازهای خود و با موافقت جزایر سلیمان، بازدید از کشتی‌ها، تکمیل تدارکات در جزایر سلیمان و توقف و انتقال در جزایر سلیمان را انجام دهد. جزایر سلیمان نیز ""تمام امکانات لازم"" را فراهم خواهد کرد.                           ",https://www.asriran.com/003Uac
832573,۱۴۰۱/۰۱/۰۸,اجتماعی ,۱۶ درصد تصادفات نوروزی با عابران پیاده‌ است,وی در پایان سخنان خود با تاکید بر اینکه مردم زمان بازگشت از سفر را به روزهای پایانی تعطیلات موکول نکنند، تاکید کرد: از مردم خواهش می‌کنیم زودتر از پنجشنبه باز گردند و زمان بازگشت خود از سفر را به پنجشنبه و جمعه موکول نکنند.,"رئیس پلیس راهور با بیان اینکه در حال حاضر با افزایش ۴۷ درصدی تقریبا ۵۲ میلیون تردد رفت و برگشت در کشور به ثبت رسیده است، گفت: ۱۶ درصد از تصادفات نوروزی مربوط به عابران پیاده و عمدتا با افراد کهنسال و یا کودکان کم سن وسال است.
به گزارش ایسنا، سردار سید کمال هادیان فر اظهار کرد: در حال حاضر با افزایش ۴۷ درصدی تقریبا ۵۲ میلیون تردد رفت و برگشت در کشور به ثبت رسیده است.
وی با بیان اینکه میزان جان باختگان سفرهای نوروزی ۲۲.۵ درصد کاهش داشته که آماری چشمگیر است، در عین حال تاکید کرد: اما نباید فراموش کنیم که هنوز هفت روز از تعطیلات نوروزی باقی مانده است.
رئیس پلیس راهور انتظامی کشور با بیان اینکه با توجه به شرایط جوی ناپایدار محورهای شمالی کشور تمایل مردم برای سفر به استان‌های جنوبی افزایش داشته است، تصریح کرد: نکته حائز اهمیت عامل خستگی و خواب آلودگی رانندگان است که در حال حاضر ۳۰ درصد تصادفات را به خود اختصاص داده است و می‌تواند منتج به وارونگی خودروها شود.
به گفته هادیان‌فر، ۱۶ درصد از تصادفات نوروزی مربوط به عابران پیاده و عمدتا با افراد کهنسال و یا کودکان کم سن وسال است.
وی درباره شرایط محورهای کرج چالوس، توضیح داد: در محور کرج چالوس بار رفت و برگشت وجود دارد و هنوز هم در استان‌های شمالی بالغ بر ۵۶۰ هزار خودرو در این بار ترافیکی مانده‌اند. البته سعی کردیم در محور چالوس کم‌ترین محدودیت‌ها را داشته باشیم.
رئیس پلیس راهور انتظامی کشور با اشاره به بار ترافیکی سنگین در دهانه ورودی به ""شهرستانک"" و در هشت کیلومتری رودبار و منجیل، توضیح داد: رئیس جمهوری دستور داده‌اند فکری به این حال شود. باید فاز دو محور جاده چالوس را بهره‌برداری کنیم و حداقل مساله باند رفت منجیل رودبار را حل کنیم.
هادیان فر با درخواست از مردم برای رعایت قوانین و مقررات رانندگی، درباره اهمیت توجه رانندگان به قوانین برای جلوگیری از تصادفات، ادامه داد: برخی رانندگان بی‌توجهی می‌کنند که از جمله این بی‌توجهی‌ها سرعت و سبقت غیر مجاز و عدم توجه به جلو و عدم توانایی در کنترل وسیله نقلیه است.
وی در پایان سخنان خود با تاکید بر اینکه مردم زمان بازگشت از سفر را به روزهای پایانی تعطیلات موکول نکنند، تاکید کرد: از مردم خواهش می‌کنیم زودتر از پنجشنبه باز گردند و زمان بازگشت خود از سفر را به پنجشنبه و جمعه موکول نکنند.                           ",https://www.asriran.com/003Uab
832569,۱۴۰۱/۰۱/۰۸,سلامت,مغز و اعصاب؛ جراح مغز و اعصاب چه وظایفی دارد,,"جراح مغز و اعصاب از جمله پزشکانی به شمار می رود که با تکیه بر دانش و آگاهی بسیار بالای خود این توانمندی را دارد تا هرگونه مشکل ایجاد شده در سیستم عصبی بدن انسان را تشخیص داده سپس درمان کند. شیوه درمان این پزشک اغلب به صورت جراحی می باشد و این جراحی ها بر روی مغز و یا ستون فقرات انجام می شوند تا در نهایت بتوان به نتایج مطلوبی دست یافت. حوزه کاری جراحان مغز و اعصاب درمان سکته های مغزی، نارسایی های مادرزادی، آسیب های وارد شده به سر و عفونت ها است که بایستی با دقت بسیار بالایی انجام شود زیرا سیستم عصبی نقش بسیار مهمی را در ساختار بدن هر انسانی ایفا می نماید و هرگونه بی احتیاطی هنگام جراحی ممکن است شرایط بحرانی و وخیمی را رقم بزند.
جراحان مجرب مغز و اعصاب از دانش بسیار بالایی برای تشخیص بیماری های شما برخوردار بوده و می توانند از متدهای درمانی مناسبی با توجه به شرایط بیماری شما استفاده کنند تا در مدت زمان کمتری بتوانید سلامت خود را بازیابید.
مغز و اعصاب

سیستم های عصبی عضوی بسیار پیچیده از بدن انسان ها به شمار می روند که در مجموعه عظیم آن ها می توان اعصاب و سلول هایی را مشاهده نمود که همگی کاملا تخصصی در کنار هم قرار گرفته و ایفای نقش می کنند. تمام این سلول ها با نام نورون شناخته می شوند که در ساختار آن ها می توان سیگنال هایی را مشاهده نمود که این سیگنال ها قادرند تا قسمت های مختلفی از بدن انسان را تشکیل دهند. به بیان ساده تر می توان گفت این ساختار شبیه به سیم کشی های الکترونیکی است که دارای دو جزء اصلی می باشند.
این دو جزء را با نام سیستم عصبی مرکزی و سیستم عصبی محیطی می شناسند که بخش مربوط به سیستم مرکزی اعضایی همچون مغز ، نخاع و اعصاب را در برگرفته اند. سیستم عصبی محیطی بدن از اجزایی همچون نورون های حسی و گانگلیون ها تشکیل شده اند که همگی به سیستم عصبی مرکزی متصل هستند. سیستم عصبی بدن به طور کلی دارای دو بخش اصلی است که این دو بخش با نام های جزء جسمی ( اختیاری) و جزء خود مختار (غیر ارادی) شناخته می شوند. یک جراح مغز و اعصاب با دانش گسترده خود در زمینه مغز و اعصاب قادر است تا روند درمان شما را بهبود بخشیده و شرایطی مطلوب را برایتان رقم بزند.
بیماری های مرتبط با جراح مغز و اعصاب
جراح مغز و اعصاب به عنوان یک فوق تخصص در راستای جراحی شناخته می شود که با دانش بسیار بالای خود قادر است تا بیماری های مختلفی را درمان کند. در بخش های قبل نیز اشاره ای کوتاه نمودیم که این جراحان پس از بررسی های موردنیاز نوع بیماری را تشخیص می دهند تا بتوانند برحسب میزان شدت آن بهترین روش را برای جراحی انتخاب کنند. از مهم ترین بیماری هایی که در حیطه کاری یک جراح مغز و اعصاب می باشد موارد زیر را می توان نام برد.

تومورهای مغزی و نخاعی
ضربه های مغزی
جراحی اختلالات ایجاد در ستوان فقرات
عفونت های مغز و نخاع
اختلالات عروقی مغزی

وظایف جراح مغز و اعصاب

از آنجا که حوزه کاری جراح مغز و اعصاب مربوط به بخش های حساس بدن است بروز هرگونه اشتباه خطراتی جدی را به همراه دارد بنابراین این پزشکان بایستی هرگونه سهل انگاری را کنار گذاشته و در انجام جراحی های مربوط به مغز و ستون فقرات نهایت دقت عمل را به کار گیرند. به طورکلی می توان گفت جراح مغز و اعصاب پنچ وظیفه مهم و اساسی را بر عهده دارد که این وظایف شامل تشخیص بیماری ، طراحی برنامه مراقبت و درمان ، انجام جراحی ، ارائه نمودن مراقبت های قبل و بعد از عمل و آموزش می شوند که هرکدام اهمیت بسیار بالایی دارند.
در مرحله تشخیص بیماری جراح مغز و اعصاب قبل از ورود به اتاق عمل تمام مشکلات بیمار خود را با استفاده از ارزیابی ، آزمایش و بررسی نمودن تصاویر MRI و CT تعیین می کند و لازم است بدانید این مرحله اهمیت بسیار بالایی دارد زیرا تشخیص درست ارتباط مستقیمی با درمان بیمار دارد. طراحی نمودن برنامه های درمانی مناسب براساس نوع بیماری دومین وظیفه ای است که جراح مغز و اعصاب در راستای درمان بیماران خود برعهده دارد زیرا دراین گام بهترین روش جراحی برای درمان انتخاب می گردد.
جراحی به عنوان گام سوم تنها بخش کوچکی از وظایف این پزشکان به شمار می رود زیرا پس از تشخیص و طراحی برنامه های درمانی انجام می شود اما فراموش نکنید که یک جراح مغز و اعصاب لازم است آموزش های دقیقی را دراین راستا پشت و سر گذاشته باشد تا بتواند جراحی های پیچیده و طولانی مدت را انجام دهد.کنترل نمودن وضعیت بیمار برای جلوگیری از بازگشت وضعیت قبلی بیماران از دیگر وظایف این پزشکان است که به آن اشاره نمودیم و این امر تنها با ارائه مراقبت های قبل و بعد از عمل جراحی حاصل می گردد.
تفاوت متخصص مغز و اعصاب و جراح مغز و اعصاب در درمان بیماری ها
برخی ممکن است جراح مغز و اعصاب را با متخصص مغز و اعصاب (نورولوژی) یکی بدانند درحالی که این دو با یک دیگر فرق دارند زیرا روش هایی که برای درمان بیماران خود استفاده می کنند با یک دیگر متفاوت است. اگر بخواهیم به بزرگترین تفاوت این پزشکان اشاره ای داشته باشیم می توان نحوه درمان آن ها را نام برد به این صورت که متخصص مغز و اعصاب برای درمان بیماران خود از روش های غیر جراحی و دارویی برای درمان بهره می گیرد در حالی که جراح مغز و اعصاب علاوه بر تجویز داروهای مناسب این اجازه را دارد تا برخی اختلالات را از طریق جراحی درمان کند. دومین تفاوت این پزشکان در نوع بیماری هایی است که درمان می کنند . جراحان مغز و اعصاب عمدتا تومورهای مغزی ، آنوریسم های مغزی ، دیسک کمرو تنگی کانال های نخاعی را درمان می نمایند زیرا این بیماری ها نیاز به جراحی دارند و با استفاده از روش های دارویی نمی توان آن ها درمان کرد.
سخن پایانی
جراح مغز و اعصاب از جمله پزشکانی است که درحوزه درمان اختلالات و بیمارانی فعالیت دارد که جهت درمان نیاز به جراحی دارند و به واسطه داروهای خاص نمی توان آن ها را برطرف ساخت. این پزشکان توانایی های لازم را برای درمان تومورهای مغزی ، آنوریسم های مغزی ، دیسک کمر ، عفونت های مغز و نخاع و اختلالات عروقی مغزی را دارا بوده و براساس دانش خود می تواند یک روند درمانی مناسب برای شما رقم بزند.                           ",https://www.asriran.com/003UaX
832572,۱۴۰۱/۰۱/۰۸,عمومی,جنایت جنگی علیه اسرای روس (فیلم),نظامیان اوکراینی به پای اسرای جنگی روس شلیک می کنند.,کد ویدیو  دانلود    فیلم اصلی                                     ,https://www.asriran.com/003Uaa
832571,۱۴۰۱/۰۱/۰۸,بین الملل,کرملین: سخنان بایدن هشدار دهنده است/ شاید مذاکرات استانبول فردا انجام شود,پسکوف: دیداری میان پوتین و ولودیمیر زلنسکی، رئیس‌جمهور اوکراین، پس از گفتگو بین هیئت‌های روسیه و اوکراین در استانبول برگزار نخواهد شد.,"سخنگوی کرملین گفت: اظهارات اخیر جو بایدن، رئیس جمهور آمریکا درباره ولادیمیر پوتین، رئیس جمهور روسیه، ""هشداردهنده"" است و مسکو به نظارت بر چنین اظهاراتی ادامه خواهد داد.

به گزارش ایسنا به نقل از اسپوتنیک، دیمیتری پسکوف، سخنگوی کرملین گفت: این صحبت‌ها البته هشدار دهنده است. ما به نظارت دقیق بر اظهارات رئیس جمهور ایالات متحده ادامه خواهیم داد. ما آنها را با دقت ثبت می کنیم و به این کار ادامه خواهیم داد.بایدن در پایان سفر اروپایی خود در ورشو گفت که ولادیمیر پوتین، رئیس جمهور روسیه ""نمی تواند در قدرت بماند.""
سخنگوی کرملین همچنین گفت که به احتمال زیاد مذاکرات روسیه- اوکراین در استانبول در روز دوشنبه آغاز نمی‌شود و هیئت ها ممکن است روز سه‌شنبه با یکدیگر دیدار کنند.
وی گفت: «نمی‌توانیم و نمی‌خواهیم درباره پیشرفت صحبت کنیم. این حقیقت که تصمیم بر این شد که مذاکرات ادامه یابد، البته مهم است. اما در حال حاضر، ما همچنان به سیاست عدم افشای جزئیات مربوط به مذاکرات پایبند هستیم. معتقدیم که این تنها می‌تواند به روند مذاکرات آسیب برساند.
پسکوف تاکید کرد که طرفین روس و اوکراینی درباره تبادل اسیران جنگی گفتگو نمی کنند.
سخنگوی کرملین درباره احتمال گفت‌وگوی تلفنی بین ولادیمیر پوتین، رئیس‌جمهور روسیه و امانوئل ماکرون، رئیس‌جمهور فرانسه برای امروز یا فردا گفت: چنین چیزی در برنامه نیست، اما در صورت لزوم می‌توان آن را انجام داد. رویدادها به سرعت در حال توسعه هستند، بنابراین هر لحظه ممکن است اتفاق بیفتد. اگر انجام شود، به شما اطلاع خواهیم داد.
پسکوف افزود: دیداری میان پوتین و ولودیمیر زلنسکی، رئیس‌جمهور اوکراین، پس از گفتگو بین هیئت‌های روسیه و اوکراین در استانبول برگزار نخواهد شد.
وی همچنین هدف اصلی ماموریت حفظ صلح روسیه در منطقه مورد مناقشه قره باغ کوهستانی را تضمین اجرای آتش بس توسط همه طرف ها دانست.
وزارت دفاع روسیه روز شنبه اعلام کرد که نیروهای مسلح آذربایجان وارد منطقه مسئولیت نیروهای حافظ صلح روسیه در جمهوری خودخوانده قره باغ کوهستانی شده و یک پست دیده بانی ایجاد کردند و همچنین چهار حمله به یگان های قره باغ کوهستانی وارد کردند.
                           ",https://www.asriran.com/003UaZ
832570,۱۴۰۱/۰۱/۰۸,فرهنگی/هنری,"علی رضاقلی نویسنده ""جامعه‌شناسی نخبه‌کشی"" درگذشت",از این پژوهشگر کتاب‌های «جامعه‌شناسی خودکامگی» و «جامعه‌شناسی نخبه‌کشی» منتشر شده است.,"علی رضاقلی، جامعه‌شناس و پژوهشگر، در سن ۷۵سالگی درگذشت.

به گزارش ایسنا، این چهره فرهنگی بامداد امروز، هشتم فروردین‌ماه ۱۴۰۱ در سن ۷۵ سالگی بر اثر ناراحتی قلبی در یکی از بیمارستان‌های تهران از دنیا رفت.
خانواده رضاقلی در پیامی نوشته‌اند:
""انا لله وانا الیه راجعون
 استاد علی رضاقلی نویسنده جامعه‌شناسی نخبه‌کشی، پس از سال‌ها تلاش و کوشش برای توسعه ایران‌زمین، سحرگاه امروز به ملکوت اعلی پیوست.
درگذشت این بزرگمرد پرتلاش برای عمران و آبادانی و سربلندی ایران و ایرانیان را به همه ایران‌دوستان و ارادتمندان آن استاد فقید سعید تسلیت عرض می‌کنیم.
مراسم تشییع پیکر این عالم پژوهشگر متعاقبا به اطلاع دوستداران ایشان خواهد رسید.
از طرف برادران، همسر و فرزندان""
همچنین مجله بخارا در معرفی رضاقلی نوشته است: علی رضاقلی در سال ۱۳۲۶ در شمیران به دنیا آمد. او تحصیلات متوسطه را در رشته ادبی در سال ۱۳۴۶ در دبیرستان بهرام قلهک شمیران به پایان رسانید. در همان سال در رشته علوم سیاسی به دانشکده حقوق دانشگاه تهران رفت و در سال ۱۳۵۰ موفق به اخذ دانش‌نامه کارشناسی از دانشگاه تهران شد. پس از گذراندن خدمت سربازی در سال ۱۳۵۳ برای ادامه تحصیل به دانشگاه سوربن و سپس مدرسه سیاسی مطالعات عالی پاریس رفت.
رضاقلی با پیروزی انقلاب اسلامی پایان‌نامه دکترا را نیمه‌تمام رها کرد و به ایران بازگشت و به‌طور غیررسمی به مطالعه و پژوهش در حوزه‌های جامعه‌شناسی و اقتصاد سیاسی ایران پرداخت.
از این پژوهشگر کتاب‌های «جامعه‌شناسی خودکامگی» و «جامعه‌شناسی نخبه‌کشی» منتشر شده است. همچنین گردآوری و تنظیم درس‌گفتارهای کلاس روش‌شناسی علوم انسانیِ عبدالکریم سروش و چاپ کتاب «درس‌هایی در فلسفه علم الاجتماع» در کارنامه او دیده می‌شود.
«جامعه‌شناسی اقتصادی ایران: غارتی یا رقابتی»، «شرحی بر تاریخ مبارک غازانی به سبک نهادگرایان جدید» و «تاریخ اقتصاد سیاسی ایران به روایت شاهنامه فردوسی و با روش‌شناسی اقتصاد نهادگرای جدید» کتاب‌های در دست تالیف و تدوینِ رضاقلی هستند که این ایام مشغول ویرایش نهایی آن‌ها بود.
                           ",https://www.asriran.com/003UaY
832568,۱۴۰۱/۰۱/۰۸,اجتماعی ,کرونا در ایران/ ۴۲ قربانی و ۲۹۱۵ بیمار جدید,در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.,"بر اساس اعلام روابط عمومی وزارت بهداشت در شبانه روز گذشته ۴۲ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۶۳ نفر رسیده است.

به گزارش عصر ایران؛ بنا بر اعلام روابط عمومی وزارت بهداشت ️از دیروز تا امروز ۸ فروردین ماه ۱۴۰۱ و بر اساس معیارهای قطعی تشخیصی، دو هزار و ۹۱۵ بیمار جدید مبتلا به کووید۱۹ در کشور شناسایی شد که ۳۵۰ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۵۴ هزار و ۳ نفر رسید.
متاسفانه در طول ۲۴ ساعت گذشته، ۴۲ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۶۳ نفر رسید.
خوشبختانه تا کنون ۶ میلیون و ۸۵۸ هزار و ۷۷۲ نفر از بیماران، بهبود یافته و یا از بیمارستانها ترخیص شده اند.
یک هزار و ۵۱۳ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۴۹ میلیون و ۲۳۶ هزار و ۴۲۹ آزمایش تشخیص کووید۱۹ در کشور انجام شده است.
در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.
                           ",https://www.asriran.com/003UaW
832566,۱۴۰۱/۰۱/۰۸,اقتصادی,اعلام تورم استان ها /  کهگیلویه وبویراحمد و همدان؛ بیشترین و کمترین تورم در ایران,"نرخ تورم دوازده ماهه منتهی به اسفند ماه ١٤٠٠ برای خانوارهای کشور به عدد ٤٠,٢ درصد رسید.","مرکز آمار ایران با اعلام نرخ تورم استان‌ها، نرخ تورم دوازده ماهه منتهی به اسفند ماه ١٤٠٠ برای خانوارهای کشور را ٤٠,٢ درصد اعلام کرد.


به گزارش ایرنا از مرکز آمار ایران، در اسفند ماه ١٤٠٠ عدد شاخص کل برای خانوارهای کشور (١٠٠=١٣٩٥) به ٤٠١,٥ رسید که نسبت به ماه قبل ١.٣ درصد افزایش نشان می‌­دهد. در این ماه بیشترین نرخ تورم ماهانه خانوارهای کشور مربوط به استان‌ یزد با ٢.٢ درصد و کمترین نرخ تورم ماهانه مربوط به استان‌های­­­ اردبیل و سیستان و بلوچستان  ٠.٦ درصد است.
درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای کشور ٣٤,٧ درصد می­‌باشد. بیشترین نرخ تورم نقطه به نقطه مربوط به استان مازندران (٤١.٨ درصد) و کمترین آن مربوط به استان سیستان و بلوچستان  (٢٦.٨ درصد) است.
 نرخ تورم دوازده ماهه منتهی به اسفند ماه ١٤٠٠ برای خانوارهای کشور به عدد ٤٠,٢ درصد رسید. بیشترین نرخ تورم دوازده ماهه مربوط به استان کهگیلویه و بویراحمد (٤٨.٢ درصد) و کمترین آن مربوط به استان همدان (٣٦.٣ درصد) است.
خانوارهای شهری
در اسفند ماه ١٤٠٠ عدد شاخص کل برای خانوارهای شهری (١٠٠=١٣٩٥) به ٣٩٦,٦ رسید که نسبت به ماه قبل ١.٢ درصد افزایش نشان می‌ دهد. در این ماه بیشترین نرخ تورم ماهانه خانوارهای شهری مربوط به استان‌های ایلام و یزد با ٢.٣ درصد و کمترین نرخ تورم ماهانه مربوط به استان‌ سیستان و بلوچستان با ٠.١ درصد است.
 درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای شهری کشور ٣٤,٥ درصد است. بیشترین نرخ تورم نقطه به نقطه خانوارهای شهری مربوط به استان مازندران (٤١.٤ درصد) و کمترین آن مربوط به استان سیستان و بلوچستان (٢٧.١ درصد) است.
نرخ تورم دوازده ماهه منتهی به اسفند ماه ١٤٠٠ برای خانوارهای شهری به عدد ٣٩,٧ درصد رسید. بیشترین نرخ تورم دوازده ماهه مربوط به استان‌های کهگیلویه و بویراحمد (٤٦.٦ درصد) و  کمترین آن  مربوط به استان سیستان و بلوچستان (٣٦.٦ درصد) است.
خانوارهای روستایی
در اسفند ماه ١٤٠٠ عدد شاخص کل برای خانوارهای روستایی (١٠٠=١٣٩٥) به  ٤٢٩,٢ رسید که نسبت به ماه قبل ١.٦ درصد افزایش داشته است. در این ماه بیشترین نرخ تورم ماهانه خانوارهای روستایی مربوط به استان‌ لرستان با ٢.٨ درصد و کمترین نرخ تورم ماهانه مربوط به استان­ گیلان با ٠.١ درصد می­ باشد.
 درصد تغییر شاخص کل نسبت به ماه مشابه سال قبل (تورم نقطه به نقطه) برای خانوارهای روستایی ٣٥,٨ درصد می­ باشد. بیشترین نرخ تورم نقطه به نقطه مربوط به استان‌های مازندران و­ کهگیلویه و بویراحمد (٤٢.٥ درصد) و کمترین آن مربوط به استان همدان (٢٦.٢ درصد) است.
 نرخ تورم دوازده ماهه منتهی به اسفند ماه ١٤٠٠ برای خانوارهای روستایی به عدد ٤٢,٨ درصد رسید. بیشترین نرخ تورم دوازده ماهه مربوط به استان­ کهگیلویه و بویراحمد (٥١.٥درصد) و کمترین آن مربوط به استان­‌ همدان (٣٥.٢ درصد) است.
شاخص قیمت مصرف کننده کل کشور بر اساس دهک‌های هزینه‌ای
مرکز آمار ایران همچنین اعلام کرد، نرخ تورم کل کشور در اسفند ماه ١٤٠٠ ، برابر ٤٠,٢ درصد است که در دهک‌های مختلف هزینه‌ای در بازه ٣٩.٢ درصد برای دهک­­ نهم تا ٤٢.٨ درصد برای دهک­ اول نوسان دارد.
محدوده تغییرات تورم دوازده ماهه در گروه عمده «خوراکی‌ها، آشامیدنی‌ها و دخانیات» بین٥١.٤ درصد برای دهک­‌های سوم، چهارم و ششم تا ٥١.٨ درصد برای دهک­‌های­ اول و نهم است. هم چنین اطلاع مذکور در مورد گروه عمده «کالاهای غیر خوراکی و خدمات» بین٣٣.٠ درصد برای دهک ششم تا ٣٦.٣ درصد برای دهک دهم است.
فاصله تورمی دهک‌های هزینه‌ای
بر اساس اعداد مربوط به تورم در میان دهک‌های مختلف هزینه‌ای، فاصله تورمی دهک‌ها در این ماه به ٣,٦ واحد درصد رسید که نسبت به ماه قبل (٣.٦ واحد درصد) بدون تغییر بوده است. فاصله تورمی در گروه عمده «خوراکی‌ها، آشامیدنی‌ها و دخانیات» نسبت به ماه قبل بدون تغییر و در گروه عمده «کالاهای غیر خوراکی و خدمات» نسبت به ماه قبل  ٠.٦ واحد درصد کاهش داشته است.

                           ",https://www.asriran.com/003UaU
832565,۱۴۰۱/۰۱/۰۸,بین الملل,"اوکراین: روسیه در پی ""تقسیم اوکراین"" است","رئیس سازمان اطلاعات نظامی اوکراین گفت: اوکراین معتقد است اولویت کنونی پوتین ""تصرف شرق و جنوب کشور"" است و همچنین ""استراتژی ادعایی"" شامل ساخت یک گذرگاه زمینی بین شرق و کریمه می‌شود.","رئیس سازمان اطلاعات نظامی اوکراین گفت روسیه پس از حمله به اوکراین اکنون در تلاش است که این کشور را به ""دو قسمت"" تقسیم کند.

به گزارش ایسنا،به نقل از شبکه اسکای نیوز، «کریلو بودانف»، رئیس سازمان اطلاعات نظامی اوکراین روز یکشنبه اظهار کرد که ولادیمیر پوتین، رئیس جمهوری روسیه قصد دارد وضعیتی شبیه به ""کره شمالی و کره جنوبی"" را در اوکراین ایجاد کند.
پس از جنگ جهانی دوم، کره به دو قسمت: کره شمالی، تحت حمایت جماهیر شوروی و کره جنوبی، تحت حمایت آمریکا تقسیم شد.
رئیس سازمان اطلاعات نظامی اوکراین گفت: اوکراین معتقد است اولویت کنونی پوتین ""تصرف شرق و جنوب کشور"" است و همچنین ""استراتژی ادعایی"" شامل ساخت یک گذرگاه زمینی بین شرق و کریمه می‌شود.
به نقل از بی‌بی‌سی، بودانف افزود: پوتین پس از این مرحله، یک خط مرزی را ترسیم می‌کند که موجب جدا شدن آن از بقیه اوکراین شود؛ درست همانطور که خط مرزی بین کره جنوبی و کره شمالی وجود دارد.
به گفته وی ""مقاومتی"" که سربازان روسی در شهر ""شکست‌ناپذیر"" ماریوپول با آن مواجه هستند، مانع بزرگی بر سر راه این استراتژی به حساب می‌آید.
به گزارش خبرنگار اینسایدر، ارزیابی رئیس سازمان اطلاعات نظامی اوکراین به دنبال اخبار مقامات روسی است که پیشتر اعلام کردند که این کشور (روسیه) قوانین و محدودیت‌هایی را برای حمله به اوکراین تغییر داده است.
همچنین، جمهوری خودخوانده لوهانسک در شرق اوکراین، سرگرم بررسی رفراندوم برای پیوستن به روسیه است.
اندکی قبل از حمله روسیه به اوکراین (۲۴ فوریه)، ولادیمیر پوتین، رئیس جمهوری روسیه استقلال جمهوری‌های خودخوانده لوهانسک و دونتسک را به رسمیت شناخت. 
رئیس جمهوری روسیه همچنین تاکید کرد که مسکو هیچ برنامه‌ای برای اشغال قلمروهای اوکراین ندارد و فقط به دنبال ""نازی زدایی"" آن است.
                           ",https://www.asriran.com/003UaT
832564,۱۴۰۱/۰۱/۰۸,عمومی,کارن همایونفر و یک اشتباه عجیب درباره او!,,"کارن همایونفر آهنگساز معروف ایرانی این روزها با حضور در برنامه عصر جدید بیشتر مورد توجه قرار گرفته است و بسیاری از مردم تصور می کنند او به دلیل نامش ارمنی است.شاید شما هم جزو مخاطبانی هستید که تصور می کنید، کارن همایونفر ارمنی است و این تصور به دلیل اسم او در شما ایجاد شده است. با کمی جستجو در مصاحبه هایی که آهنگساز معروف موسیقی فیلم مادرانه انجام داده بود، به راحتی متوجه حقیقت ماجرا که در این بخش به آن اشاره خواهیم داشت، شدیم.
کارن همایونفر در مورد نامش توضیح داد:
نام من برگرفته از شاهنامه فردوسی است و تلفظ صحیح آن کارَن (karan) می باشد که به‌صورت رایج مردم کارن می گویند. درصورتی که اسم ""کارن"" یک نام ایرانی و برگرفته از داستان های معروف شاهنامه، یعنی داستان ""کاوه آهنگر"" است.
او برای رفع این شبهه گفت که برخی از مردم و حتی رسانه ها تصور می کنند که او ارمنی است و جالب تر اینکه در اطلاعات موجود در ""ویکی‌پدیا"" هم این اشتباه دیده میشود. با وجود اینکه همایونفر حتی در تلویزیون هم به این موضوع اشاره داشته، از قرار معلوم باز هم این سوء تفاهم ادامه دارد. کارن نام سردار لشکر مهرداد شاهزاده اشکانی و اسم فرزند کاوه آهنگر می باشد که هر ایرانی داستانش را باید بخواند.معنی اسم کارن
به کتاب معانی اسامی که سر زدیم، شجاع و دلیر معنی بود که برای اسم کارن ثبت شده بود.
جالب است بدانید که این اسم تنها در میان مردم ایران رواج ندارد و در کشورهای دیگر نیز برای کودکان انتخاب می شود با این تفاوت که در ایران ""کارن"" نامی پسرانه است اما در زبان انگلیسی جزو نام های دخترانه قرار گرفته است./نمناک                           ",https://www.asriran.com/003UaS
832563,۱۴۰۱/۰۱/۰۸,بین الملل,اسرائیل در بحرین وابسته نظامی تعیین می‌کند,اسرائیل و بحرین اواسط سپتامبر ۲۰۲۰،  توافق‌نامه‌ای را در واشنگتن برای عادی سازی روابط امضا کردند.,"سفیر اسرائیل در منامه اعلام کرد که تل‌ آویو به زودی وابسته نظامی در مقر ناوگان پنجم دریایی آمریکا در بحرین تعیین خواهد کرد.

به گزارش ایسنا، به نقل از سایت شبکه خبری روسیا الیوم، ایتان نائیه، سفیر اسرائیل در منامه در گفت‌وگو با رادیوی ارتش رژیم اسرائیل گفت: به زودی تل آویو وابسته نظامی در مقر ناوگان پنجم دریایی آمریکا در بحرین تعیین خواهد کرد و موعد آن هنوز مشخص نشده است.
وی در ادامه افزود: این امر در بحبوحه اقدامات بروکراسی در حال انجام است. به عقیده من تا فرا رسیدن فصل تابستان کارکنان بیشتری به همراه مسئولان دیگر به این سفارتخانه ملحق خواهند شد.
وی ضمن تاکید بر تداوم نشست النقب‌، گفت، وزرای امور خارجه از آنچه که در ""الخضیره"" رخ داده است، مطلع هستند و با وجود آن، این نشست براساس برنامه‌ریزی انجام شده ادامه می‌یابد.
اسرائیل و بحرین اواسط سپتامبر ۲۰۲۰،  توافق‌نامه‌ای را در واشنگتن برای عادی سازی روابط امضا کردند.
پیشتر وزارت امور خارجه اسرائیل اعلام کرد در روزهای یکشنبه و دوشنبه، میزبان وزیران خارجه آمریکا، امارات متحده عربی، مراکش و بحرین است. وزیر خارجه اسرائیل، این نشست را «تاریخی» خوانده است.
گروه‌های مقاومت فلسطین نشست وزرای خارجه چهار کشور عربی با حضور وزیر خارجه آمریکا و مقامات اسرائیل در ""النقب"" را محکوم کردند.
                           ",https://www.asriran.com/003UaR
832560,۱۴۰۱/۰۱/۰۸,بین الملل,"""بی‌بی‌سی"" در افغانستان ممنوع شد",بی‌بی‌سی اعلام کرد که منابع مختلف در طالبان به این شبکه گفته‌اند که این تصمیم از سوی رهبران طالبان گرفته شده است، و هیچ توضیحی در این باره نداده‌اند.,"بخش مطبوعاتی شبکه بی‌بی‌سی اعلام کرد که طالبان پخش شبکه‌های فارسی، پشتو و ازبکی زبان بی‌بی‌سی را ممنوع کرده است.

به گزارش ایسنا، «طارق کفاله»، مدیر خدمات جهانی بی‌بی‌سی روز یکشنبه در بیانیه‌ای عنوان داشت: پخش شبکه‌های فارسی، پشتو و ازبک زبان بی‌بی‌سی به دستور طالبان در افغانستان ممنوع اعلام شد.
وی از طالبان خواست تا در تصمیم خود تجدید نظر کنند و افزود: این اقدام طالبان نگران کننده است و همچنین تعداد بینندگان بی‌بی‌سی در افغانستان شش میلیون نفر در هفته است.
بی‌بی‌سی اعلام کرد که منابع مختلف در طالبان به این شبکه گفته‌اند که این تصمیم از سوی رهبران طالبان گرفته شده است، و هیچ توضیحی در این باره نداده‌اند.
                           ",https://www.asriran.com/003UaO
832554,۱۴۰۱/۰۱/۰۸,بین الملل,شرق اوکراین در فکر الحاق به خاک روسیه / کی‌یف: روسیه می خواهد اوکراین را مثل کره شمالی و جنوبی، تقسیم کند,مقام اوکراینی افزود: روسیه همچنان به دنبال ایجاد گذرگاه زمینی از مرزهای روسیه به شبه جزیره کریمه است.,"کشور خودخوانده ""جمهور خلق لوهانسک"" در شرق اوکراین اعلام کرد که در حال برنامه ریزی برگزاری همه پرسی الحاق به خاک روسیه است.
 
به گزارش عصرایران، منطقه لوهانسک در شرق اوکراین به صورت یک جانبه اعلام استقلال کرده و تنها دولت روسیه، استقلال آن را به رسمیت شناخته است.
نظامیان منطقه لوهانسک در 8 سال اخیر با ارتش دولت مرکزی اوکراین در جنگ بودند و توانستند ارتش اوکراین را از اکثر بخش های منطقه لوهانسک اخراج کنند.

دونتسک نیز دیگر منطقه روس نشین شرق اوکراین است که وضعیتی شبیه به لوهانسک دارد.
""لیونید باسیچنیک"" رئیس جهور لوهانسک گفت در این منطقه که او آن را جمهوری می خواند به زودی، همه پرسی الحاق به روسیه برگزار می شود.
در سال 2014 و به دنبال سرنگونی رئیس جمهور وقت اوکراین (ویکتور یانوکوویچ)، دو منطقه روس نشین در شرق اوکراین دونتسک و لوهانسک اعلام استقلال کردند و از همان زمان جنگ داخلی میان ارتش دولت مرکزی اوکراین و استقلال طلبان این دو منطقه آغاز شد.
 
اندکی قبل از آغاز حمله اخیر روسیه به اوکراین در 5 اسفند 1400، ولادیمیر پوتین رئیس جمهور روسیه استقلال دونستک و لوهانسک را به رسمیت شناخت. پوتین حمله به اوکراین را به عنوان دفاع از اهالی این دو منطقه در برابر حملات ارتش اوکراین اعلام کرده بود.
 
پیش از این، در شبه جزیره کریمه در جنوب اوکراین هم برنامه مشابهی اجرا شد. این منطقه در همه پرسی، اعلام استقلال کرد و روسیه استقلال این منطقه را به عنوان یک کشور مستقل به رسمیت شناخت. در گام بعدی، مقامات کریمه الحاق به خاک روسیه را اعلام کردند و مسکو نیز آن را تایید کرد تا کریمه به عنوان بخشی از روسیه باشد. سازمان ملل و کشورهای قدرتمند جهان نیز این الحاق را قبول نکرده اند و همچنان کریمه را بخشی از اوکراین می دانند.
یکی از شرط های پوتین برای پایان دادن به جنگ کنونی علیه اوکراین، پذیرش حاکمیت روسیه بر منطقه کریمه و استقلال دو منطقه دونتسک و لوهانسک به عنوان دو کشور مستقل از سوی دولت اوکراین، اعلام کرده است.
 
 همزمان رئیس سازمان اطلاعات و امنیت نظامی اوکراین (کریلو بودانوف) گفت پوتین به دنبال تقسیم اوکراین به دو بخش به مانند کره جنوبی و شمالی است.
بودانوف ادامه داد: دلایلی وجود دارند که نشان می دهند پوتین در فکر اجرای سناریوی کره برای اوکراین است. نیروهای روسیه تلاش می کنند میان مناطق اشغال شده و اشغال نشده در کشورمان، خط فاصل ایجاد کنند. در واقع این اقدامی برای ایجاد کره شمال و جنوبی در اوکراین است.
وی افزود: روسیه همچنان به دنبال ایجاد گذرگاه زمینی از مرزهای روسیه به شبه جزیره کریمه است. من پیش بینی می کنم روسیه مناطق تحت اشغال کشورمان را در یک واحد سیاسی جمع کند. شاهد اقداماتی برای ایجاد مقامات و سازمان های موازی با دولت اوکراین و اجبار مردم به عدم استفاده از پول اوکراینی هستیم. پیش بینی می کنیم مردم اوکراین در مقابل این اقدامات، مقاومت کنند.
او همچنین گفت: عملیات روسیه در اطراف کی یف شکست خورد.  برای ارتش روسیه، سرنگونی دولت اوکراین غیرممکن است. جنگ پوتین هم اکنون بر جنوب و شرق کشور متمرکز است.
                            ",https://www.asriran.com/003UaI
832559,۱۴۰۱/۰۱/۰۸,بین الملل,احتمالا هیچ تانکی را از این زاویه ندیده اید (عکس),تصویری از تانک روسی که بعد از انهدام، داخل آب چپ کرده است.,,https://www.asriran.com/003UaN
832558,۱۴۰۱/۰۱/۰۸,عمومی,اقامه نماز جماعت، 13 فروردین در ۱۲۰ پارک پایتخت,ستاد اقامه نماز کشور از این ابتکار شهرداری تهران استقبال کرد و با هماهنگی انجام گرفته با ستاد اقامه نماز کشور این حرکت به عنوان الگوی مناسب در بوستانهای سراسر کشور اجرا خواهد شد .,"رئیس مرکز فعالیت‌های دینی شهرداری تهران گفت: امسال همزمان با روز طبیعت و با رعایت دستور العمل‌های بهداشتی ، مراسم سخنرانی و اقامه فریضه ظهر و عصر به صورت جماعت در فضای باز بیش از ۱۲۰ بوستان اصلی تهران برگزار خواهد شد.

به گزارش ایسنا،جواد صادق‌زاده دبیر شورای عالی نماز و امر به معروف شهرداری تهران ضمن اعلام مطلب فوق افزود: با برنامه ریزی های انجام گرفته و همکاری سازمان بوستان ها در قبل و حین ایام نوروز، این برنامه در بوستان های اصلی شهر تهران و حومه ، با عنایت به باز بودن آنها طبق تصمیم ستاد ملی مبارزه با کرونا  و با رعایت دستورالعمل های بهداشتی برپا خواهد شد.
مشاور شهردار تهران با اشاره به استقبال گسترده شهروندان در سال های گذشته از اجرای این طرح گفت: در این راستا طی هماهنگی های انجام گرفته با سازمان بوستان ها و فضای سبز و شهرداری های مناطق ۲۲گانه شهری، فضاهای مناسب‌تری برای اقامه فریضه نماز جماعت در نظر گرفته شده است؛ بطوریکه با توجه به توصیه های بهداشتی و در صورت مساعد بودن هوا ، اقامه نماز در فضای باز بوستان ها انجام خواهد گرفت.
رئیس مرکز فعالیت‌های دینی ادامه داد : ائمه جماعات اعزامی به بوستانهای شهر از یک‌ساعت قبل از اذان ظهر پاسخگوی سؤالات شرعی شهروندان عزیز خواهند بود و پس از اقامه نماز جماعت نیز در رابطه با تجدید حیات دینی و معنوی هموطنان در سال جدید همزمان با تجدید حیات طبیعت، موضوع حفظ منابع طبیعی و حراست از درختان ، عدم تخریب محیط زیست و نگهداری و حراست از بوستان ها به گفتگو خواهند پرداخت .
مشاور شهردار تهران با بیان این مطلب که اقامه نماز جماعت در چندین نقطه از بوستان‌های بزرگ مقیاس برگزار می‌شود، گفت: با عنایت به گستردگی فضای مورد استفاده شهروندان و مسافران عزیز در بعضی بوستان های بزرگ مقیاس شهر نظیر بوستان یاس، ملت، نهج البلاغه، ولایت، گفتگو، قائم و چیتگر، چندین نماز جماعت به طور همزمان برپا خواهد شد.
 صادق زاده با اشاره به تمهیدات در نظر گرفته شده برای اقامه با شکوه نماز جماعت ظهر روز طبیعت در سراسر پایتخت خاطرنشان ساخت: ستاد اقامه نماز کشور از این ابتکار شهرداری تهران استقبال کرد و با هماهنگی انجام گرفته با ستاد اقامه نماز کشور این حرکت به عنوان الگوی مناسب در بوستانهای سراسر کشور اجرا خواهد شد .
بر اساس گزارش پایگاه اطلاع رسانی شهر، لیست بوستان هایی که نماز جماعت در آنها اقامه خواهد شد، به تفکیک مناطق ۲۲ گانه شهری به شرح ذیل است:







                           ",https://www.asriran.com/003UaM
832557,۱۴۰۱/۰۱/۰۸,محیط زیست,"کیفیت هوای تهران ""قابل قبول""/ احتمال ""گرد و خاک"" با وزش باد شدید در پایتخت",افزایش تندی باد در طول روز شرایط مناسب برای پراکندگی آلاینده‌ها را فراهم خواهد کرد و این شرایط جوی تا اواخر وقت سه‌شنبه ادامه خواهد داشت و کیفیت هوا در بیشتر مناطق در محدوده قابل‌قبول قرار خواهد گرفت.,"بر اساس پیش‌بینی‌های انجام‌شده در شرکت کنترل کیفیت هوای شهر تهران، وزش باد مؤثر سبب پراکندگی آلاینده‌ها و برقراری کیفیت «قابل‌قبول» هوا در بیشتر مناطق پایتخت شده است و احتمال گسیل گردوخاک در مناطق مستعد با توجه به وزش باد نسبتاً شدید در برخی ساعات درطی روز وجود دارد.

به گزارش ایسنا،  بنا بر پیش‌بینی‌های انجام‌شده در شرکت کنترل کیفیت هوای شهر تهران، صبح امروز دوشنبه (۸ فروردین ۱۴۰۱) وزش باد مؤثر سبب پراکندگی آلاینده‌ها و برقراری وضعیت قابل‌قبول در بیشتر مناطق شد.
همچنین افزایش تندی باد در طول روز پراکندگی آلاینده‌ها را تسهیل خواهد کرد؛ هرچند با وزش باد نسبتاً شدید در برخی ساعات احتمال گسیل گردوخاک در مناطق مستعد وجود خواهد داشت.
با تداوم ناپایداری جوی و وزش باد مؤثر تا اواخر وقت دوشنبه، کیفیت هوا در بیشتر مناطق در محدوده قابل‌قبول قرار خواهد گرفت و با تداوم این روند تا صبح روز سه‌شنبه (۹ فروردین ۱۴۰۱) برقراری وضعیت قابل‌قبول در بیشتر مناطق دور از انتظار نخواهد بود.
ازسوی دیگر افزایش تندی باد در طول روز شرایط مناسب برای پراکندگی آلاینده‌ها را فراهم خواهد کرد و این شرایط جوی تا اواخر وقت سه‌شنبه ادامه خواهد داشت و کیفیت هوا در بیشتر مناطق در محدوده قابل‌قبول قرار خواهد گرفت.
به گزارش ایسنا، آلاینده شاخص هوای پایتخت طی ۲۴ ساعت گذشته «ذرات معلق کمتر از ۲.۵ میکرون» با میانگین ۵۲ بود و کیفیت هوای پایتخت در وضعیت «قابل قبول» قرار داشت. آلاینده شاخص هم‌اکنون نیز «ذرات معلق کمتر از ۲.۵ میکرون» با میانگین ۶۱ است و کیفیت هوا در محدوده «قابل قبول» قرار دارد.
                           ",https://www.asriran.com/003UaL
832556,۱۴۰۱/۰۱/۰۸,عمومی,حامی طرح صیانت: به اسم افراد تاثیرگذار اکانت فیک می ساختیم ( فیلم),ویدیویی از «روح‌الله مومن نسب» از طرفداران سفت‌ و سخت طرح موسوم به «صیانت» منتشر شده که در آن توضیح می‌دهد، ما به اسم افراد تاثیرگذار ضدانقلاب توییتر اکانت فیک می‌ساختیم و شروع به فعالیت می‌کردیم.,"وی می‌گوید این یک عملیات روانی بود که آتش به اختیار انجام می‌شد.
  

    کد ویدیو  دانلود    فیلم اصلی          
                            ",https://www.asriran.com/003UaK
832553,۱۴۰۱/۰۱/۰۸,ورزشی,محرومیت ۱۳ ماهه دوپینگ برای ملی‌پوش اسکیت زنان ایران,نازنین ادبی از ۱۹ دی ۱۴۰۰ تا ۱۸ بهمن ۱۴۰۱ از شرکت در تمامی فعالیت‌های ورزشی محروم خواهد بود.,"ورزشکار ملی‌پوش رشته اسکیت، ۱۳ ماه از تمام فعالیت‌های ورزشی محروم شد.

به گزارش ایسنا، با حکم شورای صدور رای ستاد ملی مبارزه با دوپینگ (ایران نادو) نازنین ادبی، اسکیت باز رشته سرعت، ۱۳ ماه از تمامی فعالیت‌های ورزشی محروم شد.
ماده ممنوعه مصرفی از سوی این ورزشکار «اسیپرونولاکتون» از گروه S۵ لیست ممنوعه وادا بوده است.
وی از ۱۹ دی ۱۴۰۰ تا ۱۸ بهمن ۱۴۰۱ از شرکت در تمامی فعالیت‌های ورزشی محروم خواهد بود.
                           ",https://www.asriran.com/003UaH
832552,۱۴۰۱/۰۱/۰۸,سیاسی,ابلاغ آیین‌نامه اجرایی زیرساخت‌های مناطق گردشگری,وزارتخانه‌های راه و شهرسازی و کشور مکلف شدند  ضمن نصب علائم و تابلوهای راهنمای گردشگری در حاشیه راه‌ها و نقاط درون شهری، نسبت به تخصیص فضای مناسب جهت ایجاد اماکن اطلاع رسانی در فرودگاه‌ها، ایستگاه‌های راه آهن و پایانه‌های حمل و نقل شهری اقدام نمایند.,"با امضای معاون اول رئیس جمهور آیین نامه اجرایی مربوط به زیرساخت‌های مورد نیاز مناطق گردشگری و حمایت از تأسیسات گردشگری ابلاغ شد.

به گزارش ایسنا، محمد مخبر، معاون اول رئیس جمهور مصوبه هیئت وزیران در جلسه مورخ ۲۷ بهمن ۱۴۰۰، که در راستای گسترش هرچه بیشتر آثار فرهنگی، اقتصادی، اجتماعی و امنیتی صنعت گردشگری کشور،  آیین نامه اجرایی اجزای ۲ و ۳ بند الف ماده ۱۰۰ قانون برنامه ششم توسعه اقتصادی، اجتماعی و فرهنگی کشور درخصوص زیرساخت‌های مورد نیاز مناطق گردشگری و حمایت از تأسیسات گردشگری به تصویب رسید را جهت اجرا به وزارت‌خانه‌های میراث فرهنگی، گردشگری و صنایع دستی، کشور، جهاد کشاورزی و راه و شهرسازی و همچنین سازمان‌های محیط زیست و برنامه و بودجه ابلاغ کرد.
بر اساس یکی از بندهای آیین نامه مذکور،  وزارتخانه‌های راه و شهرسازی و کشور مکلف شدند با پیشنهاد وزارت میراث فرهنگی، گردشگری و صنایع دستی، ضمن نصب علائم و تابلوهای راهنمای گردشگری در حاشیه راه‌ها و نقاط درون شهری، نسبت به تخصیص فضای مناسب جهت ایجاد اماکن اطلاع رسانی در فرودگاه‌ها، ایستگاه‌های راه آهن و پایانه‌های حمل و نقل شهری اقدام نمایند.
به گزارش ایسنا، در بند الف ماده ۱۰۰ قانون برنامه پنج‌ساله ششم توسعه اقتصادی، اجتماعی و فرهنگی جمهوری اسلامی ایران مصوب ۱۳۹۶/۰۱/۱۶ مجلس شورای اسلامی آمده است:
«سازمان میراث فرهنگی، صنایع دستی و گردشگری مکلف است تا پایان سال اول اجرای قانون برنامه، سند راهبردی توسعه گردشگری را درچهارچوب قوانین مربوطه با رویکرد استفاده حداکثری از بخش خصوصی جهت تصویب هیأت وزیران ارائه نماید. دولت موظف است تمهیدات زیر را به‌عمل آورد:
۱ـ تهیه و الحاق پیوست تخصصی میراث فرهنگی، صنایع دستی و گردشگری برای کلیه طرحهای توسعه‌ای بزرگ و مهم در حوزه‌های زیربنایی، تولیدی و خدمات دستگاههای موضوع ماده(۳) قانون تشکیل سازمان میراث فرهنگی و گردشگری مصوب ۱۳۸۲/۱۰/۳ جهت تطبیق با اهداف و وظایف سازمان مذکور در سطوح ملی، منطقه‌ای، استانی و شهری
۲ـ اختصاص یارانه و تسهیلات مالی در چهارچوب بودجه سنواتی و معافیت‌های مالیاتی و عوارضی به تأسیسات ایرانگردی و جهانگردی در چهارچوب قوانین مربوطه
۳ـ ایجاد زیرساخت‌های مورد نیاز مناطق گردشگری از قبیل راه، خدمات رفاهی و اقامتی، استفاده از ظرفیت بخش خصوصی در سرمایه‌گذاری، واگذاری تسهیلات ارزان‌قیمت و سایر اقدامات حمایتی در قالب بودجه سنواتی
تبصره ـ آیین‌نامه اجرائی این بند توسط سازمان میراث فرهنگی، صنایع دستی و گردشگری و با همکاری وزارتخانه‌های کشور، جهادکشاورزی و راه و شهرسازی، سازمان حفاظت محیط‌زیست و سازمان تهیه و به تصویب هیأت وزیران می‌رسد.»
                           ",https://www.asriran.com/003UaG
832551,۱۴۰۱/۰۱/۰۸,عمومی,دیدنی های امروز؛ چَکِ افسری در مراسم اسکار نودوچهارم,مراسم اسکار نودوچهارم، سفر شاهزاده ویلیام به باهاماس، دیدار بایدن از لهستان و جشنواره بالن در استرالیا,"""ویل اسمیت"" هنرپیشه آمریکایی که در مراسم اسکار2022 (اسکار نودوچهارم)، جایزه بهترین بازیگر نقش اول مرد را دریافت کرد، در واکنش به تمسخر مدل موی همسرش توسط مجری برنامه به سمت وی رفت و به صورت او سیلی زد./ رویترز 						                 							کودکان فلسطینی سوار بر اتوبوسی در باریکه غزه/ رویترز 						       							حمله به مدرسه ای در شهر ""خارکیف"" اوکراین/ رویترز 						       							حمله هوایی روسیه به شهر ""لویو"" در غرب اوکراین/ رویترز 						       							بازدید جو بایدن رییس جمهوری آمریکا از اردوگاه آوارگان جنگی اوکراینی در لهستان/ رویترز و آسوشیتدپرس 						            							قایقرانی در طبیعت بهاری پارکی در شهر توکیو ژاپن/ رویترز و خبرگزاری فرانسه 						            							بازدید شاهزاده ویلیام نوه ملکه انگلیس و همسرش از بازارماهی در باهاماس/ وایر ایمج 						       							جشنواه بالن در ایالت ""ویکتوریا"" استرالیا/ گاردین 						                                        ",https://www.asriran.com/003UaF
832550,۱۴۰۱/۰۱/۰۸,علمی,موش‌ها نحوه تصمیم‌گیری مغز انسان را یاد گرفتند!,محققان این مطالعه جدید می‌خواستند بفهمند نورون‌های جسم مخطط چگونه از تجربیات گذشته درس می‌گیرند. آنها این کار را با ارائه یک چرخ اسباب بازی به موش‌ها انجام دادند که می‌توانست در جهت عقربه‌های ساعت یا خلاف جهت عقربه‌های ساعت بچرخد.,"محققان موسسه فناوری ماساچوست(MIT) موش‌ها را غافلگیر کردند تا بفهمند انسان‌ها چگونه درباره اتخاذ تصمیم‌های پرخطر را فکر می‌کنند.

به گزارش ایسنا و به نقل از آی‌ای، تصمیمات، فوق‌العاده مهم هستند، چه انسان باشید، چه یک موش! دانشمندان علوم اعصاب همواره در تلاش هستند تا دریابند مغز ما چگونه تصمیم‌گیری می‌کند و اکنون با یک آزمایش روی موش‌ها، کمی به درک این فرآیند پیچیده نزدیک‌تر شده‌اند.
محققان در مطالعه‌ای که به تازگی در مجله Nature Communications منتشر شده است، از تصویربرداری عصبی برای مشاهده نورون‌های موشها در هنگام انتخابی که برای آنها گاهی منجر به یک پاداش کوچک و گاهی اوقات به یک مجازات کوچکی می‌شد، استفاده کردند.
محققان انتظار داشتند وقتی موش‌ها چیز خوب یا بدی را تجربه می‌کنند، نورون‌هایشان فعال شود، اما این اتفاق نیفتاد. در عوض، این نورون‌ها توسط موارد غیرمنتظره و غافلگیرانه فعال شدند.
""برنارد بلوم"" که یک عصب شناس و یکی از نویسندگان این مطالعه است، می‌گوید: بسیاری از این فعالیت مغز با نتایجی که بر اثر شگفت زده شدن و غافلگیر شدن ایجاد می‌شود، تحریک می‌شود، زیرا اگر نتیجه‌ای مورد انتظار باشد، چیزی برای آموختن وجود ندارد.
آنچه ما می‌بینیم این است که یک رمزگذاری قوی وجود دارد که هم بر اثر پاداش‌های غیرمنتظره و هم بر اثر نتایج منفی غیرمنتظره فعال می‌شود.
محققان با گیج کردن برخی از موش‌های تشنه شروع کردند. مغز ما و مغز تقریباً هر گونه جانوری دیگر، دائماً در حال تصمیم‌گیری است. آیا من این خوراکی را بخورم؟ کدام مسیر را بروم؟ آیا خطر کردن، ارزش پاداش بالقوه را دارد؟
ما معمولاً این تصمیمات را بر اساس آنچه فکر می‌کنیم نتیجه آنها باشد، می‌گیریم. این پیش‌بینی‌ها نیز به نوبه خود، معمولاً بر اساس تجربیات گذشته ما است.
تحقیقات زیادی نشان داده است که بسیاری از این پردازش‌ها در اعماق مغز، در ناحیه‌ای به نام ""جسم مخطط"" انجام می‌شود. اما فقط دانستن اینکه در کجای مغز اتفاق می‌افتد، موجب درک نحوه عملکرد آن نمی‌شود.
""جسم مخطط""(corpus striatum) یا ""استریاتوم"" یا ""نئواستریاتوم"" یکی از بخش‌های زیرقشری ""مغز جلویی"" است. این ناحیه، ورودی اصلی از ""عقده‌های قاعده‌ای"" است. خود جسم مخطط ورودی‌ها را از قشر مغز دریافت می‌کند. در نخستی‌سانان(از جمله انسان)، یک نوار ماده سفید به نام کپسول داخلی، جسم مخطط را به دو بخش پوسته و هسته دم‌دار تقسیم می‌کند. جسم مخطط از انواع مختلفی از نورون‌ها مانند نورون‌های گابارژیک و کولینرژیک تشکیل شده است.
محققان این مطالعه جدید می‌خواستند بفهمند نورون‌های جسم مخطط چگونه از تجربیات گذشته درس می‌گیرند. آنها این کار را با ارائه یک چرخ اسباب بازی به موش‌ها انجام دادند که می‌توانست در جهت عقربه‌های ساعت یا خلاف جهت عقربه‌های ساعت بچرخد.
این آزمایش همچنین شامل چند لوله بود که یکی از آنها به موش‌ها مقداری آب می‌داد(تقریباً یک هفته قبل از آزمایش هر روز فقط یک میلی‌لیتر آب به آنها داده شد و دیگری هوای کوچک و ناخوشایندی را وارد بدنشان می‌کرد.
یک بوق کوتاه به موش‌ها اطلاع می‌داد که آزمایش شروع شده است. آنها چند ثانیه فرصت داشتند تا چرخ را در یک جهت بچرخانند و جهت درستی برای رسیدن به آب وجود نداشت.
گاهی اوقات، چرخاندن چرخ به صورت ساعت‌گرد شانس بیشتری(۸۰ درصد) برای رسیدن به پاداش(آب) داشت و در مواقع دیگر برعکس بود. هر موش صدها بار این آزمایش را انجام داد و احتمالات رسیدن به پاداش به صورت دوره‌ای تغییر می‌کرد.
هدف آزمایش این نبود که به موش‌ها چیزی آموخته شود. محققان می‌خواستند موش‌ها انتظارات خود را شکل دهند و تجربه کسب کنند تا محققان بتوانند نحوه واکنش مغز این جوندگان را به مجازات‌ها و پاداش‌ها مشاهده کنند.
نتایج غیرمنتظره موجب فعالیت نورون‌ها شد
محققان تصور می‌کردند نورون‌هایی که به آنها نگاه می‌کنند، زمانی که موش‌ها به آب می‌رسیدند و همچنین زمانی که مجبور بودند یک اسپری هوا را تحمل کنند، الگوهای مشخصی را نشان دهند.
اما این چیزی نبود که محققان شاهد آن بودند. نورون‌ها در واقع زمانی فعال می‌شدند که قوانین و نتایج این بازی، تغییر می‌کرد. مانند زمانی که چرخاندن چرخ به چپ ناگهان به جای پاداش منجر به تنبیه می‌شد.
به همین دلیل است که محققان این الگوهای فعالیت نورون را ""سیگنال‌های خطا"" نامیدند. به نظر می‌رسد که این روش مغز برای بیان اینست که این مدل جهانی(شامل مجموعه‌ای از انتظارات برای رابطه بین یک عمل و نتیجه آن)، اشتباه است و نیاز به تجدید نظر دارد.
محققان فکر می‌کنند فعالیت در این نورون‌ها به ثبت این واقعیت کمک می‌کند که پیش‌بینی، نادرست بوده و یادگیری را جرقه می‌زند. به نظر می‌رسد این داده‌ها سایر نواحی مغز را در مورد آنچه در حال وقوع است نیز آگاه می‌کنند. احتمالاً این اطلاعات به موش‌ها کمک می‌کند تا در آینده تصمیمات بهتری بگیرند.
""بلوم"" می‌گوید: تصمیم به انجام یا عدم انجام یک عمل که اساساً مستلزم ادغام چندین نتیجه است، احتمالاً در اعماق مغز اتفاق می‌افتد.
محققان می‌گویند کارشان می‌تواند به درمان‌های رفتاری برای افرادی منجر شود که با بسیاری از شرایط عصبی و روان‌شناختی مانند اضطراب، افسردگی، اختلال وسواس فکری-عملی(OCD) و اختلال استرسی پس از آسیب روانی(PTSD) که بر تصمیم‌گیری تأثیر می‌گذارند، زندگی می‌کنند.
در چکیده این مطالعه آمده است: یادگیری در مورد نتایج مثبت و منفی اقدامات برای بقا بسیار مهم است و توسط مدارهای حفاظت شده از جمله ""جسم مخطط"" پشتیبانی می‌شود. چگونگی شکل‌گیری ارتباط بین کنش‌ها و پیامدها به ‌طور کامل درک نشده است، به ‌ویژه زمانی که پیامدها دارای ویژگی‌های مثبت و منفی باشند.
ما یک آزمایش جدید طراحی کردیم که موش‌ها را ملزم می‌کرد تا در عین به حداقل رساندن مجازات‌ها، رسیدن به پاداش را به حداکثر برسانند. ما با تصویربرداری، فعالیت نورون‌های جسم مخطط موش‌ها را بررسی کردیم و دریافتیم که پیوندهای کنش-نتیجه برای پاداش و مجازات به طور موازی در جمعیت‌هایی از نورون‌ها که تا حدی همپوشانی دارند، کدگذاری شده است.
                           ",https://www.asriran.com/003UaE
832549,۱۴۰۱/۰۱/۰۸,بین الملل,محبوبیت بایدن باز هم کاهش یافت,این نظرسنجی همچنین نشان می‌دهد که شهروندان آمریکایی به طور کلی از مدیریت جو بایدن درخصوص مسائل سیاسی ناراضی هستند؛,"آخرین نظرسنجی ان‌بی‌سی نیوز نشان می‌دهد که با نزدیک‌تر شدن به انتخابات میان‌دوره‌ای آمریکا، محبوبیت جو بایدن به ۴۰ درصد کاهش یافته است. همچنین، حدود ۷۱ درصد از پاسخ دهندگان معتقدند کشورشان ""در مسیر اشتباهی"" قرار دارد.

به گزارش ایسنا، شهروندان آمریکا نگرانی‌هایی درخصوص مسائلی از جمله اقتصاد دارند و ۶۴ درصد از مدیریت جو بایدن، رئیس جمهوری آمریکا در این زمینه ناراضی هستند.
۶۲ درصد از شرکت‌کنندگان اظهار کرده‌اند که در بحبوحه افزایش هزینه‌های زندگی، حقوق ماهیانه آن‌ها کاهش پیدا کرده است.
چاکثر شرکت‌کنندگان در این نظرسنجی این موضوع را یکی از ""مهم‌ترین"" موضوع‌هایی دانسته‌اند که آمریکا در حال مواجهه با آن است.
این نظرسنجی همچنین نشان می‌دهد که شهروندان آمریکایی به طور کلی از مدیریت جو بایدن درخصوص مسائل سیاسی ناراضی هستند؛ ۵۱ درصد از آن‌ها معتقدند که رئیس جمهور در این زمینه کم‌کاری کرده است. شرکت‌کنندگان همچنین سیاست بایدن را درخصوص بحران اوکراین ارزیابی کرده‌اند و تنها ۲۸ درصد به عملکرد او در این زمینه رای مثبت دادند.
بیل مک‌اینترف، جمهوری‌خواه و کارشناس نظرسنجی به ان‌بی‌سی گفت که داده‌های آخرین نظرسنجی نشان می‌دهد که دولت جو بایدن و حزب دموکراتیک امسال در انتخابات میان‌دوره‌ای آمریکا با شکست مواجه می‌شوند.
                           ",https://www.asriran.com/003UaD
832548,۱۴۰۱/۰۱/۰۸,ورزشی,دعوت ۲۵ دوومیدانی کار به اردوی آمادگی بازی‌های پاراآسیایی چین,هدایت این تیم را بهمن رضایی (سرمربی) و مهدی شاهرخی، مهدی فارسی، قادر حردانی، امیر پیاهو، رسول کیانی‌آذر، خسرو رحیمی‌زاده، زهرا کرم‌زاده، الهه شیعه و فاطمه برمشوری (مربیان) برعهده دارند.,"اردوی آماده سازی تیم ملی دوومیدانی معلولان برای شرکت در بازی‌های پاراآسیایی چین با حضور ۲۵ ورزشکار از روز یکشنبه ۱۴ فروردین در کمپ تیم‌های ملی فدراسیون برگزار می‌شود.

به گزارش ایسنا، اولین اردوی آماده سازی دوومیدانی کاران معلول برای شرکت در بازی‌های پاراآسیایی چین با حضور ۲۵ ورزشکار از روز یکشنبه چهاردهم فروردین در تهران آغاز می‌شود و تا دوم اردیبهشت ادامه خواهد داشت.
هادی کاییدی، حامد امیری، هرمز صیدی، الناز دارابیان، الهام صالحی، امان‌اله پاپی، حنان کعب‌عمیر، هاشمیه متقیان، صادق بیت‌سیاح، آرزو رحیمی، علیرضا صادقیان، آتنا محمدی‌ها، یونس سیفی‌پور، سجاد سالاروند، اسداله عظیمی، بتول جهانگیری، مرضیه صدقی، داوود علی قاسمی، هاشم رستگاری، هوشیار محمودی، فاطمه منوچهری، رویا بیک‌پور، سعید افروز، حسن دهقانی و علی اشتری دوومیدانی کاران دعوت شده به این اردو هستند.
هدایت این تیم را بهمن رضایی (سرمربی) و مهدی شاهرخی، مهدی فارسی، قادر حردانی، امیر پیاهو، رسول کیانی‌آذر، خسرو رحیمی‌زاده، زهرا کرم‌زاده، الهه شیعه و فاطمه برمشوری (مربیان) برعهده دارند.
                           ",https://www.asriran.com/003UaC
832546,۱۴۰۱/۰۱/۰۸,حوادث,کشف ۷۲۰ کیلو هروئین و تریاک و دستگیری ۳ قاچاقچی,این عملیات مشترک توسط پلیس مبارزه با مواد مخدر و  فرماندهی انتظامی استان سیستان و بلوچستان انجام شد.,"رئیس پلیس مبارزه با مواد مخدر فرماندهی انتظامی کشور از کشف ۷۲۰ کیلوگرم مواد مخدر (تریاک و هرو ئین) و دستگیری ۳ قاچاقچی طی یک عملیات مشترک موفقیت آمیز خبر داد.

به گزارش ایسنا، سردار مجید کریمی در تشریح جزییات این خبر اظهار داشت: پیرو اقدامات اطلاعاتی مرکز عملیات ویژه  پلیس مبارزه با مواد مخدر فرماندهی انتظامی و با همکاری  فرماندهی انتظامی استان سیستان و بلوچستان نسبت به شناسایی اعضای یکی از  باندهای  قاچاق مواد مخدر اقدام شد.
وی افزود: روز گذشته، طی یک عملیات اطلاعاتی موفقیت آمیز با دستگری ۳ قاچاقچی، ۷۲۰ کیلوگرم مواد مخدر از نوع  هروئین و تریاک، دو قبضه سلاح و مقادیری مهمات کشف و سه دستگاه خودروی قاچاقچیان نیز توقیف شد.
بنا بر اعلام پایگاه خبری پلیس، رئیس پلیس مبارزه با مواد مخدر فرماندهی انتظامی کشور  یادآور شد: این عملیات مشترک توسط پلیس مبارزه با مواد مخدر و  فرماندهی انتظامی استان سیستان و بلوچستان انجام شد.
                           ",https://www.asriran.com/003UaA
832492,۱۴۰۱/۰۱/۰۸,اقتصادی,سایت های مجاز و غیرمجاز فروش بلیت هواپیما,,"با فروکش کردن نسبی کرونا، سفرهای نورزوی 1401، خبر از آغاز مجدد مسافرت های داخلی و خارجی مردم می دهد. در این میان، سایت های مختلفی اقدام به فروش بلیت هواپیما می کنند. سازمان هواپیمایی کشوری در اطلاعیه های مختلفی به مردم هشدار داده است که صرفا از آژانس ها و سایت های معتبر خرید کنند چرا که برخی از این سایت ها مجوز ندارند یا تعلیق شده اند. جدول زیر می تواند به مردم در خرید خدمات سفر کمک کند.



نام سایت
مجوز فروش
آدرس سایت


علی بابا
دارد
alibaba.ir


اسنپ
دارد
snapp.ir


3کلیک
دارد
3click.com


فلایتیو
دارد
flightiu.com


چارتر724
مجوز ندارد
ch724.info


الی گشت
به علت گران فروشی به مدت سه ماه تعلیق شده 
eligasht.com


ملی چارتر
مجوز ندارد
melicharter.com


                           ",https://www.asriran.com/003UZI
832544,۱۴۰۱/۰۱/۰۸,فناوری و IT,نابودی موزه تاریخ رایانه در اوکراین,وب سایت گیزمودو در بازدیدی که در سال ۲۰۱۸ از این موزه داشت آن را یکی از بزرگ‌ترین و جذاب‌ترین کلکیسیونهای رایانه‌های دوران شوروی سابق خوانده بود.,"کلوب ۸ بیت (Club ۸-bit) یکی از بزرگترین موزه‌های رایانه خصوصی اوکراین در جریان محاصره شهر ماریوپول توسط روسیه تخریب شد.

به گزارش ایسنا، دیمیتری چریپانوف، صاحب این موزه در فیس بوک از سرنوشت این موزه تاریخی خبر داد و گفت: موزه رایانه ماریوپول دیگر وجود ندارد. تمام آنچه از کلکیسیونی باقی مانده که به مدت ۱۵ سال سرگرم جمع آوری آن بودم، تنها پاره‌هایی از خاطرات در صفحات فیس بوک، وب سایت و ایستگاه رادیویی موزه است.
آثار این موزه شامل بیش از ۵۰۰ قطعه از تاریخ رایانه بود و قدمت برخی از این قطعات به دهه ۱۹۵۰ می رسید.
وب سایت گیزمودو در بازدیدی که در سال ۲۰۱۸ از این موزه داشت آن را یکی از بزرگ‌ترین و جذاب‌ترین کلکیسیونهای رایانه‌های دوران شوروی سابق خوانده بود.
بیش از یک دهه زمان برد تا چریبانوف بسیاری از رایانه‌های به نمایش درآمده در کلوب ۸ بیت را گردآوری کند. آنچه تخریب این موزه را حتی تلخ‌تر می کند این است که تاریخ مشترک میان مردم اوکراین و روسیه را یکجا گرد آورده بود.
بر اساس گزارش وب سایت انگجت، چریبانوف زنده است اما مانند بسیاری از ساکنان ماریوپول، خانه خود را از دست داده است.
از زمان آغاز حمله نظامی روسیه به اوکراین، حدود ۱۰ میلیون نفر آواره شده‌اند و این مناقشه با سرعت در حال تبدیل شدن به بزرگترین بحران پناهندگان از زمان جنگ جهانی دوم است.
                           ",https://www.asriran.com/003Ua8
832540,۱۴۰۱/۰۱/۰۸,فرهنگی/هنری,مواجهه پژمان جمشیدی با صدام (فیلم),خواست به نقاشی صدام سنگ بزنه به جاش رقصید.,کد ویدیو  دانلود    فیلم اصلی                                     ,https://www.asriran.com/003Ua4
832543,۱۴۰۱/۰۱/۰۸,ورزشی,وزیر بهداشت: حضور ۵۰ درصدی تماشاگران در دیدار ‌ایران با لبنان,در موج ششم کرونا شاهد فروکش کردن این بیماری هستیم، در یک هفته اخیر آمار جان باختگان به زیر صد نفر رسیده است اما اگر شیوه نامه‌ها رعایت نشود باز به شرایط بحرانی باز می‌گردیم.,"وزیر بهداشت از حضور ۵۰ درصدی تماشاگران در دیدار تیم ملی فوتبال ایران با لبنان خبرداد.
به گزارش خبرگزاری تسنیم، بهرام عین‌اللهی وزیر بهداشت درمان و آموزش پزشکی خاطر نشان کرد: با توجه به بهبود شرایط کرونایی برنامه داریم حضور تماشاگران در ورزشگاه تسهیل شود، در دیدار تیم ملی فوتبال ایران با لبنان اجازه حضور 50 درصدی تماشاگران صادر شده و اگر شیوه نامه‌های بهداشتی به خوبی رعایت شود این رویه ادامه پیدا خواهد کرد.
وی افزود: در موج ششم کرونا شاهد فروکش کردن این بیماری هستیم، در یک هفته اخیر آمار جان باختگان به زیر صد نفر رسیده است اما اگر شیوه نامه‌ها رعایت نشود باز به شرایط بحرانی باز می‌گردیم.                           ",https://www.asriran.com/003Ua7
832541,۱۴۰۱/۰۱/۰۸,اقتصادی,سقوط طلا در آستانه مذاکرات صلح اوکراین و روسیه,مذاکرات صلح بین روسیه و اوکراین قرار است در هفته جاری در ترکیه برگزار شود. دارایی‌های بزرگ‌ترین صندوق سرمایه‌گذاری تحت پشتوانه طلا در جهان، در روز جمعه با ۰.۵ درصد افزایش به ۱۰۹۳.۱۸ تن رسید که بالاترین میزان از اواخر فوریه ۲۰۲۱ است.,"قیمت‌ طلا در روز دوشنبه با افزایش شاخص دلار و ثابت‌ماندن بازدهی خزانه‌داری آمریکا نزدیک به بالاترین حد در چند ماه اخیر و تمرکز سرمایه‌گذاران بر مذاکرات صلح روسیه و اوکراین در این هفته کاهش یافت.

به گزارش ایسنا، بهای هر اونس طلا برای تحویل فوری با کاهش ۱۸.۴۰ درصدی به ۱۹۴۰ دلار رسید و در بازار معاملات آتی آمریکا، بهای هر اونس طلا با ۰.۹۴ درصد کاهش، به ۱۹۴۱ دلار و ۱۰ سنت رسید و البته روند کاهشی ادامه دارد. این قیمت‌گذاری در ساعت ۱۰ صبح به وقت شرقی است.
طلا پس از توقف رشد روز جمعه و تقویت دلار آمریکا صبح امروز در آسیا در حال کاهش است.  دلار از جایگاه خود به عنوان یک پناهگاه سود برده است و درگیری در اوکراین باعث شده است که فدرال رزرو آمریکا نرخ بهره را افزایش دهد.
با کمک انتظارات فدرال رزرو ایالات‌متحده مبنی بر انقباض پولی، بازدهی اوراق ۱۰ ساله خزانه‌داری ایالات‌متحده نزدیک به بالاترین حد چند ساله خود ثابت شد و هزینه فرصت نگهداری شمش با بازده صفر را افزایش داد.
هفته گذشته فدرال رزرو برای اولین بار در سه سال گذشته هزینه‌های استقراض را افزایش داد و معامله‌گران با احتمال افزایش ۵۰ واحدی نرخ بهره در ماه می، قیمت‌گذاری می‌کنند. بازده و نرخ بهره بالاتر هزینه فرصت نگهداری شمش غیر بازده را افزایش می‌دهد.
مذاکرات صلح بین روسیه و اوکراین قرار است در هفته جاری در ترکیه برگزار شود. دارایی‌های بزرگ‌ترین صندوق سرمایه‌گذاری تحت پشتوانه طلا در جهان، در روز جمعه با ۰.۵ درصد افزایش به ۱۰۹۳.۱۸ تن رسید که بالاترین میزان از اواخر فوریه ۲۰۲۱ است.
در بازار سایر فلزات ارزشمند، هر اونس نقره با ۱.۵ درصد کاهش به ۲۵.۱۳ دلار رسید و پلاتین ۰.۷ درصد کاهش یافت و به ۹۹۵.۰۳ دلار رسید، در حالی که پالادیوم با یک درصد افزایش به ۲۳۵۹ دلار و ۷۲ سنت رسید.
                           ",https://www.asriran.com/003Ua5
832539,۱۴۰۱/۰۱/۰۸,فرهنگی/هنری,رازهای فرح در هفت گنبد,اصولی از مخاطبش می خواهد خودش را ارتقا بدهد.سوادش را بیشتر کند. قوه تحلیلی ذهنش را فعال نگه دارد. برای همین اگرچه ظاهر کارهایش آرکائیک است اما باطن آنها امروزی به واقع گزنده و درگیرکننده است.,"کیوان مهرگان -  در نمایشگاه پنج گنج موزه هنرهای معاصر تهران دو نقاشی هم از فرح اصولی (زاده ۱۳۳۲) نقاش معاصر ایرانی به نمایش در آمده است. یکی از این دو کار یک نقاشی به نام هفت گنبد است که باردیگر نگاه نافذ و تحلیلگر این نقاش معاصر ایرانی را در یک اثر منحصر به فرد به نمایش گذاشته است.
برای کسانی که آثار فرح اصولی را دنبال می کنند می داننند که سبک نقاشی‌های او ترکیبی از نقاشی مدرن و مینیاتور ایرانیست. مضامین نقاشی این هنرمند ملهم از مسائل اجتماعی بخصوص مسایل مبتلا به زنان ایرانی معاصر است.پیش از انکه نگاه خودم را درباره هفت گنبد توضیح بدهم لازم است این توضیح هم در قدر و قیمت آثا فرح اصولی بگویم که نقاشی ها او در مجموعه موزه متروپولیتن نیویورک، موزه هنر مدرن لس آنجلس و موزه هنرهای معاصر تهران نگهداری می‌شوند.
اصولی در نقاشی هفت گنبد با الهام از بهرام نامه یا هفت پیکر نظامی گنجوی جهانی که می بیند را سامان می دهد.
او یک زن را در هفت موقعیت متفاوت ومختلف را در هفت حجره یا هفت اتاق با هفت کار ویژه ایی که یک مرد از او انتظار دارد را به تصویر کشیده مثلا زنی در حال شیر دادن(مادر) زنی در حال نواختن(هنرمند)زنی در حال کتاب خواندن(دانشمند) زنی در حال آراستن، زنی در حال فرشته گونگی و...
اصولی در این نقاشی با ظاهری کلاسیک انتظارات مردان از زنان امروزی را تصویر کرده است. نکته جالب در این نقاشی مردی است که در وسط قرار دارد و از نظر اشغال فضا دو برابر فضایی که زن در آن قرار دارد را اشغال کرده است(شاید اشاره ای به سهم دوبرابری مرد نسبت به زن در ارث یا شهادت دو زن به اندازه یک مرد یا خون بهای دوبرابری یک مرد به یک زن و... باشد). این مرد به رغم اینکه در وسط کادر قرار دارد اما تنهاست و پشت به این هفت موقعیت ایستاده است.
 اصولی، هفت زن را در هفت حجره یا پنجره‌ای قرار داده که ساختاری مردانه دارند و می‌تواند به نرینگی اشاره داشته باشد؛ گویی او زنانی را به تصویر می‌کشد که در سیطره فرهنگ مردسالاری حاکم بر این دیار، کوشیده‌اند روزنه‌ای به جهان بیرون باز کنند.
فرح اصولی نقاش نخبگان نخبه است. مخاطبان آثار او به سادگی نمی توانند از کارهای او رمز گشایی کنند. به نظرم برای فهم کارهای او باید ترکیب از سواد بصری،جامعه شناختی، سیاسی، روانشناختی داشت. او عامدانه مخاطبانش را از بین همه اقشار و طبقات انتخاب نمی کند.
از آثار اصولی می توان اینگونه برداشت کرد که او مانند یک فیلسوف به گونه ای سخن نمی گوید(در اینجا نقاشی نمی کشد) که همه فهم باشد. اصولی از مخاطبش می خواهد خودش را ارتقا بدهد.سوادش را بیشتر کند. قوه تحلیلی ذهنش را فعال نگه دارد. برای همین اگرچه ظاهر کارهایش آرکائیک است اما باطن آنها امروزی به واقع گزنده و درگیرکننده است.
هر بار به هر نقاشی اصولی نگاه می کنید سر سری از آن نگذرید.لایه های مختلف آن را کشف کنید. لذتی که در کشف لایه های پیچیده آثار این هنرمند است درست مانند حل یک مساله غامض ریاضی یا یک معما یا فهمیدن یک راز لذت را در وجود تماشاگر جاری و ساری می کند.
این خوش اقبالی بزرگی است که می توان در زمانه ای زیست که اصولی نقاشی های مهمش را در تهران به نمایش گذاشته. به موزه هنر های معاصر بروید و این اثر منحصر به فرد را تماشا کنید.این نمایشگاه تا 18 فروردین پذیرای علاقه مندان خواهد بود.                           ",https://www.asriran.com/003Ua3
832538,۱۴۰۱/۰۱/۰۸,ورزشی,شرایط خرید بلیت بازی ایران و لبنان,بلیط فروشی این مسابقه تنها به صورت آنلاین انجام خواهد شد و از علاقمندان درخواست می شود به هیچ وجه جهت تهیه بلیط حضوری به ورزشگاه مراجعه نکنند.,"علاقمندان به تماشای مسابقه تیم های ملی ایران و لبنان می توانند با رعایت پروتکل های مورد نظر نسبت به تهیه بلیط این دیدار اقدام کنند.

به گزارش ایسنا، با توجه به مصوبات ستاد کرونا امکان فروش بلیط تا سقف ظرفیت ٣٠ درصد ورزشگاه امام رضا (ع) در مشهد مقدس فراهم شده و بلیط فروشی این بازی از ساعت ١٢ ظهر امروز (دوشنبه) از طریق سامانه Footballeticket.ir انجام خواهد شد.
بر این اساس طبق پروتکل‌های مصوب علاقمندانی که نسبت به تزریق حداقل دو دوز واکسن اقدام کرده‌اند و از تاریخ دوم تزریق حداقل ١٥ روز گذشته باشد طبق استعلام سامانه هوشمند با ورود کد ملی امکان دریافت بلیط این مسابقه را پیدا می‌کنند. سامانه همچنین به صورت هوشمند و بر اساس بانک اطلاعاتی آنلاین از ثبت نام افراد مبتلا و دارای تست مثبت کرونا ممانعت به عمل خواهد آورد.
پس از تهیه بلیط همراه داشتن کارت ملی جهت تطبیق اطلاعات شخصی در هنگام ورود به ورزشگاه الزامی بوده و بدون کارت ملی بلیط تماشای مسابقه در گیت های پیش بینی شده صادر نخواهد شد.
لازم به تاکید است که بلیط فروشی این مسابقه تنها به صورت آنلاین انجام خواهد شد و از علاقمندان درخواست می شود به هیچ وجه جهت تهیه بلیط حضوری به ورزشگاه مراجعه نکنند.
گفتنی است مسابقه تیم‌های ملی فوتبال ایران و لبنان در هفته پایانی دور انتخابی رقابت‌های جام جهانی روز سه شنبه ساعت ١٦ در ورزشگاه امام رضا(ع) مشهد مقدس برگزار خواهد شد.
                           ",https://www.asriran.com/003Ua2
832485,۱۴۰۱/۰۱/۰۸,فرهنگی/هنری,فراموشی گاهی چیز بدی نیست/ درباره رضا براهنی,فراموشی گاهی چیز بدی نیست، بعضی وقت‌ها فکر می‌کنم که جسمِ رنجور عاشقِ وطنِ دکتر براهنی همان بهتر به یاد نیاوَرَد که تنگ‌نظری‌ها و سانسور چه بر سر کتاب‌ها و میراثِ ادبی او آورده است. براهنی در مقاله‌ای نوشته بود «شگفت‌آور نیست که هر چهار بنیان‌گذار قصه‌نویسی ایران، جمال‌زاده، هدایت، علوی و چوبک دور از ایران و در اطراف و اکناف جهان مرده باشند.»,"علیرضا زرگر بنیان‌‌گذار و مدیرعامل جایزه ادبی مهرگان به مناسبت درگذشت رضا براهنی، یادداشتی منتشر کرد.
به گزارش ایلنا، علیرضا زرگر بنیان‌‌گذار و مدیرعامل جایزه مهرگان به مناسبت درگذشت رضا براهنی، برگزیده جایزه مهرگان ادب «یک عمر تلاش در عرصه نوشتن» یادداشتی منتشر کرد.
علیرضا زرگر بنیان‌گذار جایزه مهرگان در این پیام با اشاره به میراث ادبی و سیاسی رضا براهنی، اندوه خود، هیأت داوران جایزه مهرگان ادب و دبیرخانه جایزه را از مرگ این شاعر، نویسنده و منتقد بزرگ ایران اعلام کرد و نوشت:
 
دکتر رضا براهنی برگزیده جایزه مهرگان ادب برای «یک عمر تلاش در عرصه نوشتن» است. 
تندیس جازه مهرگان ادب در مراسم هجدهمین دورۀ این جایزه (اردیبهشت ۱۳۹۷) با رأی هفت داور مرحله نهایی به رضا براهنی اهدا شد، در این مراسم ساناز صحتی همسر دکتر براهنی و اَلِکا و اُکتای براهنی فرزندان او، در سخنانی از دشواری‌های زندگی او و یک عمر تلاش خستگی‌ناپذیرش سخن گفتند و جواد اسحاقیان منتقد ادبی به نمایندگی از سوی داوران به مهم‌ترین دستاوردهای ادبی او در داخل و خارج از ایران اشاره کرد. 
فراموشی گاهی چیز بدی نیست!
برای آدم‌ها فراموشی گاهی چیز بدی نیست مسئله این است که جامعه فراموشی نگیرد، این یادداشت را پنجم فروردین ماه ۱۴۰۱ (۲۵ مارس ۲۰۲۲) هم‌زمان با مرگ رضا براهنی- که چند سالی فراموشی گرفته بود و امروز در تورنتو کانادا در غربت درگذشت- می‌نویسم تا خودمان او را فراموش نکنیم. 
اینکه بگوییم براهنی شاعر، نویسنده و منتقد بزرگی بود حرف تازه‌ای نیست و اگر بگوییم نقد ادبی مدرن را در ایران پایه گذاشت بی‌راه نگفته‌ایم، براهنی سخت‌کوش و پرکار بود، او به مدد تحصیلات دانشگاهی و آشنایی‌‎اش با تئوری‌های روز ادبیات جهان در طرح مباحث جدید ادبی پیشتاز بود و گاهی با نظرها و مقالات جسورانه‌اش دریچه‌ای نو در نقد، شعر و رمان معاصر ایران می گشود،
 
صراحت قلم و گفتار او و پرهیز از تعارفات و محافظه‌کاری‌های مرسوم در دهه‌های چهل و پنجاه- که گریبان گروهی از اهالی ادبیات آن سال‌ها را گرفته بود- برایش رنجش و تندیِ نام‌های آشنا را ارمغان آورد، از اخوان تا سایه، از خانلری تا نادرپور، از کسرایی تا احمدرضا احمدی و ... همه را نواخت، هرچند در بیان عقایدش صراحت داشت اما در جای خود و به‌هنگام در احترام به کسوت و ارزش‌های ادبیِ بزرگان سرانگشتی کوتاه نمی‌آمد. در ستایش شاملو و فرهنگ کوچه او نوشته بود: «مردم فقیر و معصوم کشور ما باید بوسه بر چشم‌های خسته این مرد بزنند که یک تنه این همه را گرد آورده» و برایش سروده بود:
من و تو دست به شانه کنار تاریکی پرده کِی برای همیشه می‌افتد
در سوگ سیمین از او به عنوان یکی از سه زن بزرگ تاریخ هزار و صد ساله شعر فارسی یاد کرده و سروده بود:
«هستی و می مانی : بانو سیمین بهبهانی»
و در رثای هوشنگ گلشیری نوشت: «مرگ هوشنگ گلشیری مرگ هر کسی نیست، از همین آغاز باید دقیق باشیم. مرگ او مرگ یگانه‌‌ای است از میان سه چهار یگانۀ این زمان، این زبان و این نثر.»
می‌توانیم با بعضی از نوشته‌ها و حرف‌های او در زمینۀ سیاست، اجتماع و ادبیات موافق نباشیم، ایرادی نیست، اما نباید از نقشِ بی‌بدیلِ او در مبارزه با سانسور و تلاش خستگی‌ناپذیرش برای تحقق آزادی بیان و قلم غافل شویم. 
ممکن است از نظر او دربارۀ تحوّل در شعر نو و یا از دیدگاه او در مورد چند چهرۀ سیاسی و ادبی خوشمان نیاید، شاید حق داشته باشیم اما نمی توانیم نقش او را در تشکیل کانون نویسندگان ایران، پایمردی او را در دفاع از حقوق شعرا و نویسندگان و نوجویی‌هایش در شعر و رمان معاصر ایران را نادیده بگیریم، رضا براهنی بی‌تردید نقش یگانه‌ای در ایجاد کارگاه‌های شعر و ادبیات به معنایِ امروزیِ آن و طراوت‌بخش به اینگونه کارگاه‌های ادبی داشت، خاطرۀ کلاس‌های ادبی و حرف‌های تازه‌ای که می‌زد به یقین میان دو سه نسل از نویسندگان و دوستداران ادبیات ایران به یادگار خواهد ماند. 
فراموشی گاهی چیز بدی نیست، بعضی وقت‌ها فکر می‌کنم که جسمِ رنجور عاشقِ وطنِ دکتر براهنی همان بهتر به یاد نیاوَرَد که تنگ‌نظری‌ها و سانسور چه بر سر کتاب‌ها و میراثِ ادبی او آورده است. براهنی در مقاله‌ای نوشته بود «شگفت‌آور نیست که هر چهار بنیان‌گذار قصه‌نویسی ایران، جمال‌زاده، هدایت، علوی و چوبک دور از ایران و در اطراف و اکناف جهان مرده باشند.»
امروز براهنی نیز به جمع این بزرگان ادبیات ایران پیوسته و در گوشه‌ای دور از وطن چشم از جهان فرو بسته است اما می‌دانم مدتی پیش از مرگ وصیت کرده است که در وطن به خاکش بسپارند و اکنون همسر و فرزندان او سخت در پی عمل به وصیت او هستند تا « ققنوس‌ها» آنگونه که سروده است از خاکسترش سر برکشند: 
 
آیا ققنوس‌های جوان از خاکسترم سر بر خواهند کشید 
تا ستارگان آسمان را باج بگیرند
نمی‌دانم!
ولی می‌دانم که یغما شده‌ای چون من
به آسانی تسلیم نومیدی نمی‌شود / رضا براهنی
علیرضا زرگر / ۵ فروردین‌ماه ۱۴۰۱                           ",https://www.asriran.com/003UZB
832537,۱۴۰۱/۰۱/۰۸,فرهنگی/هنری,"برگزیدگان اسکار مشخص‌ شدند/ ""کدا"" بهترین فیلم / ""ویل اسمیت"" بهترین بازیگر مرد / ""جسیکا چستن"" بهترین بازیگر زن",بهترین کارگردانی: جین کمپیون «قدرت سگ» / بهترین کارگردانی: جین کمپیون «قدرت سگ»,"در مراسم انتخاب بهترین‌های اسکار، جایزه بهترین بازیگر نقش مکمل زن به آریانا دبوس برای فیلم «داستان وست ساید» اهدا شد.  جوایز مهم بعدی به شکل زیر اهدا شد.
 
 بهترین بازیگر نقش مکمل مرد: تروی کوتسور«کدا»
 
 بهترین فیلمبرداری: گریگ فریزر «تلماسه» 
 
 بهترین جلوه‌های ویژه: «تلماسه»  
 
 بهترین فیلم بین‌الملل: «ماشین من را بران» محصول ژاپن 
 
 بهترین بازیگر نقش اول زن: جسیکا چستن «چشمان تامی‌فی»  
 
بهترین بازیگر نقش اول مرد: ویل اسمیت «شاه ریچارد»
 
بهترین کارگردانی: جین کمپیون «قدرت سگ»  
 
بهترین فیلم: «کدا»
 جسیکا چستن برای بازی در «چشمان تامی‌فی» جایزه بهترین بازیگر نقش اول زن را کسب کرد
                           ",https://www.asriran.com/003Ua1
832535,۱۴۰۱/۰۱/۰۸,فرهنگی/هنری,"برندگان اسکار ۲۰۲۲ / ""کدا"" بهترین فیلم / ""ویل اسمیت"" بهترین بازیگر مرد / ""جسیکا چستن"" بهترین بازیگر زن",مراسم جوایز نود و چهارمین دوره جوایز سینمایی آکادمی اسکار برگزار شد و فیلم  «کودا» در نهایت جایزه بهترین فیلم را به خود اختصاص داد,"مراسم اعطای جوایز نود و چهارمین دوره جوایز اسکار به عنوان ایستگاه پایانی فصل جوایز سینمایی در سالن دالبی تئاتر لس آنجلس برگزار شد.

به گزارش ایسنا، مراسم جوایز نود و چهارمین دوره جوایز سینمایی آکادمی اسکار برگزار شد و فیلم  «کودا» در نهایت جایزه بهترین فیلم را به خود اختصاص داد،  «جین کمپیون» به یک جایزه کارگردانی بسنده کرد و فیلم  «تل ماسه» نیز بیشترین جوایز (6 جایزه) را به خانه برد.
فهرست نامزدها و برندگان نود و چهارمین دوره جوایز سینمایی اسکار از این قرار است: 
بهترین فیلم
نامزدها: بلفاست، کودا، به بالا نگاه نکن، ماشین منو بران، تل ماسه، پادشاه ریچارد، پیتزا لیکوریس، کوچه کابوس، قدرت سگ، داستان وست ساید
برنده : کودا
بهترین کارگردانی
نامزدها: کنت برانا (بلفاست)، ریوسوکی هاماگوچی (ماشین منو بران)، پل توماس اندرسون (پیتزا لیکوریس)، جین کمپیون (قدرت سگ)، استیون اسپیلبرگ (داستان وست ساید)
برنده : جین کمپیون (قدرت سگ)
بهترین بازیگر مرد 
نامزدها: خاور باردم (ریکاردو بودن)، بندیکت کامبربچ (قدرت سگ)، اندرو گرافیلد (تیک، تیک ... بوم)، ویل اسمیت (پادشاه ریچارد)، دنزل واشنگتن (تراژدی مکبث)
برنده : ویل اسمیت ( پادشاه ریچارد)
بهترین بازیگر زن 
نامزدها:جسیکا چستین (چشمان تامی فی)، اولیویا کلمن (دختر گمشده)، پنه لوپه کروز (مادران موازی)، نیکل کیدمن (ریکاردو بودن)، کریستین استورات (اسپنسر)
برنده: جسیکا چستین (چشمان تامی فی)

بهترین نقش مکمل مرد
نامزدها: کایرن هایندز (بلفاست)، تروی کاتسور (کودا)، جس پلمنز (قدرت سگ)، جی کی سیمنز (ریکاردو بودن)، کودی اسمیت-مک‌فی (قدرت سگ)
برنده: تروی کاتسور (کودا)

بهترین نقش مکمل زن 
نامزدها:جسی باکلی (دختر گمشده)، آریانا دبوس (داستان وست ساید)، جودی دنچ (بلفاست)، کریستین دانست (قدرت سگ)، آنجانو الیس (پادشاه ریچارد)
برنده:  آریانا دبوس (داستان وست ساید)
بهترین فیلمنامه اصلی 
نامزدها: بلفاست، به بالا نگاه نکن، پادشاه ریچارد، پیتزا لیکوریس، بدترین آدم دنیا
برنده: بلفاست
بهترین فیلمنامه اقتباسی 
نامزدها:کودا، ماشبن منو بران، تل ماسه، دختر گمشده، قدرت سگ
برنده: کودا
بهترین انیمیشن بلند 
نامزدها:اِنکانتو، فرار، لوکا، میشل در مقابل ماشین‌ها، رایا و آخرین اژدها
برنده: اِنکانتو
بهترین مستند بلند
نامزدها:عروج، آتیکا، فرار، تابستان سول ( .. و یا وقتی نمی‌توان انقلاب را از تلویزیون نشان داد)، نوشتن با آتش
برنده: تابستان سول ( .. و یا وقتی نمی‌توان انقلاب را از تلویزیون نشان داد)
بهترین فیلم بین‌الملی (غیر انگلیسی زبان)
نامزدها: ماشین منو بران (ژاپن)، دست خدا (ایتالیا)، فرار (دانمارک)، لونانا: گاویشی در کلاس درس (بوتان)، بدترین آدم دنیا (نروژ)
برنده: خماشین منو بران
بهترین فیلمبرداری 
نامزدها: تل ماسه، کوچه کابوس، قدرت سگ، تراژدی مکبث، داستان وست ساید
برنده: تل ماسه
بهترین چهره‌پردازی
نامزدها:رفتن آمریکا، کروئلا، تل ماسه، چشمان تامی فی، خاندان گوچی
برنده: چشمان تامی فی
بهترین تدوین
نامزدها:به بالا نگاه نکن، تل ماسه، پادشاه ریچارد، قدرت سگ، تیک تیک .. بوم
برنده: تل ماسه
بهترین طراحی لباس
نامزدها:کروئلا، سیرانو، تل ماسه، کوچه کابوس، داستان وست ساید
برنده: کروئلا
بهترین طراحی تولید
نامزدها: تل ماسه، کوچه کابوس، قدرت سگ، تراژدی مکبث، داستان وست ساید
برنده: تل ماسه
بهترین صدا برداری
نامزدها:بلفاست، تل ماسه، زمانی برای مردن نیست، قدرت سگ، داستان وست ساید
برنده: تل ماسه
بهترین مستند کوتاه
نامزدها: شنیدنی، مرا به خانه هدایت کن، ملکه بسکتبال، سه آهنگ برای بی‌نظیر، وقتی ما قلدر بودیم
برنده: ملکه بسکتبال
بهترین فیلم کوتاه
نامزدها: لباس زنانه، خداحافظی طولانی، در ذهن من، لطفا دست نگهدارید، بگیر و بدو
برنده: خداحافظی طولانی
بهترین انیمیشن کوتاه
نامزدها: امور هنری، بستیا، باکسبالت، رابین رابین، برف  پاک‌کن
برنده: برف پاک کن
بهترین موسیقی متن
نامزدها: به بالا نگاه نکن، تل ماسه، انکانتو، مادران موازی، قدرت سگ
برنده: تل ماسه
بهترین جلوه‌های ویژه بصری 
نامزدها: تل ماسه، انسان آزاد، زمانی برای مردن نیست، شانگ چی و افسانه ده پادشاه، مرد عنکبوتی: راهی به خانه نیست
برنده: تل ماسه
                           ",https://www.asriran.com/003UZz
832536,۱۴۰۱/۰۱/۰۸,بین الملل,نفتکش‌های روسی رادارهایشان را خاموش کردند,با قطع همکاری و تجارت کشورها و شرکتهای بیشتر با روسیه، ناوگان کشتیهای روسی برای انجام فعالیت خاموش و حتی کشتیرانی غیرقانونی برای سر پا ماندن، تحت فشار قرار گرفته است.,"نفتکش‌های روسی حامل مواد شیمیایی و فرآورده‌های نفتی در اقدامی که کارشناسان دریایی آن را تلاش برای دور زدن تحریمهای بی‌سابقه علیه مسکو می‌دانند، حرکت خود را پنهان می کنند.

به گزارش ایسنا، شرکت ""ویند وارد"" اعلام کرد در هفته منتهی به ۲۵ مارس حداقل ۳۳ مورد فعالیت خاموش نفتکش‌های روسی را مشاهده کرده که دو برابر میانگین هفتگی ۱۴ مورد در سال گذشته است. فعالیتهای خاموش عمدتا در منطقه اقتصادی انحصاری روسیه روی داده‌اند.
کشتیهای تجاری بر اساس قانون دریانوردی بین المللی مستلزم هستند سیستم شناسایی اتوماتیک یا AIS خود را هنگامی که در دریا هستند، روشن کنند.
وزارت خزانه داری آمریکا در ماه مه سال گذشته هشدار داده بود غیرفعال کردن یا دستکاری سیستم AIS یک کشتی، یکی از شیوه‌های مورد استفاده برای فرار از تحریمها و کشتیرانی غیرقانونی است.
از زمان آغاز حمله نظامی روسیه به اوکراین در ۲۴ فوریه، آمریکا، انگلیس و هم‌پیمانانشان تحریمها علیه کرملین را تشدید کرده اند. جو بایدن، رئیس جمهور آمریکا هشتم مارس فرمانی را برای ممنوعیت واردات نفت و گاز روسیه اعلام کرد و همان روز انگلیس اعلام کرد تا پایان سال ۲۰۲۲ به واردات نفت روسیه خاتمه می دهد. هر دو کشور و همچنین کانادا ورود کشتیهای روسی به بنادرشان را ممنوع کرده‌اند.
بر اساس گزارش بلومبرگ، ایان رال بای، مدیر اجرایی شرکت حقوق دریایی و مشاوره امنیتی ""آی آر کانسیلیوم"" در این باره گفت: با قطع همکاری و تجارت کشورها و شرکتهای بیشتر با روسیه، ناوگان کشتیهای روسی برای انجام فعالیت خاموش و حتی کشتیرانی غیرقانونی برای سر پا ماندن، تحت فشار قرار گرفته است.
                           ",https://www.asriran.com/003Ua0
832534,۱۴۰۱/۰۱/۰۸,اجتماعی ,انهدام خودروی زرهی ترکیه در حلب (عکس),در حمله ارتش سوریه به یک خودروی زرهی ارتش ترکیه در حومه غربی حلب، یک نظامی ترک کشته و چند تن دیگر مجروح شدند.,,https://www.asriran.com/003UZy
832212,۱۴۰۱/۰۱/۰۸,فرهنگی/هنری,زیرخاکی ؛ فقط پژمان جمشیدی ولاغیر!,پژمان جمشیدی بی توجه به تمام حاشیه ها و حرف ها در این دوره 10 ساله فقط کار کرد و سعی کرد خودش را از هرگونه حاشیه و مسائل جنجالی دور نگه دارد و ...,"عصر ایران ؛ نهال موسوی - این روزها مجموعه زیرخاکی 3 از تلویزیون در حال پخش است، سریالی که در دو فصل قبلی هم مورد توجه مخاطبان قرار گرفته بود. مهمترین خصوصیت سریال این است که سعی ندارد فراتر از حد انتظار ظاهر شود و یا به بیان ساده لقمه بزرگتر از دهانش نگرفته است.
زیرخاکی روایتگر بلندپروازی‌های مردی جاه‌طلب و سر به‌هوا به نام فری خاکی یا فریبرز باغ بیشه (پژمان جمشیدی) است که می‌خواهد با پیدا کردن گنج، یک شبه ره صدساله را برود. او که به همراه همسرش پریچهر (ژاله صامتی) و فرزند خردسالش کاوه در یکی از مناطق جنوب شهر تهران زندگی می‌کند، به‌واسطه برادرش که یکی از افسران انقلابی نیروی هوایی است درگیر ماجراهایی می‌شود که به موازات تلاشش برای یافتن گنج، او را ناخواسته وارد مبارزات انقلابی می‌کند.
این خصوصیت و سادگی فریبرز به عنوان نقش اصلی سریال و بعد از او در کل مجموعه، باعث می شود که سریال بدون فخر فروشی و تفرعن مخاطب را با خود همراه کند، حال این که اتفاقا بستر قصه ای که در حال روایت است کاملا زمینه آن را دارد که به ورطه شعار و بیانیه بیافتد ولی نویسندگان به خوبی از این وسوسه و دام دوری کرده اند.
  

    کد ویدیو  دانلود    فیلم اصلی          
نکته اصلی در این سریال ایجاد موقعیتی ناخوسته برای شخصیت اصلی است که به دنبال آن اتفاقات دیگری رخ خواهد داد، مثلا از همان ابتدا فریبرز به دنبال زیرخاکی است اما طی اتفاقاتی در موقعیتی قرار می گیرد که او به عنوان یک مبارز انقلابی به زندان ساواک می‌افتد یا اینکه می خواهد از راه قاچاق به عراق برود اما با حمله عراقی ها و شروع جنگ همزمان شده و بعد در فصل سوم می بینیم که او به اسارت عراقی ها در آمده است اما عراقی ها فکر می کنند که او یک فرمانده مهم است که عملیات های زیادی را بر علیه آنها انجام داده و باعث نابودی 200 تانک آنها شده است ...
فریبرز همواره به دنبال کار دیگری است اما در موقعیتی دور از انتظار قرار می‌گیرد و حال با توجه به سادگی و خصوصیت‌های شخصی‌اش این موقعیت بسیار پیچیده تر از آن می‌شود که انتظار می رفت و البته به شکلی ناخواسته در میان همه اتفاقات ریز و درشتی که رخ می دهد عاقبت به نفع او تمام می‌شود.
شخصیت ""فریبرز باغ بیشه"" بر اساس شخصیت ""ساده لوح ولی خود زرنگ پندار"" نوشته شده است، کسی که خود فکر می کند بسیار زرنگ است اما در واقع ساده تر از این حرفهاست و همین سادگی هم باعث می شود که او از میان بلاها و یا آدم بدهایی که سر راه او قرار می گیرند به سلامت عبور کند.
نکته بسیار حائز اهمیت و چشمگیر سریال بازی پژمان جمشیدی است، نقشی که او با ظرافت از عهده آن بر آمده است، اساس این شخصیت سادگیِ در حد بلاهت است که اتفاقا بسیار ادعای تیز بودن دارد، برای رسیدن به چنین شخصیتی علاوه بر آنچه در فیلمنامه نوشته شده است، باید چند مولفه بازیگری را هم کنار هم قرار داد تا به قول معروف شخصیت پردازی درست انجام شود. از جمله بیان درست، میمیک صورت، بازی بدن و ... که انصافا پژمان جمشیدی بسیار خوب از عهده آن برآمده است.

نکته مهمتر حفظ این شخصیت و پردازش جزئیات آن در طول زمان است، سریال‌های چند فصلی، که در طول چند سال در حال فیلمبرداری است یکی از بزرگترین آفت‌های آن می‌تواند این باشد که در طول زمان از بستر اصلی خود دور شود و بازیگران یا عوامل سازنده به دلیل درگیر شدن در مرور زمان اصل شخصیت و اساس آن به حاشیه بروند و یا ناخواسته به فضای دیگری منتقل شوند اما واقعیت این است که مجموعه زیرخاکی از این نقصان مصون مانده است .
شاید حدود 11 سال قبل که پژمان جمشیدی در سریال ""ساختمان پزشکان"" در نقش واقعی خودش ظاهر شد و بعدتر در سریال ""پژمان"" همین راه را ادامه داد، کسی پیش بینی نمی کرد که او به چنین موقعیتی در سینما و تلویزیون دست یابد، علی الخصوص که امسال در جشنواره فیلم فجر هم در فیلم علف زار نقش یک بازپرس را به خوبی از آب درآورده بود.
هر آنچه هست این است که پژمان جمشیدی بی توجه به تمام حاشیه ها و حرف ها در این دوره 10 ساله فقط کار کرد و سعی کرد خودش را از هرگونه حاشیه و مسائل جنجالی دور نگه دارد و اتفاقا این استراتژی او نتیجه داد. در حال حاضر پژمان جمشیدی یکی از بازیگران مهم سینما و تلویزیون است که مورد توجه مخاطبان هم هست. فراموش نکنیم در دینامیت (پرفروشترین فیلم سال گذشته) هم یکی از نقش های اصلی را جمشیدی بر عهده دارد.
نکته دیگر زیرخاکی انتخاب نسبتا خوب ترکیب بازیگران سریال است، از ژاله صامتی به عنوان همسر فریبرز گرفته تا مثلا نقشی که گیتی قاسمی (کشور) به عنوان همسر حاج آقا مروت پور (اصغر نقی زاده) ایفا کرده اند، یا حتی پسربچه نقش کاوه و ... همگی در نقشی که دارند قابل قبول ظاهر شده اند.

در این مجموعه سعی در پرهیز از سیاه و سفید کردن شخصیت‌ها و موقعیت‌هاست، برای مثال عوامل نفوذی و یا منفعت طلب در میان ادارات، نهادها و سازمان‌های انقلابی هم وجود دارند که در پوشش نیروهای انقلابی دنبال کسب ثروت هستند.
 
اما ایرادی که می‌شود به زیرخاکی گرفت طولانی بودن روند اتفاقات است که شاید برخی موقعیت ها را می توانستند ساده تر و یا مختصرتر برگزار کنند و این از آن دسته انتقادهایی است که همیشه به تلویزیون و مجموعه‌های تلویزیونی وارد است و در زیرخاکی هم محسوس است. مثلا فضای داخل  اسارتگاه و تحقیق و بازجویی از فریبرز و این که او آن فرمانده ارتش است یا خیر کشدار و طولانی شده است. 
 
ایراد دیگر باز از فضای اسارتگاه است که آنجا دیگر همان فرمول اسرای ایرانی زرنگ و عراقی های بعثی خنگ تکرار شده است.
 
بهرجهت سریالی چون زیرخاکی یکی از خروجی های تلویزیون است که مخاطب می تواند آن را ببیند و برای آن وقت بگذارد ، شاید قهقهه خنده نزند اما لبخندی بر لبانش می نشیند و در پایان هم احساس نمی‌کند که مغبون شده است.
 
با در نظر گرفتن جمیع جهات زیرخاکی خوب است اما از نقطه ایده‌آل هنوز فاصله زیادی دارد.
 

  

    کد ویدیو  دانلود    فیلم اصلی          
                           ",https://www.asriran.com/003UUm
832533,۱۴۰۱/۰۱/۰۸,اخبار سلامت,جدیدترین آمار مبتلایان و قربانیان کرونا در جهان,ایران نیز با مجموع هفت میلیون و ۱۵۱ هزار و ۸۸ مورد ابتلا و ۱۴۰ هزار و ۲۱ مورد فوت ناشی از بیماری کووید-۱۹ در حال حاضر در رتبه پانزدهم در بین کشورهای دارای بیشترین آمار مبتلایان به کرونا قرار دارد.,"مجموع آمار مبتلایان به کووید-۱۹ در جهان تاکنون به ۴۸۲ میلیون و ۱۵۸ هزار و ۲۲۳ نفر رسیده و تاکنون مرگ شش میلیون و ۱۴۸ هزار و ۳۷۲ نفر نیز بر اثر این بیماری تأیید شده و ۴۱۶ میلیون و ۵۵۹ هزار و ۸۸۸ نفر از مبتلایان نیز تاکنون بهبود یافته‌اند.

به گزارش ایسنا، بر اساس آمارهای رسمیِ همه‌گیری کرونا، آمریکا با بیش از ۸۱.۶ میلیون مبتلا و بیش از یک میلیون قربانی همچنان در صدر فهرست کشورهای درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.
همچنین آمار مبتلایان به کووید-۱۹ در برزیل هم از ۲۹.۸ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است. برزیل در عین حال با بیش از ۶۵۸ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود.
پس از آن هند با بیش از ۵۲۱ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.
همچنین در اروپا، روسیه با گذشتن از آمار ۳۶۷ هزار قربانی، هم اکنون بالاترین آمار مرگ و میر کرونایی را در بین کشورهای این منطقه دارد و در جهان نیز چهارمین کشور با بالاترین نرخ فوتی‌های این بیماری است.
فرانسه همچنین با ثبت بیش از ۲۵ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.
جدول به‌روز شده پاندمی جهانی کرونا
بنابر جدول به‌روز شده در پایگاه اطلاع‌رسانی ""ورلداُمتر""، شمار مبتلایان و قربانیان این بیماری در ۱۰ کشوری که طبق گزارش‌های رسمی بالاترین آمارها را تاکنون داشته‌اند تا صبح امروز (دوشنبه) به ترتیب به شرح زیر است:



#
نام کشور
مجموع مبتلایان
مجموع قربانیان


۱
ایالات متحده
۸۱,۶۲۱,۸۸۸
۱,۰۰۳,۴۶۷


۲
هند
۴۳,۰۲۰,۷۲۳
۵۲۱,۰۶۶


۳
برزیل
۲۹,۸۴۲,۴۱۸
۶۵۸,۹۲۶


۴
فرانسه
۲۵,۰۲۹,۵۷۳
۱۴۱,۶۷۲


۵
انگلیس
۲۰,۶۹۱,۱۲۳
۱۶۴,۴۵۴


۶
آلمان
۲۰,۲۵۱,۰۳۷
۱۲۸,۹۴۷


۷
روسیه
۱۷,۷۶۲,۷۴۲
۳۶۷,۳۵۱


۸
ترکیه
۱۴,۸۰۰,۶۷۷
۹۷,۸۰۰


۹
ایتالیا
۱۴,۳۶۴,۷۲۳
۱۵۸,۷۸۲


۱۰
کره جنوبی
۱۲,۰۰۳,۰۵۴
۱۵,۱۸۶



همچنین ایران نیز با مجموع هفت میلیون و ۱۵۱ هزار و ۸۸ مورد ابتلا و ۱۴۰ هزار و ۲۱ مورد فوت ناشی از بیماری کووید-۱۹ در حال حاضر در رتبه پانزدهم در بین کشورهای دارای بیشترین آمار مبتلایان به کرونا قرار دارد.
بر اساس آمار فوق پس از ایالات متحده، هند و برزیل تاکنون در فرانسه، انگلیس، آلمان، روسیه، ترکیه، ایتالیا، کره جنوبی، اسپانیا، آرژانتین، ویتنام، هلند، ایران، ژاپن، کلمبیا، اندونزی، لهستان، مکزیک، اوکراین، استرالیا، مالزی، رژیم صهیونیستی، جمهوری چک، بلژیک، آفریقای جنوبی، اتریش، فیلیپین، تایلند، پرو، پرتغال، شیلی، کانادا و سوئیس نیز بیش از سه میلیون مبتلا ثبت شده‌ است.
روند افزایش آمار ابتلا به بیماری کووید-۱۹ که تاکنون در ۲۲۵ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.
                           ",https://www.asriran.com/003UZx
832532,۱۴۰۱/۰۱/۰۸,اقتصادی,قیمت نفت کاهش یافت,بهای معاملات نفت برنت سه دلار و ۹ سنت معادل ۲.۶ درصد کاهش یافت و به ۱۱۷ دلار و ۵۶ سنت در هر بشکه رسید.,"قیمت نفت در معاملات روز دوشنبه بازار جهانی تحت تاثیر نگرانی ها نسبت به ضعیف شدن تقاضای چین برای سوخت، بیش از سه دلار سقوط کرد.

به گزارش ایسنا، بازارهای نفت هفته پرابهام دیگری را آغاز کردند. از یک سو جنگ میان اوکراین و روسیه که دومین صادرکننده بزرگ نفت جهان است، ادامه دارد و از سوی دیگر قرنطینه‌های مربوط به کووید در چین که بزرگترین واردکننده نفت جهان است، توسعه پیدا کرده است.
بهای معاملات نفت برنت سه دلار و ۹ سنت معادل ۲.۶ درصد کاهش یافت و به ۱۱۷ دلار و ۵۶ سنت در هر بشکه رسید.
بهای معاملات وست تگزاس اینترمدیت آمریکا سه دلار و ۲۸ سنت معادل ۲.۹ درصد کاهش یافت و به ۱۱۰ دلار و ۶۲ سنت در هر بشکه رسید.
هر دو شاخص روز جمعه ۱.۴ درصد رشد کرده و نخستین رشد هفتگی خود در سه هفته گذشته را رقم زده بودند. نفت برنت هفته گذشته بیش از ۱۱.۵ درصد و وست تگزاس اینترمدیت ۸.۸ درصد رشد هفتگی به ثبت رسانده بود.
کوزوهیکو سایتو، تحلیلگر ارشد شرکت فوجیتومی سکیوریتیز گفت: قرنطینه شانگهای باعث ریزش جدید قیمتها شد زیرا برخلاف انتظار سرمایه گذاران بود.
شانگهای که قطب مالی چین به شمار می رود، قرنطینه دو مرحله ای را از روز دوشنبه آغاز کرد و پلها و تونلها در این شهر که ۲۶ میلیون نفر جمعیت دارد بسته شده و عبور و مرور در بزرگراهها محدود شده است تا جلوی افزایش موارد ابتلا به کووید ۱۹ گرفته شود.
تحلیلگران درباره تاثیر تحریمهای اقتصادی غربی روی صادرات نفت روسیه برآوردهای مختلفی دارند. بعضی برآورد می کنند که یک تا سه میلیون بشکه در روز نفت روسیه ممکن است نتواند به بازار راه پیدا کند.
روسیه بین چهار تا پنج میلیون بشکه در روز نفت صادر می کند که این کشور را در رتبه دومین صادرکننده بزرگ نفت جهان پس از عربستان سعودی قرار می دهد.
اوپک پلاس تاکنون در برابر درخواستهای کشورهای مصرف کننده بزرگ نفت برای افزایش بیشتر تولید، مقاومت کرده است. این گروه برای خاتمه دادن به محدودیت عرضه تاریخی که در اوج بحران کووید ۱۹ در سال ۲۰۲۰ به اجرا گذاشت، از اوت سال ۲۰۲۱ تولیدش را هر ماه ۴۰۰ هزار بشکه در روز افزایش داده است.
تتسو ایموری، مدیرعامل شرکت مدیریت صندوق ایموری گفت: قیمتهای نفت احتمالا برای مدتی بالای ۱۰۰ دلار در هر بشکه می ماند زیرا با کاهش عرضه از سوی روسیه، عرضه جهانی نفت محدودتر می شود. ذخایر جهانی نفت در پایین‌ترین سطح از سال ۲۰۱۴ قرار دارند.
منابع آگاه اوایل ماه میلادی جاری اظهار کردند: آمریکا برای بهبود شرایط در حال بررسی آزادسازی نفت از ذخایر نفت استراتژیک است که می تواند به حداکثر ۳۰ میلیون بشکه بالغ شود. ایموری در این باره گفت: با توجه به محدود بودن ذخایر، میزان نفتی که از ذخایر استراتژیک برداشت می شود، اندک خواهد بود.
بر اساس گزارش رویترز، شرکتهای انرژی آمریکایی برای نوزدهمین ماه متوالی به شمار دکلهای حفاری نفت اضافه کردند اما دکلها با آهسته‌ترین روند از سال ۲۰۲۰ رشد می کنند زیرا تولیدکنندگان به جای افزایش تولید، به بهبود سوددهی به سهامداران متمرکز شده‌اند.
                           ",https://www.asriran.com/003UZw
832530,۱۴۰۱/۰۱/۰۸,سیاسی,آبان 1400؛ انتصابات خویشاوندی و صدای سیلی,دو خبر پر سر و صدای آبان یکی حکم علیرضا زاکانی به داماد خود به عنوان مشاور شهردار تهران بود که زیر فشار شبکه های اجتماعی لغو کرد و دیگری سیلی به صورت استاندار اذربایجان شرقی در مراسم معارفۀ او.,"عصر ایران؛ مهرداد خدیر- پرحاشیه‌ترین و جنجالی‌ترین بحث و خبر در آبان 1400، انتصابات فامیلی در دولت جدید و شهرداری تهران بود تا جایی در گفت‌و‌گوی سید ابراهیم رییسی با سیمای جمهوری اسلامی ایران نیز طرح شد و رییس جمهوری خواست مصداق و مورد اعلام شود.
   جنجال اصلی در فضای مجازی و شبکه های اجتماعی و نه شبکه های تلویزیونی که حالا همۀ امور را گل و بلبل می بینند پس از آن درگرفت که شهردار اصول‌گرای تهران داماد خود را به عنوان مشاور و دست یار ویژه منصوب کرد و البته توضیح داد «حسین حیدری» را به خاطر تخصص او برای این کار در نظر گرفته و حقوق و دستمزد نخواهد گرفت!این در حالی است که صرف حضور در چنین جایگاهی امکانات و اطلاعاتی در اختیار فرد قرار می دهد که اگر بخواهد می تواند از طریق ارتباطات بیرونی از آن درآمدزایی کند بی آن که نیاز به دریافت حقوق و دستمزد متعارف باشد.  حساسیت ها اما به این خاطر نبود. بیشتر به این سبب بود که تنها چند ماه قبل در مناظره های تلویزیونی در انتخابات ریاست جمهوری گفته بود هیچ یک از بستگان خود را سمت و مسؤولیت نخواهد داد و البته می توانست توجیه کند آن برای ریاست جمهوری بود نه شهرداری تهران!  مهم تر از این سخنان اما موارد متعددی از مصوبۀ «مدیریت تعارض منافع در شهرداری تهران» بود که شورای پنجم در دهم مهر 1397 تصویب کرده بود و به موجب مادۀ 10 آن «به کار گیری بستگان مدیران شهرداری تهران و واحدهای تابعه و بستگان اعضای شورای اسلامی شهر تهران طی دورۀ مسؤولیت در شهرداری تهران و واحدهای تابعه و شورای اسلامی شهر تهران ممنوع است.»  مادۀ 15 همین مصوبه هم جای هیچ توجیهی را باقی نگذاشته بود مگر این که شورای ششم یک تبصره به آن می افزود: «به استنای آقای زاکانی و داماد ایشان» ولی عجالتا چنین تبصره ای ندارد و در آن آمده است: «عدم رعایت هر یک از مقررات مصوبۀ تعارض منافع در حکم تخلف اداری است و متخلف از مقررات حسب مورد ضمن گزارش سازمان بازرسی شهرداری تهران به هیأت رسیدگی به تخلفات اداری معرفی می شود تا به تنبیهات اداری مقرر در مادۀ 9 قانون رسیذگی به تخلفات اداری مصوب 1372 محکوم گردد. مگر این که در سایر قوانین مجازات شدید تری پیش بینی شده باشد.»  فشار و انتقاد در فضای مجازی سبب شد یک نمایندۀ اصول گرا هم واکنش نشان دهد و بپرسد: شایسته سالاری چه شد و سرانجام علیرضا زاکانی حکم داماد خود را لغو کرد در روزی که فرزند یکی دیگر رییس صندوق بازنشستگی شد.  آقای زاکانی نگفت چون با مادۀ 10 مصوبۀ تعارض منافع، تعارض دارد یا چون بیم دارم مشمول مادۀ 15 قرار گیرم لغو می کنم بلکه نوشت: «چون این انتصاب به دلیل نسبت فامیلی، موجب شکل گیری ابهام و گلایه در برخی دل سوزان انقلاب و دل خوری مردم عزیزتر از جانم شد و می خواهم برای مردم نوکری کنم و شهر با رأی و نظر مردم اداره می شود و با احترام به نظر این ولی نعمتان انقلاب، حکم صادره برای آقای حیدری را ملغی می‌کنم.» در آبان همچنین بر سر سخنان آیت‌‎الله صافی گلپایگانی در دیدار با محمد باقر قالیباف رییس مجلس انقلابی و نوع واکنش برخی از رسانه های اصول گرا بحث درگرفت. این دیدارو سخنان البته مربوط به 29 مهر ماه بود اما حاشیه های آن به آبان کشید.   آیت‌الله که در پایان سال چشم از جهان بست در آن دیدار گفته بود: «توصیۀ حقیر این است که باید با تمام کشورهای دنیا با عزت و اقتدار رابطه داشته باشیم و این که با بسیاری از کشورها قهر باشیم و یکی از راه های اصلاح امور این است که با همۀ جهان در ارتباط داشته باشیم تا خیلی از مشکلات ما برطرف شود».  پس از آن بود که یک سایت اصول گرا نوشت: «تکرار حرف حسن روحانی پس از 8 سال و تقلید سیاسی از نیروهای سکولار بسیار مذموم است و تأخیر ایشان در تکرار این تحلیل سراپا غلط نیز و نمی دانیم تقلید ایشان را مذمت کنیم یا تأخیر ایشان را.»این لحن در قبال یک مرجع تقلید با یک قرن زندگی به کار می رفت که همواره از سنت فقهی دفاع کرده بود و اصول گرایان سنتی هم از آن چندان برنیاشفتند اما بر محبوبیت آیت الله در واپسین ماه های عمر افزود.  خشم نواصول گرایان به خاطر این توصیه از آن رو بود که آن را سیاسی دانستند و البته قابل حدس است که مرجع فقید از حذف علی لاریجانی که با کسب اجازه از او کاندیدای ریاست جمهوری شده بود ولی از صافیِ شورای نگهبان با وجود 12 سال ریاست مستمر مجلس شورای اسلامی نگذشت.  همان شورای نگهبان که همین آیت الله صافی اولین دبیر آن بود و به خاطر آن که در میانۀ آرای حکومتی امام خمینی و نظرات فقهی آیت الله گلپیایگانی قرار نگیرد ترجیح داد استعفا کند و به قم بازگردد. در نخستین روزهای آبان همچنین صدای یک سیلی بر چهرۀ استاندار جدید آذربایجان شرقی از سرداران سپاه پاسداران انقلاب اسلامی و منصوب دولت آقای رییسی نیز خبرساز شد.  اگر یک صاحب مقام و منصب بر صورت زیر دست سیلی بزند به حساب تندخوی یا خشونت او گذاشته خواهد شد اما اگر عکس آن اتفاق افتد و فردی به لحاظ موقعیت اجتماعی یا نظامی یا سیاسی پایین تر به صاحب قدرت و شوکت سیلی بزند این تلقی درمی گیرد که خرده حساب قبلی داشته یا احساس کرده راه احقاق حق او بسته است یا به دلایلی دیگر قصد تحقیر او را دارد.  سیلی تیمور بختیار اولین رییس ساواک به دکتر حسین فاطمی از گونه اول بود و در تاریخ معاصر نمونه های دوم فراوان است و به بهانۀ سیلی به سردار زین العابدین خرم بحث های تاریخی هم تازه شد.                           ",https://www.asriran.com/003UZu
832531,۱۴۰۱/۰۱/۰۸,حوادث,تعداد جان‌باختگان تصادفات نوروزی به ۵۲۰ نفر رسید,سرهنگ شیرانی گفت:از ۲۵ اسفند ۱۴۰۰ تا به این لحظه ۵۲۰ نفر در تصادفات جان باختند.,"سردار شیرانی، رئیس مرکز کنترل ترافیک راهور ناجا اظهار کرد: تعداد جان‌باختگان در تصادفات نوروزی از ۲۵ اسفند ۱۴۰۰ تا به این لحظه (۸ فروردین ۱۴۰۱) به ۵۲۰ نفر رسید.
به گزارش برنا؛ وی افزود: بیش از ۵۰۰ هزار خودرویی که از تاریخ ۲۵ اسفند به شمال کشور سفر کرده‌اند هنوز در شمال کشور حضور دارند که در چند روز آینده به احتمال زیاد برمی‌گردند.                           ",https://www.asriran.com/003UZv
832529,۱۴۰۱/۰۱/۰۸,بین الملل,"توهمی بنام ""گاو شیرده"" نسبت به دولت های منطقه!","البته این اقدام دولتها خالی از هزینه برای آنها نیست اما این اقدام خود نشان از آن دارد که در جهان وابسته به هم، سعودی و امارات هم ""پاپتهای""(عروسک خیمه شب بازی) غرب نیستند.","اکبر مختاری*
در نظام بین الملل ""آنارشیک"" موجود همه کشورها می کوشند به بیشینه سازی منافع خویش بپردازند.
شنیدن خبر عدم پاسخ به تلفن جوبایدن رییس جمهور آمریکا توسط حاکمان سعودی و ابوظبی این دیدگاه را در میان بسیاری از ناظران عادی سیاست ایجاد کرد که چگونه ممکن است کشوری به تعبیر برخی رسانه ها مانند کشور سعودی ""گاو شیرده غرب"" و بخصوص آمریکا باشد اما در برابر خواست غرب در یکی از بحرانی ترین شرایط پاسخ منفی دهد.
واژه ""گاو شیرده"" بیشتر در زمان ریاست جمهوری ترامپ نسبت به سعودی مطرح شد؛ این درحالیست که آن زمان هم سعودی گاو شیرده نبود بلکه مقامات سعودی، دولت آمریکا به رهبری دونالد ترامپ را در چارچوب منافع خویش مثبت دیدند و بشدت به دولت ترامپ نزدیک شدند تا جاییکه پس از برکناری ""رکس تیلرسون"" وزیرخارجه اول ترامپ، وزیرخارجه امارات آن را محصول تلاشهای دولت امارات دانست.
در عرصه آنارشیک نظام بین الملل فعلی هر دولتی برای خود برگی برای بازی دارد تا بتواند به موقع از آن استفاده کند.
درشرایط کاهش تدریجی اهمیت منطقه غرب آسیا (""خاورمیانه"" از نگاه غربی ها) در سیاست خارجی آمریکا از اواخر دولت باراک اوباما و تشدید این سیاست در زمان دونالد ترامپ و ادامه آن از سوی دولت جو بایدن، رهبران خاورمیانه هم می کوشند کارت های بازی خود را به موقع بازی کنند.

 
یکی از مهم ترین های کارت های سعودی و امارات در دوران جنگ روسیه و اوکراین و اهمیت یافتن قیمت انرژی بخصوص افزایش قیمت نفت برای غرب، ادامه کاهش تولید نفت توسط اوپک به رهبری مقامات سعودی است.
البته این اقدام دولتها خالی از هزینه برای آنها نیست اما این اقدام خود نشان از آن دارد که در جهان وابسته به هم، سعودی و امارات هم ""پاپتهای""(عروسک خیمه شب بازی) غرب نیستند.
در ذهنیت غالب ما ایرانی ها، حاکمان منطقه کاملا از خود اختیاری ندارند و وابسته کاملند اما عدم پاسخ به تلفن بایدن، خود نشان از آن دارد که هر دولتی در منطقه برای خود برگ های بازی مهمی دارد.
این اتفاق برای سعودی حتی زمان ترامپ هم رخ داد و وقتی که ترامپ در سال آخر ریاست جمهوری برخی از تاسیسات نظامی آمریکا را از این کشور خارج کرد حاکمان سعودی سعی کردند روابط نظامی خود را با روسیه ارتقا بخشند.این نگاه در منطقه ما صرفا منوط به این سالها و فقط در مورد کشورهای عربی هم نیست بلکه روزگاری شاه ایران نیز گاه تضادهای منافع جدی با آمریکا پیدا می کرد و در این بین سعی می کرد با نزدیکی به شوروی سابق نوعی توازن قوا ایجاد کند.
این در حالی بود که نگاه های مارکسیسم لنینیستی در آن زمان می کوشیدند که شاه را عروسک خیمه شب بازی امپریالیسم غرب لقب دهند.
این درحالی است که شاه چه در مقوله دستیابی به کارخانه ذوب آهن و هم در حوزه دست یابی به ساخت نیروگاه هسته ای و هم در مورد نحوه تعیین قیمت نفت با آمریکا چالش جدی داشت.
تعارضات منافع سعودی و امارات با دولتهای غربی تاییدکننده استقلال کامل آنها نیست اما تاییدساز بی اختیاری آنها هم نیست.

هنر سیاستمدار این است که تعارض و تعامل منافع را به خوبی مدیریت کند وگرنه قدرتهای بزرگ بدلیل قدرت بیشتر در محیط بین الملل از قابلیت تغییرسازی بیشتری برخوردارند و می توانند با ایجاد چالش های جدی برای دولتهای مشکل ساز، مشکلات جدی در روند حکمرانی بیافرینند.
مداقه در مورد روند برخورد دولت های سعودی و امارات در حوزه انرژی نسبت به درخواستهای غرب به رهبری آمریکا بهنگام یکی از بدترین بحرانهای سیاسی پس از جنگ جهانی دوم برای غرب نشان از آن دارد که آن تصور گاوشیرده درباره دولتهای منطقه تصور آنچنان معقول و درستی نیست.
* مدرس علوم سیاسی                           ",https://www.asriran.com/003UZt
832528,۱۴۰۱/۰۱/۰۸,بین الملل,توافق انصارالله و دولت منصور هادی برای تبادل بیش از دو هزار اسیر,"این توافق همچنین شامل آزادی ناصر منصور هادی، برادر عبدربه منصور هادی، رئیس جمهوری مستعفی یمن و ""محمود الصبیحی""، وزیر دفاع سابق دولت وی می‌شود.","جنبش انصارالله یمن از توافق برای تبادل دو هزار و ۲۲۳ اسیر میان این جنبش و دولت مستعفی یمن خبر داد.

به گزارش ایسنا، به نقل از عربی۲۱، عبد القادر المرتضی، رئیس کمیته امور اسرای جنبش انصارلله یمن در سخنانی اعلام کرد، ۲۱ مارس و تحت نظارت سازمان ملل توافقی برای تبادل دو هزار و ۲۲۳ اسیر میان این جنبش و دولت مستعفی یمن صورت گرفت.
وی در این باره گفت: این توافق شامل آزادی ۱۴۰۰ اسیر وابسته به ارتش و کمیته‌های مردمی یمن در مقابل آزادی ۸۲۳ اسیر وابسته به طرف مقابل (دولت مستعفی) از جمله ۱۶ سعودی و سه سودانی است.
المرتضی ادامه داد، این توافق همچنین شامل آزادی ناصر منصور هادی، برادر عبدربه منصور هادی، رئیس جمهوری مستعفی یمن و ""محمود الصبیحی""، وزیر دفاع سابق دولت وی می‌شود.
                           ",https://www.asriran.com/003UZs
842581,۱۴۰۱/۰۱/۰۸,اقتصادی,"قدردانی قوه قضائیه از اجرای طرح ""مادرآمد"" توسط بانک رفاه کارگران",,"سازمان زندان‌ها و اقدامات تامینی و تربیتی کشور وابسته به قوه قضائیه از بانک رفاه کارگران به‌واسطه اجرای طرح ""مادرآمد"" که با هدف آزادسازی زنان زندانی جرائم مالی غیرعمد اجرایی شد، قدردانی کرد.
به گزارش روابط عمومی بانک رفاه کارگران، در سپاس‌نامه سازمان زندان‌ها و اقدامات تامینی و تربیتی کشور خطاب به دکتر اسماعیل للـه‌گانی مدیرعامل بانک رفاه کارگران، اقدام ارزشمند کارکنان این بانک به منظور اعتلای سنت حسنه کمک به آزادی زندانیان زن در طرح ""مادرآمد"" که مقارن با میلاد فرخنده حضرت فاطمه الزهرا(س) به مرحله اجرا درآمد، مورد تقدیر قرار گرفت.
لازم به ذکر است، با اجرای طرح ""مادرآمد"" به همت کارکنان بانک رفاه کارگران و در راستای ایفای نقش موثر در حوزه مسئولیت‌های اجتماعی تعدادی از زنان زندانی جرائم مالی غیرعمد به آغوش خانواده بازگشتند. 
کارکنان بانک رفاه کارگران با اعطای مبلغ حدود 10 میلیارد ریال در مرحله اول اجرای طرح ""مادرآمد"" که در بازه زمانی 20 جمادی‌الثانی(3 بهمن 1400) سالروز ولادت حضرت فاطمه زهرا(س) لغایت 13 رجب(26 بهمن 1400) سالروز ولادت حضرت علی(ع) اجرایی شد، نسبت به آزادسازی تعدادی از زنان زندانی جرائم غیرعمد کشور اقدام کردند.
                            ",https://www.asriran.com/003XC1
832527,۱۴۰۱/۰۱/۰۸,بین الملل,قطر: تا برقراری ثبات، در روسیه سرمایه گذاری نمی‌کنیم,قطر که سالانه حدود ۳۰ میلیارد متر مکعب گاز به اروپا می‌فروشد، به تازگی اعلام کرده که می‌تواند صادرات گاز به کشورهای اروپایی را ۱۵ درصد افزایش دهد.,"شیخ محمد بن عبدالرحمن آل ثانی وزیر امورخارجه قطر گفت، در حال حاضر سرمایه‌گذاری در روسیه ""در دست بررسی است"" و تا زمانی که ""محیط بهتر و ثبات سیاسی بیشتر ایجاد نشود"" در روسیه سرمایه‌گذاری نخواهیم کرد.
به گزارش ایرنا؛ وی در گفت‌ وگو با شبکه سی ان ان در حاشیه نشست دوحه افزود: با شرایط فعلی ما به به فکرهیچ سرمایه‌گذاری جدیدی در روسیه نیستیم. تا زمانی که وضعیت مشخص نشود، حتی در اروپا نیز سرمایه‌گذاری بیشتری انجام نخواهیم داد.
آل ثانی توضیح داد: در حالی که قطر مخالف هرگونه اقدام تجاوزکارانه یا استفاده از زور علیه یک کشور مستقل است، با این حال، کانال‌های ارتباطی خود را با همه طرف‌ها باز نگه داشته است.
وی خاطرنشان کرد: آنچه من از گفت وگو با همتای خود در روسیه درک کرده‌ام این است که آن‌ها مایلند در مورد خواسته‌های خود گفت وگو کنند. تصمیم‌گیری در خصوص پذیرش یا مخالفت با این خواسته‌ها بر عهده دولت و مردم اوکراین است. ما باید بر وضع آتش بس، ایجاد کریدورهای بشردوستانه و ارسال کمک‌های انسان دوستانه به اوکراین تمرکز کنیم.
قطر که سالانه حدود ۳۰ میلیارد متر مکعب گاز به اروپا می‌فروشد، به تازگی اعلام کرده که می‌تواند صادرات گاز به کشورهای اروپایی را ۱۵ درصد افزایش دهد.
قطر که به دنبال افزایش حجم صادرات گاز خود به اروپاست در تلاش است تا همکاری‌های خود را با شرکت توتال فرانسه تقویت کند.
سعد الکعبی وزیر انرژی قطر اوایل اسفند گذشته در کنفرانس گاز دوحه به خبرنگاران گفته بود روسیه تقریبا ۳۰ تا ۴۰ درصد گاز اروپا را تامین می‌کند، در صورتی که صادرات گاز روسیه به اروپا به دلیل جنگ میان روسیه و اوکراین متوقف شود، نه قطر و نه هیچ کشور دیگری به تنهایی قدرت تامین این حجم گاز را ندارد و هیچ توانی برای جبران آن با گاز طبیعی مایع وجود ندارد.
تلاش قطر برای توسعه همکاری‌ها با توتال پس از آن صورت می‌گیرد که آمریکا از دوحه خواسته بود در صورتی که روسیه به اوکراین حمله کرد، گاز خود را به اروپا صادر کند.
سازمان سرمایه‌گذاری قطر که حدود ۱۹ درصد از سهام شرکت غول ""روس نفت"" را در اختیار دارد، این سرمایه‌گذاری را کلیدی برای حمایت از روابط دوحه و مسکو می‌داند.
طبق اطلاعات شرکت پژوهشی ""گلوبال اس‌دبلیواف"" سرمایه‌گذاری‌ کشورهای خاورمیانه در دارایی‌هایی روسیه در طول چند سال گذشته به شکل چشمگیری افزایش پیدا کرد، این در حالی است که صندوق‌های اروپایی و آمریکای شمالی به دلیل خطرات ژئوپلیتیک این دارایی‌ها را کاهش دادند.                           ",https://www.asriran.com/003UZr
832526,۱۴۰۱/۰۱/۰۸,سلامت,مصرف منیزیم برای بهبود افسردگی,نتایج نشان داد که در پایان مداخله، مصرف مکمل منیزیم نمره تست افسردگی بک و منیزیم سرم را بهبود بخشید.,"نتایج یک پژوهش که توسط محققان کشور انجام شده است، نشان می‌دهد که مصرف مکمل منیزیم می‌تواند وضعیت افسردگی و منیزیم سرم را در بیماران افسرده بهبود ببخشد.

به گزارش ایسنا،افسردگی ۳۵۰ میلیون انسان را در سراسر دنیا تحت تاثیر قرار داده و پیش‌بینی می‌شود تا سال ۲۰۳۰ به دلیل ناتوانی در زندگی سالم، عامل اصلی بیماری‌ها باشد.
پژوهش‌های اخیر نشان می‌دهند که بین پاتوژنز افسردگی و سطح فاکتور نوروتروفیک مشتق شده از مغز(BDNF) ارتباط وجود دارد.
در این راستا محققان دانشگاه علوم پزشکی زاهدان با انجام پژوهشی،‌ تاثیر مکمل یاری منیزیم بر سطح BDNF سرم و بهبود افسردگی در بیماران مبتلا به افسردگی را مورد مطالعه قرار دادند. 
این پژوهش که توسط دکتر منصور شهرکی و با همکاری منصور شکیبا، علیرضا داشی پور و مریم افشارفر انجام شده، به شیوه کارآزمایی بالینی تصادفی دوسوکور صورت گرفت.
۴۶ مرد مبتلا به افسردگی، به دو گروه مکمل منیزیم و دارونما تقسیم شدند و به مدت هشت هفته، تحت مداخله روزانه با ۵۰۰ میلی گرم منیزیم یا دارونما قرار گرفتند. قبل و هشت هفته پس از مداخله از افراد تست افسردگی بک برای سنجش وضعیت افسردگی و آزمایش نمونه خون برای سنجش وضعیت منیزیم و BDNF سرم انجام شد.
نتایج نشان داد که در پایان مداخله، مصرف مکمل منیزیم نمره تست افسردگی بک و منیزیم سرم را بهبود بخشید، اما بر سطح BDNF سرم تأثیری نداشت.
البته بنا بر اعلام محققان پروژه، به نظر می‌رسد تحقیقات بیشتری در این زمینه لازم است.
                           ",https://www.asriran.com/003UZq
832525,۱۴۰۱/۰۱/۰۸,بین الملل,پاپ: به جنگ پایان دهید پیش از اینکه جنگ بشریت را از تاریخ حذف کند,از زمان حمله روسیه به اوکراین پاپ فرانسیس چندین بار از احتمال و خطر درگیری هسته‌ای سخن گفته بود. او  بار دیگر از همه سیاستمداران خواست که به این خطر فکر کنند و با نگاهی به وضعیت اوکراین درک کنند که جنگ وضعیت را برای همه بدتر می‌کند.,"پاپ فرانسیس، رهبر کاتولیک‌های جهان می‌گوید تهدیدات ناشی از حمله روسیه به اوکراین باید همه را متقاعد کرده باشد که زمان آن رسیده که جهان پیش از اینکه بشریت نابود شود، جنگ را پایان دهد.

به گزارش ایسنا به نقل از یورونیوز، رهبر واتیکان همچنین خطاب به هزاران نفر از مردمی که در میدان سن پیترو واتیکان حاضر بودند تاکید کرد که با گذشت بیش از یک ماه از حمله اوکراین نیمی از کودکان این کشور مجبور به فرار شده‌اند.
پاپ فرانسیس همچنین در ادامه گفت: «این جنگ ظالمانه و بی معنی مانند هر جنگ دیگری شکستی برای همه به شمار می‌رود. ما باید جنگ را انکار کنیم. جایی که پدران و مادران فرزندان خود را در آن دفن می‌کنند؛ جایی که مردان، برادران خود را بدون اینکه حتی آنها را ببینند یا بشناسند، می‌کشند و جایی که قدرتمندان تصمیم میگیرند و فقرا می‌میرند.»
او همچنین با حیوانی خواندن جنگ، آن‌را وحشیانه و توهین آمیز خواند و اضافه کرد: «همه ما به نوعی در شرایط کنونی مقصر هستیم و اگر بتوانیم از این جنگ سالم خارج شویم، بشریت در مواجهه با خطر خود ویرانگری، باید درک کند که زمان پایان دادن به جنگ‌ها فرا رسیده است. انسان باید جنگ را پایان دهد پیش از اینکه جنگ انسان‌ها را از تاریخ حذف کند.»
از زمان حمله روسیه به اوکراین پاپ فرانسیس چندین بار از احتمال و خطر درگیری هسته‌ای سخن گفته بود. او  بار دیگر از همه سیاستمداران خواست که به این خطر فکر کنند و با نگاهی به وضعیت اوکراین درک کنند که جنگ وضعیت را برای همه بدتر می‌کند.
از زمان حمله روسیه به اوکراین رهبر کاتولیک‌های جهان چندین بار تلویحا از مسکو انتقاد کرده است.
                           ",https://www.asriran.com/003UZp
832524,۱۴۰۱/۰۱/۰۸,ورزشی,کانادا بعد از ۳۶ سال به جام جهانی فوتبال صعود کرد,کانادا برای اولین بار از سال ۱۹۸۶  در جام جهانی حضور خواهد داشت. در اولین حضور کانادا در هر سه بازی شکست خورد و موفق به زدن گل نشد.,"تیم ملی فوتبال کانادا بعد از ۳۶ سال جواز حضور در جام جهانی را به دست آورد.

به گزارش ایسنا، تیم ملی فوتبال کانادا بامداد امروز روز دوشنبه برای دومین بار به جام جهانی راه یافت و جامائیکا را ۴-۰ شکست داد و بلیت خود را به قطر رزرو کرد و به ۳۶ سال ناکامی در راه رسیدن به این رقابت‌ها پایان داد.
کانادا در حضور ۳۰ هزار تماشاگر خودی توانست با شکست دادن جامائیکا به این انتظار پایان دهد و سهمیه حضور در جام جهانی را به دست بیاورد.
کانادا برای اولین بار از سال ۱۹۸۶  در جام جهانی حضور خواهد داشت. در اولین حضور کانادا در هر سه بازی شکست خورد و موفق به زدن گل نشد.
در حالی که تنها یک دور از مسابقات مقدماتی باقی مانده است، کانادا با ۲۸ امتیاز در صدر جدول رده بندی کونکاکاف قرار دارد و شش امتیاز بیشتر از قدرت های منطقه ای ایالات متحده و مکزیک کسب کرده است.
سه تیم برتر جدول رده بندی به طور خودکاربه جام جهانی راه خواهد یافت و تیم چهارم در پلی آف بین قاره ای برای یک سهمیه دیگر به مصاف تیم برتر قاره اقیانوسیه می‌رود
                           ",https://www.asriran.com/003UZo
832523,۱۴۰۱/۰۱/۰۸,محیط زیست,بارش برف و باران در برخی نقاط کشور/ افزایش دما در نوار شمالی؛ آخر هفته,از بعد از ظهر چهارشنبه نیز در برخی نقاط استان‌های واقع در شمال غرب، بارش برف و باران و وزش باد شدید موقت پیش بینی می‌شود و در این روز در استان‌های کرمانشاه، ایلام و خوزستان احتمال خیزش گرد و خاک وجود دارد.,"رئیس مرکز ملی پیش‌بینی و مدیریت بحران مخاطرات وضع هوا با بیان اینکه طی امروز در برخی نقاط استان‌های ساحلی خزر، خراسان شمالی، شمال خراسان رضوی و ارتفاعات البرز مرکزی بارش باران و بعضا برف را شاهد خواهیم بود، در عین حال از افزایش دما در استان‌های واقع در نوار شمالی کشور طی روزهای پایانی هفته خبر داد.

صادق ضیاییان در گفت‌وگو با ایسنا، اظهار کرد: امروز در برخی نقاط استان‌های ساحلی خزر، برخی نقاط استان‌ خراسان شمالی، شمال خراسان رضوی و ارتفاعات البرز مرکزی بارش باران، وزش باد شدید موقت و در نقاط سردسیر بارش برف پیش بینی می‌شود.
وی با بیان اینکه سه‌شنبه در ارتفاعات استان‌های ساحلی خزر بارش پراکنده و خفیف پیش بینی می‌شود، درباره وضعیت جوی کشور طی دو روز آینده تصریح کرد: در دو روز آینده در استان‌های واقع در دامنه‌های جنوبی البرز مرکزی، شرق کشور و بخش‌هایی از مرکز کشور در برخی ساعات وزش باد شدید و در مناطق مستعد، گرد و خاک پیش بینی می‌شود.به گفته ضیاییان، از بعد از ظهر چهارشنبه نیز در برخی نقاط استان‌های واقع در شمال غرب، بارش برف و باران و وزش باد شدید موقت پیش بینی می‌شود و در این روز در استان‌های کرمانشاه، ایلام و خوزستان احتمال خیزش گرد و خاک وجود دارد.
رئیس مرکز ملی پیش‌بینی و مدیریت بحران مخاطرات وضع هوا همچنین گفت: روز پنجشنبه مجددا در استان‌های ساحلی خزر، اردبیل، شمال آذربایجان شرقی و جمعه در خراسان شمالی و شمال خراسان رضوی بارش پیش بینی می‌شود.
وی با بیان اینکه روزهای پایانی هفته افزایش دما در استان‌های واقع در نوار شمالی کشور رخ خواهد داد، افزود: در دو روز آینده خلیج فارس، تنگه هرمز و دریای عمان مواج و طوفانی و دریای خزر نیز در دوشنبه مواج است.
رئیس مرکز ملی پیش‌بینی و مدیریت بحران مخاطرات وضع هوا درباره وضعیت جوی تهران طی دو روز آینده اظهار کرد: آسمان تهران فردا (۹ فروردین ‌ماه) صاف و گاهی همراه با وزش باد با حداقل دمای ۶ و حداکثر دمای ۱۶ درجه سانتیگراد و چهارشنبه ( ۱۰ فروردین ماه) قسمتی ابری، گاهی وزش باد و در شب به تدریج ابری با حداقل دمای ۷ و حداکثر دمای ۲۰ درجه سانتیگراد پیش‌بینی می‌شود.
ضیاییان در پایان گفت: طی امروز و فردا (۸ و ۹ فروردین ماه) بندرعباس با دمای ۳۱ و ۳۲ درجه سانتیگراد گرم‌ترین و شهر کرد با دمای ۱۰- و ۸- درجه سانتیگراد، سردترین، مراکز استان‌ کشور هستند.
                           ",https://www.asriran.com/003UZn
832522,۱۴۰۱/۰۱/۰۸,فرهنگی/هنری,سیلی ویل اسمیت به صورت مجری مراسم اسکار (فیلم),ویل اسمیت که در مراسم اسکار، جایزه بهترین بازیگر نقش اول مرد را دریافت کرد، در واکنش به تمسخر مدل موی همسرش توسط مجری برنامه به سمت وی رفت و به صورت او سیلی زد.,کد ویدیو  دانلود    فیلم اصلی                                     ,https://www.asriran.com/003UZm
832521,۱۴۰۱/۰۱/۰۸,سیاست خارجی,اتحادیه اروپا: دستیابی به توافق هسته ای، بسیار نزدیک است/ در مورد ۹۵ درصد موضوعات توافق شده,دولت دونالد ترامپ رئیس جمهور وقت آمریکا با خروج از توافق هسته‌ای ایران موسوم به برجام مرتکب اشتباه شد.,"مسئول سیاست خارجی اتحادیه اروپا از نزدیک بودن به حصول توافق در مذاکرات وین برای لغو تحریم‌های ایران خبر داد.

به گزارش ایسنا به نقل از اسپوتنیک، جوزپ بورل گفت: ما به دستیابی به توافق با ایران نزدیک شده‌ایم و پیرامون ۹۵ درصد از موضوعات به توافق رسیدیم.
وی در گفت‌وگو با اسکای نیوز افزود: توافق هسته‌ای با ایران تمام مشکلات منطقه را حل نخواهد کرد و نخستین گام است.
بورل همچنین گفت که دولت دونالد ترامپ رئیس جمهور وقت آمریکا با خروج از توافق هسته‌ای ایران موسوم به برجام مرتکب اشتباه شد.
                           ",https://www.asriran.com/003UZl
832520,۱۴۰۱/۰۱/۰۸,حوادث,گم شدن ۱۲ کوهنورد در ارتفاعات آبعلی/ جست‌وجو ادامه دارد,این تیم ۱۲ نفره در ارتفاعات آبعلی در مرز دو استان تهران و مازندران از مسیر اصلی که قله گل زرد پلور بوده خارج شده و با توجه به تاریکی هوا در ارتفاعات گرفتار شده‌اند.,"مدیر عامل جمعیت هلال احمر استان تهران با بیان این که ۱۲ نفر در ارتفاعات آبعلی مفقود شدند، گفت: عملیات جست‌وجو و نجات با همکاری عوامل هلال احمر شهرستان دماوند ادامه دارد.
شاهین فتحی مدیر عامل جمعیت هلال احمر استان تهران در گفت‌وگو با فارس اظهار کرد: طی تماسی که در ساعت ۲۱ با مرکز مدیریت کنترل و هماهنگی هلال احمر استان تهران از طریق استان مازندران گرفته شد متوجه شدیم ۱۲ کوهنورد مفقود شده‌اند.
وی گفت: این تیم ۱۲ نفره در ارتفاعات آبعلی در مرز دو استان تهران و مازندران از مسیر اصلی که قله گل زرد پلور بوده خارج شده و با توجه به تاریکی هوا در ارتفاعات گرفتار شده‌اند.
مدیر عامل جمعیت هلال احمر استان تهران افزود: یکی از این افراد به علت سقوط دچار مصدومیت شده است، که ابتدا تیم امداد استان مازندران از ساعت ۱۵ وارد عمل شده ولی به علت عدم موفقیت در پیدا کردن آنها، تیم امداد استان تهران از شهرستان دماوند به سمت کوهنوردان که در محدوده امامزاده حمزه هستند اعزام می‌شود.
فتحی گفت: در حال حاضر تیم اعزامی از هلال احمر دماوند با همکاری ستاد مدیریت بحران شهرستان دماوند، محیط زیست و دستگاه‌های مربوطه از منطقه دشت لار ورود کرده و عملیات جستجو و نجات جهت پیدا کردن مصدوم و همنوردان وی ادامه دارد و امیدواریم این ۱۲ نفر با تلاش تمامی دست اندرکاران، به سلامت به نقطه امن برسند.                           ",https://www.asriran.com/003UZk
832517,۱۴۰۱/۰۱/۰۸,اجتماعی ,خواستگاری جالب در برنامه عصر جدید (فیلم),بخش کامل مراسم خواستگاری در برنامه عصر جدید همراه با شوخی های احسان علیخانی,کد ویدیو  دانلود    فیلم اصلی                                     ,https://www.asriran.com/003UZh
832279,۱۴۰۱/۰۱/۰۸,عمومی,عکس های برنده: وقت استراحت,,عصر ایران - وقت استراحت، عنوان عکس برنده مسابقه عکاسی 2017 - 2016 نیکون است. کنتراست قوی و بازی نور در آن به زیبایی مشهود است. این عکس را تیان یوآن یوآن از چین گرفته است.                           ,https://www.asriran.com/003UVr
832515,۱۴۰۱/۰۱/۰۸,عمومی,تست دقت: چه چیزی در این تصویر اشتباه است؟,,"آدم دقیقی هستید؟ به این تصویر نگاه کنید؛ کجای کار می لنگد و چه چیزی در این تصویر فرضی از شهر تهران اشتباه است؟پاسخ زیر همین صفحه است ولی قبل از دیدن آن، حدود یک دقیقه روی تصویر تمرکز کنید.
.
.
.
.
.
.
.
.
.
.
.
.
.
.
.
.
.راهنمایی: ساعت و خورشید....
.
.
.
.
.
.
.
.
.
.
.
.
.
.
.
.
.
.
.
.پاسخ:ساعت 2 است و در این ساعت، خورشید نه طلوع می کند و نه غروبخورشید تصویر ما، در حال طلوع یا غروب است.
( گفتیم که این یک تصویر فرضی از تهران است )
جواب را پیدا کردید؟حالا این معما را ببینید:
تست سرعت عملکرد چشم: کدومشون آدم نیست؟ (تصویر)                           ",https://www.asriran.com/003UZf
832516,۱۴۰۱/۰۱/۰۸,ورزشی,وعده حقوق ماهانه و مسکن برای دختران هندبالیست ملایر,مدیرکل ورزش و جوانان استان همدان از در نظر گرفتن جوایز خوب و ارزنده‌ برای این قهرمانان خبر داد و افزود: مسکن آنها با پیگیری اداره کل ورزش و جوانان استان و شهرستان ملایر در دست اقدام است و ماهیانه یک میلیون تومان به عنوان کمک هزینه تا آمادگی برای مسابقات آسیایی و جهانی به این ورزشکاران پرداخت می‌شود.,"مدیرکل ورزش و جوانان استان همدان از پیگیری اختصاص مسکن و حقوق ماهیانه به دختران هندبالیست ملایری عضو تیم ملی به مناسبت قهرمانی آسیا خبرداد.
حمید سیفی شامگاه یکشنبه ۷ فروردین ماه در آئین استقبال از دختران هندبالیست ملایری در مجموعه بام ملایر کسب این عنوان قهرمانی توسط دختران ملایری را شروع خوبی در سال جدید دانست و افزود: این موفقیت را به فال نیک می‌گیریم.
وی با اشاره به اینکه کمک یک تیم منسجم سبب رقم خوردن چنین اتفاق خوبی بود، تاکید کرد: دختران ورزشکار ما ثابت کردند که می‌توانند به مدال‌های آسیایی، جهانی و المپیک دست پیدا کنند.
مدیرکل ورزش و جوانان استان همدان از در نظر گرفتن جوایز خوب و ارزنده‌ برای این قهرمانان خبر داد و افزود: مسکن آنها با پیگیری اداره کل ورزش و جوانان استان و شهرستان ملایر در دست اقدام است و ماهیانه یک میلیون تومان به عنوان کمک هزینه تا آمادگی برای مسابقات آسیایی و جهانی به این ورزشکاران پرداخت می‌شود.
وی با بیان اینکه برای نخستین بار در طول تاریخ هندبال است که دختران ایرانی عنوان قهرمانی آسیا و جواز حضور در مسابقات جهانی را کسب کردند، گفت: تلاش مربیان، سرپرستان، مجموعه ورزش استان و شهرستان، استاندار همدان، فرماندار ملایر و دیگر مسئولان و خانواده این ورزشکاران قابل تقدیر است.
سیفی ضمن تقدیر از زحمات و تلاش‌های شبانه‌روزی مژگان ملکی مربی تیم هندبال، خاطرنشان کرد: این مربی جوان از خود گذشت تا چنین اتفاق نادری در ورزش هندبال دختران ایران رخ داد و امیدواریم تیم ملی هندبال بتواند در جهان نیز بدرخشد.
معاون استاندار همدان و فرماندار ویژه ملایر نیز گفت: قهرمانان هندبالیست ملایری با کسب عنوان قهرمانی مسابقات آسیا و سهمیه جهانی ، پرچم پرافتخار ایران اسلامی را در آسیا به اهتزاز درآوردند.
سلمان اسماعیلی ضمن تبریک این موفقیت بزرگ به جامعه ورزش استان و شهرستان، مجموعه استان و شهرستان، خانواده این قهرمانان ورزشی و همه کسانی که از این دختران شجاع و با غیرت حمایت کردند را در کسب این موفقیت بزرگ و ارزنده سهیم دانست.
وی با اشاره به اینکه قهرمانان هندبالیست با کسب این عنوان دل ملت ایران به ویژه ملایری‌ها را شاد کردند، از مربی خستگی‌ناپذیر و سخت کوش هندبال ملایر قدردانی کرد و گفت: ملایر استعدادهای فراوانی در زمینه ورزش دارد و از گذشته شاهد درخشش ورزشکاران در میادین مختلف ورزشی در عرصه استانی، ملی و فراملی بودیم.
اسماعیلی با بیان اینکه ملایر تنها شهری است که دارای هنرستان دخترانه تربیت بدنی است، اظهار کرد: این مجموعه آموزشی نقش بسزایی در تربیت قهرمانان ورزشی در صحنه‌های استانی، شهرستانی، ملی و بین‌المللی دارد و وجود این هنرستان نشان دهنده ظرفیت ویژه ملایر در حوزه ورزش است.
فرماندار ویژه ملایر ادامه داد: دولت سیزدهم نقش بسزایی در حمایت از ورزشکاران تعریف کرده و این حمایت‌ها ادامه‌دار خواهد بود.
مربی هندبال ملایر نیز اظهار کرد: شهرستان ملایر به نمایندگی استان همدان در رده سنی جوانان ۲ نماینده از مجموع ۱۶ نفره تیم ملی هندبال کشور سهمیه داشت که موفق به کسب نایب قهرمانی آسیا و کسب سهمیه حضور در مسابقات جام جهانی جوانان شدند.
مژگان ملکی با بیان اینکه این مسابقات تابستان امسال در کشور اسلونی برگزار می‌شود، افزود: الناز یارمحمدتوسکی و مائده شهبازی عضو تیم ملی جوانان هندبال کشور هستند که توانستند بازی خوبی در این مسابقات ارائه دهند.
ملکی به کسب عنوان قهرمانی تیم ملی نوجوانان هندبال دختران کشور در مسابقات آسیایی و کسب جواز حضور در مسابقات جهانی اشاره و بیان کرد: در این رده سنی نیز شهرستان ملایر سه بازیکن الناز یارمحمدتوسکی، صبا زنگنه و بهاره زنگنه داشت که با غیرت و تعصب توانستند امتیازات خوبی کسب کنند.
وی تصریح کرد: الناز یارمحمدتوسکی که به عنوان دروازه‌بان در ۲ تیم جوانان و نوجوانان تیم ملی هندبال کشور حضور دارد، در هر دو رده با بازی خوب و اثرگذار خود، نقش بسیار مهمی در کسب امتیاز داشت.
ملکی خواستار حمایت و پشتیبانی از قهرمانان هندبالیست ملایری و تحقق وعده‌های مسئولان برای حضور پرقدرت آنها در مسابقات جهانی شد و گفت: این ورزشکاران، دانش‌آموزان مستعد و توانمندی هستند که باید حمایت شوند تا روز به روز به تعداد آنها اضافه شود.
دروازه‌بان تیم ملی هندبال دختران کشور نیز گفت: با بازی‌های خوبی که ارائه کردیم، موفق شدیم سهمیه جهانی را کسب کنیم و با افتخار به وطن برگردیم.
الناز یارمحمدتوسکی مطرح کرد: از عملکرد خود در این ۲ تیم راضی هستم و به خوبی خودم را نشان دادم و به عنوان بازیک برتر انتخاب شدم.
یارمحمد توسکی افزود: با همین همدلی، همت و روحیه جنگنده در مسابقات جهانی ظاهر خواهیم شد تا بتوانیم بهترین نتیجه را کسب کنیم.
صبا زنگنه دیگر بازیکن تیم ملی نوجوانان هندبال ایران نیز گفت: برای نخستین بار است که مقام قهرمانی آسیا را کسب کردیم و موفق شدیم ۲ تیم بزرگ آسیا ازبکستان و قزاقستان را از پیش رو برداریم و سهمیه جهانی را کسب کنیم.
بهاره زنگنه دیگر بازیکن تیم ملی نوجوانان هندبال کشور نیز ابراز امیدواری کرد: با تلاش و پشتکار بتوانیم در مسابقات جهانی خوش بدرخشیم.
 
                            ",https://www.asriran.com/003UZg
832508,۱۴۰۱/۰۱/۰۸,اقتصادی,گرند کرتا؛ شاسی بلند معمولی از هیوندای! (+عکس),برای پیشرانه از تپنده 2 لیتری 4 سیلندر با 156 اسب بخار خروجی و گشتاور 191 نیوتن متر استفاده شده است. نمونه توربودیزل همین پیشرانه با 113 اسب بخار خروجی و گشتاور 250 نیوتن متر نیز قابل سفارش خواهد بود.,"عصر ایران- مدتی قبل به معرفی نسل دوم هیوندای کرتا پرداختیم که جزئیات کامل این هیوندای مونتاژی در چین و هند اینجا در دسترس قرار دارد. اکنون تصاویر مربوط به تریم گرند این خودرو منتشر شده که در واقع نسخه 3 ردیف صندلی این کراس اوور محسوب می شود.
تغییرات خاصی در نمای ظاهری مشاهده نمی شود و دقیقا با همان کرتا 2020 روبرو هستیم که مجموعا می توان آنرا در رابطه با طراحی ظاهری یک خودروی معمولی و مناسب دانست. البته ""معمولی"" کلمه ای است که در نقدهای خودرویی برای این محصول استفاده زیادی داشته است.
برای پیشرانه از تپنده 2 لیتری 4 سیلندر با 156 اسب بخار خروجی و گشتاور 191 نیوتن متر استفاده شده است. نمونه توربودیزل همین پیشرانه با 113 اسب بخار خروجی و گشتاور 250 نیوتن متر نیز قابل سفارش خواهد بود.
در بخش جعبه دنده از نمونه 6 سرعته دستی به عنوان آپشن استاندارد و همچنین نمونه 6 سرعته اتوماتیک با پرداخت هزینه بیشتر استفاده شده است.
هیوندای گرند کرتا در 2 تریم Executive  و  Elite ارائه می شود. از امکانات حاضر در تریم Executive  می توان به شارژر بی سیم، نمایشگر 8 اینچی تنظیمات سیستم سرگرمی، دوربین عقب، پشتیبانی از اپل کارپلی و اندروید اوتو، رینگ 17 اینچی آلومینیومی و هدلایت ال ایی دیی اشاره کرد.
در تریم Elite از رینگ های 18 اینچی استفاده شده و امکانات دیگر آن نیز شامل: استارت دکمه ای، سانروف پانورامیک، سنسور پارک، نمایشگر 10.2 اینچی اطلاعات کیلومتر، صندلی راننده با تنظیمات برقی و ... می شود.
براساس اطلاعات موجود، تولید گرند کرتا در آفریقای جنوبی انجام خواهد شد و این محصول وارد بازار آمریکا نخواهد شد که البته با حضور انبوهی از شاسی بلندهای زیبا و پرقدرت کاملا طبیعی به نظر می رسد که این کرتا با مشخصات نه چندان دلچسب بویژه در بخش پیشرانه شانسی در آمریکا نخواهد داشت.
                                                                                  
                            ",https://www.asriran.com/003UZY
832514,۱۴۰۱/۰۱/۰۷,بین الملل,ترکیه: سرمایه‌داران روس می‌توانند  به تجارت  در ترکیه ادامه دهند,در پی حمله روسیه به اوکراین، رومن آبراموویچ و هفت اولیگارش روس دیگر دربریتانیا با تحریم‌ و مسدود شدن اموالشان رو به رو شدند.,"مولود چاووش اوغلو، وزیر خارجهٔ ترکیه در کنفرانس دوحه قطر گفت که سرمایه‌داران و الیگارش‌های روسیه می‌توانند ""با احترام به قوانین بین‌المللی به تجارت خود در ترکیه ادامه دهند.""
به گزارش بی بی سی، از چند روز پیش دو ابرکشتی تفریحی رومن آبراموویچ، میلیاردر روس و مالک باشگاه چلسی، در بندر مارماریس ترکیه پهلو گرفته است.
در پی حمله روسیه به اوکراین، رومن آبراموویچ و هفت اولیگارش روس دیگر دربریتانیا با تحریم‌ و مسدود شدن اموالشان رو به رو شدند.
ترکیه که عضو ناتو است با روسیه و اوکراین روابط نزدیکی دارد.
ترکیه از ابتدا به شدت از حمله روسیه به اوکراین انتقاد کرده است اما با تحریم‌های اعمال شده توسط متحدانش در پیمان ناتو اساسا مخالف است.
 چاووش اوغلو در پاسخ به سوالی در کنفرانس دوحه گفت: ""اگر الیگارش‌های روسیه، یا هر شهرند دیگر روس بخواهد از ترکیه دیدن کند، مطمئنا می‌توانند.""                           ",https://www.asriran.com/003UZe
832513,۱۴۰۱/۰۱/۰۷,اجتماعی ,نجات ۲۹ اعدامی در ۳ سال در خراسان شمالی,وی رفع مسالمت آمیز اختلافات، فصل خصومت ها از طریق مذاکرات اصلاحی و گسترش فرهنگ صلح و سازش بین طرفین دعوا را از مهم‌ترین اولویت ها و سیاست‌های قوه قضاییه در سال۱۴۰۱ برشمرد.,"رئیس کل دادگستری استان خراسان شمالی از رهایی ۲۹ محکوم علیه مرتکب قتل عمدی از اجرای مجازات قصاص نفس طی ۳ سال گذشته و برقراری موجبات حصول سازش قطعی در ۱۶ فقره پرونده مشابه در استان خبر داد.
به گزارش ایسنا از روابط عمومی دادگستری کل استان، حجت الاسلام والمسلمین رضا براتی زاده ضمن اعلام این خبر از تلاش های صورت گرفته از سوی مدیران و مسئولان قضایی، اعضا و کارکنان شورای حل اختلاف و ستاد استانی صبر و همچنین از زحمات قابل توجه جامعه علما از جمله ائمه جمعه و جماعات، معمرین و ریش سفیدان بومی و عوامل محلی تقدیر کرد.
وی با قدردانی ویژه از روحیه فداکاری و از خودگذشتگی اولیای دم در راستای حصول این موفقیت بزرگ، به جایگاه ممتاز کشوری خراسان شمالی در حوزه صلح و سازش نیز اشاره و این ظرفیت بسیار ارزشمند را قابل تحسین و نقشه راه آینده برای تداوم این توفیقات توصیف کرد.
رئیس کل دادگستری خراسان شمالی اظهار کرد: «مصالحه» از دیدگاه خداوند تبارک و تعالی در قرآن مجید و بعلاوه از نظر شرع مقدس اسلام، بسیار سفارش و توصیه شده و بنابراین ارزش و اعتبار بسیار بالایی در بین افکار عمومی نیز دارد لذا شوراهای حل اختلاف استان نیز با اتکا به چنین رویکردی ثابت کردند از پشتکار قوی و اراده ای مصمم در مسیر اعتلای فرهنگ عفو و بخشودگی بین مردم بهره مند هستند و می توانند در چنین بستر متعالی و متناسب، زمینه های اشاعه قابلیت های صلح و سازش در جامعه را نهادینه سازند و به همین اعتبار است که خالصانه و صادقانه  در مسیر اصلاح ذات البین  گام  بر می دارند.
وی رفع مسالمت آمیز اختلافات، فصل خصومت ها از طریق مذاکرات اصلاحی و گسترش فرهنگ صلح و سازش بین طرفین دعوا را از مهم‌ترین اولویت ها و سیاست‌های قوه قضاییه در سال۱۴۰۱ برشمرد و در ادامه با اشاره به برقراری  موجبات حصول سازش در ۱۶ فقره پرونده دیگر قتل عمدی در استان، خاطرنشان کرد: در این ۱۶ فقره پرونده، ماحصل تلاش های اصلاحی به گونه ای بوده که بخش اعظمی از مجاهدت ها ثمربخش بوده و خوش‌بختانه با این پشتوانه و انگیزه قوی، اولیای دم راضی شدند در صورت تحقق برخی شرایط از اجرای مجازات قصاص نفس صرف نظر کنند و با این وصف به نظر می رسد دیگر آن دشواری های قبلی وجود ندارد و می توان به پیشبرد بهتر روند امور  امیدوارتر بود.
مقام عالی قضایی استان ابراز امیدواری کرد: در سال جدید با به ثمر نشستن نتایج تلاش‌های انجام شده، شاهد حصول سازش قطعی در این پرونده ها و نیز رشد قابل توجه و بیش از پیش میزان سازش به ویژه در تمامی پرونده های دارای قابلیت مصالحه در استان باشیم.
رئیس کل دادگستری خراسان شمالی در پایان به ابلاغ دستورالعمل میانجی‌گری و صلح و سازش توسط رئیس قوه قضائیه نیز اشاره و بیان کرد: همه بخش ها در قوه قضاییه مصمم هستند از تمامی قابلیت ها و ظرفیت های موجود برای تسهیل و تسریع در روند صلح و سازش استفاده کنند و به ضرس قاطع می‌توان اذعان داشت با این عزم جدی، دسترسی به اهداف و برنامه های پیش بینی شده در حوزه صلح و سازش و گسترش فرهنگ مصالحه در جامعه دور از دسترس نخواهد بود.
 
                            ",https://www.asriran.com/003UZd
832511,۱۴۰۱/۰۱/۰۷,اجتماعی ,پاسخ شورای شهر کرج به مطلب عصر ایران: ما دخالت نداشتیم,در پی اشاره به ابطال یک مصوبۀ شورای شهر قبلی کرج، در مقاله ای با عنوان «قانون نسخ تغییر ساعت؛ شاهدی دیگر بر نظریۀ جامعۀ کلنگی» - رییس شورای اسلامی شهر کرج توضیحی برای عصر ایران» فرستاده است.,"در پی اشاره به ابطال یک مصوبۀ شورای شهر قبلی کرج، در مقاله‌ای با عنوان «قانون نسخ تغییر ساعت؛ شاهدی دیگر بر نظریۀ جامعۀ کلنگی» - رییس شورای اسلامی شهر کرج توضیحی برای «عصر ایران» فرستاده است.   متن کامل نامه آن از این قرار است:  «‌احتراماً مطلبی در تاریخ 25 اسفند 1400 در سایت خبری عصر ایران با عنوان "" نسخ قانون تغیر ساعت؛ شاهدی دیگر بر نظریۀ جامعۀ کلنگی"" به قلم آقای مهرداد خدیر درج گردیده است که در بخشی از آن ادعا شده شورای اسلامی شهر کرج در دورۀ ششم (دورۀ فعلی) مصوبۀ شورای دورۀ قبلی (پنجم) دایر براستخدام برخی افراد را ابطال کرده است و نویسنده مبتنی بر این مدعای غلط مواردی را بیان نموده است.  روابط عمومی شورای اسلامی شهر کرج ضمن تکذیب این ادعا بیان می‌دارد که شورای اسلامی شهر کرج در دورۀ پنجم طی مصوبه‌ای 26 نفر را به عنوان نیروی دفتری خود در پایان سال 1396 به کارگیری نموده بودند ( هر عضو شورای شهر دو نفر و لذا 13 عضو مجموعاً 26 نفر).   متعاقب آن ادارۀ کل بازرسی استان البرز در سال 1398 دادخواستی را به دلیل مغایرت قانونی آن اقدام شورای پنجم در دیوان عدالت اداری مطرح نمود و نهایتاً در سال 1400 دادنامۀ ابطال مصوبۀ شورای شهر کرج در خصوص به کار گیری 26 نفر صادر گردید.   لذا اعلام می دارد شورای اسلامی شهر کرج هیچ گونه دخالتی در ابطال مصوبۀ شورای قبلی نداشته است. ‌ مطابق قانون مادۀ 23 قانون مطبوعات، موضوع جهت درج و انتشار در سایت عصر ایران اعلام می گردد. جواد چپردار، رییس شورای اسلامی شهر کرج»

عصر ایران: در آن مقاله نمونه های متعددی ذکر شده بود تا مؤید این گزاره باشد که پاره‌ای تصمیمات در یک دوره اتخاذ و در دوره‌ای دیگر لغو می‌شود. در پاسخ محترمانۀ رییس شورای شهر کرج هم اگرچه انتساب ابطال به نهاد متبوع تکذیب شده ولی اصل موضوع که ابطال مصوبه است انکار نشده است.
                           ",https://www.asriran.com/003UZb
832512,۱۴۰۱/۰۱/۰۷,بین الملل,فرار 3 میلیون و 821 هزار نفر از اوکراین,بیش از نیمی از این افراد به لهستان پناه برده‌اند. این کشور در حال حاضر میزبان 2 میلیون و 267 هزار و 103 پناهجوی اوکراینی است.,"سازمان ملل اعلام کرد که از 24 فوریه تا 20 مارس امسال 3 میلیون و 821 هزار و 49 نفر از اوکراین به کشورهای همسایه پناه برده‌اند.
به گزارش خبرگزاری آناتولی، کمیساریای عالی سازمان ملل متحد برای پناهندگان با انتشار بیانیه‌ای اعلام کرد که طی بازه زمانی 24 فوریه تا 26 مارس 3 میلیون و 821 هزار و 49 نفر از اوکراین به کشورهای همسایه پناه برده‌اند.
براساس این بیانیه، بیش از نیمی از این افراد به لهستان پناه برده‌اند. این کشور در حال حاضر میزبان 2 میلیون و 267 هزار و 103 پناهجوی اوکراینی است.
همچنین طی بازه زمانی مذکور 586 هزار و 942 شهروند اوکراینی به رومانی، 381 هزار و 395 نفر به مولداوی، 349 هزار و 107 نفر به مجارستان و 272 هزار و 12 نفر دیگر به اسلوواکی پناه برده‌اند.
از طرف دیگر، طی روزهای 21 تا 23 فوریه از مناطق دونتسک و لوهانسک در اوکراین 50 هزار نفر به روسیه رفته‌اند.
صدها نفر از پناهجویان اوکراینی پس از عبور به کشورهای همسایه به سمت کشورهای اروپایی سفر می‌کنند.
کمیساریای عالی حقوق‌بشر سازمان ملل متحد نیز طی بیانیه‌ای اعلام کرد که در روزهای 24 فوریه تا 26 مارس در اوکراین دست‌کم 1119 غیرنظامی کشته و 1790 تن دیگر زخمی شده‌اند.
سازمان بین‌المللی مهاجرت نیز گزارش کرد که 6.5 میلیون غیرنظامی در اوکراین در حالت آوارگی به سر می‌برند.
بنابراین شمار افرادی که وادار به ترک خانه‌های خود شدند، به همراه شهروندانی که به کشورهای همسایه پناه برده‌اند، به 10 میلیون نفر رسید.
این سازمان هشدار داد که شمار قربانیان و مجروحان غیرنظامی ممکن است بسیار بالاتر از آنچه اعلام شده، باشد.                           ",https://www.asriran.com/003UZc
832510,۱۴۰۱/۰۱/۰۷,اقتصادی,خبر سخنگوی دولت درباره تکمیل خودروهای ناقص,اقدامات صورت گرفته در این ۲۰۰ روز به خوبی نشان می‌دهد فرمان ⁧ #تحول_در_خودروسازی⁩ با مدیریت جهادی کاملا شدنی است.,"سخنگوی دولت توییت کرد:
 از حدود ۱۷۰ هزار دستگاه خودروی ناقص و دپو شده در پارکینگ خودروسازان در آغاز دولت جدید، تا امروز بیش از ۸۰ هزار دستگاه تکمیل و تحویل شده است.
‏اقدامات صورت گرفته در این ۲۰۰ روز به خوبی نشان می‌دهد فرمان ⁧ #تحول_در_خودروسازی⁩ با مدیریت جهادی کاملا شدنی است.                           ",https://www.asriran.com/003UZa
832509,۱۴۰۱/۰۱/۰۷,ورزشی,بلیت فروشی دیدار ایران و لبنان از دوشنبه,تیم های ملی ایران و لبنان در آخرین دیدار از مرحله نهایی انتخابی جام جهانی روز سه شنبه در مشهد به مصاف هم می روند. این دیدار با حضور تماشاگران برگزار خواهد شد.,"بلیت فروشی دیدار ایران و لبنان از فردا به صورت اینترنتی آغاز می شود و حدود ۹۰۰۰ نفر می توانند از این بازی دیدن کنند.
به گزارش ایسنا، تیم های ملی ایران و لبنان در آخرین دیدار از مرحله نهایی انتخابی جام جهانی روز سه شنبه در مشهد به مصاف هم می روند. این دیدار با حضور تماشاگران برگزار خواهد شد.
سخنگوی فدراسیون فوتبال می گوید تماشاگران می توانند بلیت های این دیدار را از فردا (دوشنبه ۸ فروردین) و از طریق سامانه Football.ticket.ir تهیه کنند. طبق مصوبه ستاد مقابله با کرونا، یک سوم از ظرفیت ورزشگاه ۲۷ هزار نفر امام رضا (ع) در اختیار تماشاگران خواهد بود.
با این حال، احسان اصولی یک هشدار به ساکنان مشهدی و زائران و مسافران حاضر در این شهر داد و افزود: مردم عزیز در این ایام از سراسر کشور در مشهد حضور دارند و طبق برآورد فرمانداری مشهد، حدود پنج میلیون جمعیت زائر اکنون در مشهد هستند. پذیرش هواداران در ورزشگاه فقط از طریق فروش بلیت الکترونیک انجام خواهد شد و هیچ راه دیگری برای ورود به ورزشگاه امام رضا(ع) نیست.
وی افزود: برای حضور تماشاگران هم یک سوم ظرفیت ورزشگاه با نظر ستاد ملی مقابله با کرونا مصوب شده است. خواهش می‌کنم همشهریان من در مشهد و هموطنان‌مان بدون در اختیار داشتن بلیت به پشت ورزشگاه نیایند. اگر توانستند از این سامانه بلیت بخرند در غیر این صورت با ماندن در منزل بازی را تماشا کنند تا ازدحام پشت در ورزشگاه ایجاد نشود.
اصولی درمورد زمان باز شدن درهای ورزشگاه تاکید کرد: بازی ساعت ۱۶ آغاز می شود و طبق جلسه ای که امروز در استانداری داشتیم از دو ساعت قبل از آن هم پلیس برای پذیرش هواداران آماده است.                           ",https://www.asriran.com/003UZZ
832507,۱۴۰۱/۰۱/۰۷,بین الملل,دیدار وزیر خارجه آمریکا با محمود عباس در رام‌الله,دو طرف در این دیدار در مورد آخرین تحولات منطقه و فلسطین و تجاوزات اشغالگران اسرائیلی در اراضی اشغالی نیز گفت وگو کردند.,"آنتونی بلینکن وزیرخارجه آمریکا که به فلسطین اشغالی سفر کرده است، شامگاه امروز (یکشنبه) با محمود عباس رئیس تشکیلات خودگردان در رام‌الله دیدار کرد.
به گزارش ایرنا به نقل از مرکز اطلاع رسانی فلسطین، محمود عباس در این دیدار بر ضرورت وجود یک راه حل سیاسی که به پایان اشغالگری در سرزمین فلسطین و حل تمامی مسائل اختلافی همچون مسئله آوارگان و آزادی اسرای فلسطینی بینجامد، تاکید کرد.
ابومازن ضمن تاکید بر پایبندی طرف فلسطینی به قوانین بین‌المللی و توافقنامه‌های امضا شده، تحقق راه حل تشکیل دو کشور و توقف شهرک‌سازی رژیم صهیونیستی را امری ضروری خواند.
دو طرف در این دیدار در مورد آخرین تحولات منطقه و فلسطین و تجاوزات اشغالگران اسرائیلی در اراضی اشغالی نیز گفت وگو کردند.
بلینکن پیش از این با نخست وزیر و وزیران امورخارجه و جنگ رژیم صهیونیستی هم دیدار کرد.                           ",https://www.asriran.com/003UZX
832506,۱۴۰۱/۰۱/۰۷,بین الملل,فرانسه: بسیار تاسف آمیز خواهد بود که برخی نکات بسیار ساده مانع از رسیدن به توافق هسته‌ای شود,چه بسا توافق هسته‌ای جدید تمامی موضوعات منطقه‌ای با ایران را حل نکند اما به ثبات اوضاع کمک خواهد کرد.,"وزیر امور خارجه فرانسه روز یکشنبه در سخنانی گفت با وجود خروج آمریکا از توافق هسته‌ای با ایران، اما اروپایی‌ها این توافق را حفظ کردند.
به گزارش فارس، «ژان ایو لودریان» وزیر امور خارجه فرانسه روز یکشنبه با اشاره به بحران اوکراین گفت که ما در برابر چالش‌های بزرگ از جمله چالش امنیت غذایی بوده و نیازمند اقدام گروهی هستیم.
وی که با شبکه الجزیره مصاحبه می‌کرد، افزود: «باید اوضاع اسف باری که اوکراین با آن مواجه است به سرعت پایان یافته و به آتش بس دست پیدا کنیم».
وزیر خارجه فرانسه اضافه کرد: «تلاش خواهیم کرد که کانال‌های ارتباطی با رئیس جمهور روسیه را حفظ کنیم تا بتوانیم به آتش‌بس دست پیدا کنیم».
لودریان گفت: «فرانسه نقش خود را ایفا خواهد کرد و از طریق روابط با روسیه برای توقف اقدامات خصمانه تلاش می‌کند».
وی تاکید کرد: «پیش از رفتن به مذاکرات واقعی باید آتش‌بس حاصل شود و مذاکرات واقعی تحت بمباران حاصل نمی‌شود».
وزیر خارجه فرانسه گفت: «ناتو به جنگ روسیه نخواهد رفت و نقش این ائتلاف دفاعی بوده و هدف آن حمایت از اعضای خود است».
لودریان اضافه کرد: «به روسیه گفته‌ایم که آماده بحث درباره تضمین‌های امنیتی این کشور هستیم».
وی گفت: «چیزی که پوتین در آن موفق شد، متحد کردن اروپا و تاکید بر توجه به منافعش است و منافع دفاعی اروپا، تضمین کننده استقلال ما خواهد بود».
وزیر امور خارجه فرانسه در ادامه مصاحبه خود به مذاکرات وین درباره رفع تحریم‌ها علیه ایران اشاره کرد و گفت: «بسیار تاسف آمیز خواهد بود که برخی نکات بسیار ساده مانع از رسیدن به توافق هسته‌ای جدید با ایران شود».
وی اضافه کرد: «چه بسا توافق هسته‌ای جدید تمامی موضوعات منطقه‌ای با ایران را حل نکند اما به ثبات اوضاع کمک خواهد کرد».
لودریان در ادامه گفت: «اروپایی‌ها با وجود خروج آمریکا از برجام، توافق هسته‌ای را حفظ کردند».                           ",https://www.asriran.com/003UZW
832505,۱۴۰۱/۰۱/۰۷,اجتماعی ,رئیس سازمان غذا و دارو: حذف ارز دارو نداریم/ ارز ترجیحی به بیمه‌ها منتقل می‌شود,امسال مجلس ۳ میلیارد دلار به صورت ارز یا معادل آن برای حوزه دارو و تجهیزات پزشکی تصویب کرده است که دولت اختیار دارد با سازوکار مناسب این یارانه را به دست مصرف کننده برساند.,"رئیس سازمان غذا و دارو کشور گفت: در سال ۱۴۰۱ با انتقال منابع ارز ترجیحی به بیمه‌ها، ارز دارو مستقیما به دست بیماران می‌رسد و این سازوکار باعث از بین رفتن کمبودهای دارویی خواهد شد.
به گزارش صدا و سیما؛ بهرام دارائی افزود: امسال مجلس ۳ میلیارد دلار به صورت ارز یا معادل آن برای حوزه دارو و تجهیزات پزشکی تصویب کرده است که دولت اختیار دارد با سازوکار مناسب این یارانه را به دست مصرف کننده برساند.
دارائی گفت: سال گذشته مجلس سقف ۲ میلیارد دلار ارز ترجیحی را برای حوزه دارو و تجهیزات در نظر گرفته بود که تا پیش از شهریور این ارز به پایان رسید. پس از آن و با نظر رئیس جمهور مبلغ ۷۰۰ میلیون دلار دیگر برای جلوگیری از کمبود برای دارو از سوی دولت تخصیص داده شد. این ارقام به جز ۱.۷ میلیارد دلاری است که سال گذشته برای واردات واکسن کرونا، و واردات تجهیزات و ملزومات تولید واکسن کرونا از سوی دولت ارز ترجیحی اختصاص داده شد.
رئیس سازمان غذا و دارو و معاون وزیر بهداشت با اشاره به کمبودهایی که بر اثر تخصیص ارز ترجیحی در زنجیره دارویی ایجاد می‌شده است، گفت‌: در سال ۱۴۰۱ با انتقال منابع ارز ترجیحی به بیمه‌ها، ارز دارو مستقیما به دست بیماران می‌رسد و این سازوکار باعث از بین رفتن کمبودهای دارویی خواهد شد. البته دولت همچنان این اختیار را دارد که ارز ترجیحی را به سیاق گذشته به وارد کننده تخصیص دهد،‌ یا اینکه برای برخی اقلام دارویی و تجهیزات ارز ترجیحی به بیمه، وبرای برخی دیگر به وارد کننده تخصیص داده شود. زمان اجرای این طرح به دولت واگذار شده است.
دارائی در پایان اطمینان داد با تخصیص مابه‌التفاوت ارز ترجیحی به بیمه‌ها،‌ شاهد از بین رفتن کمبودهای دارویی و کاهش پرداختی مردم در حوزه دارو خواهیم بود.                           ",https://www.asriran.com/003UZV
832504,۱۴۰۱/۰۱/۰۷,بین الملل,اوکراین: مسکو به دنبال تقسیم کی‌یف است,ولادیمیر پوتین رئیس جمهور روسیه روز ۲۱ فوریه (دوم اسفند) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوهانسک را در منطقه دونباس به رسمیت شناخت.,"کایریلو بودانوف رئیس اطلاعات ارتش اوکراین مدعی شد که مسکو به دنبال تقسیم کی‌یف مانند کره شمالی و کره جنوبی است.
به گزارش ایرنا از ""اسکای نیوز""، وی در بیانیه‌ای ادعا کرد که روسیه پس از آنکه نتوانست تمام اوکراین را به کنترل خود درآورد، اکنون به دنبال تقسیم اوکراین مانند کره شمالی و کره جنوبی و ایجاد منطقه تحت کنترل مسکو می‌باشد.
در این بیانیه که توسط وزارت دفاع اوکراین منتشر شده، اعلام شده است که نیروهای اوکراینی به زودی جنگ‌های چریکی و نامنظم را در مناطق تحت کنترل روسیه آغاز خواهند کرد.
بودانوف در ادامه اظهارات خود ادعا کرد: اشغالگران سعی خواهند کرد مناطق اشغال شده را به شکل یک ساختار شبه کشور درآورند و آن را در مقابل اوکراین قرار دهند.
به گزارش ایرنا، روسیه بارها اعلام کرده است که به دنبال اشغال اوکراین نیست و عملیات خود در اوکراین را عملیات ویژه نظامی نامیده است.
ولادیمیر پوتین رئیس جمهور روسیه روز ۲۱ فوریه (دوم اسفند) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوهانسک را در منطقه دونباس به رسمیت شناخت.
وی سه روز پس از آن نیز پنجشنبه گذشته (۵ اسفند) آغاز «عملیات نظامی ویژه» علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ",https://www.asriran.com/003UZU
832503,۱۴۰۱/۰۱/۰۷,اجتماعی ,قالیباف: اینترنت در روستا‌های کمتر برخوردار ارتقاء می‌یابد,قالیباف رییس مجلس شورای اسلامی در توییتی نوشت: مجلس شورای اسلامی در بودجه ۱۴۰۱، منابع لازم جهت توسعه و ارتقاء پوشش اینترنت در روستاهای مناطق کمتر برخوردار را تخصیص داده است تا در کوتاه مدت شاهد پوشش کامل روستاهای کشور باشیم. برخورداری از اینترنت با کیفیت، پرسرعت و پوشش سراسری، حق مردم است.,,https://www.asriran.com/003UZT
832502,۱۴۰۱/۰۱/۰۷,فرهنگی/هنری,ضرغامی: کشته شدن ۴۰۰ مسافر ریشه‌یابی شود,وزیر میراث‌فرهنگی، گردشگری و صنایع‌دستی بیان کرد: امیدوارم که هر دستگاه فعالیت‌های مربوط به خودش را آسیب‌شناسی کند و من بتوانم این مشکلات را در هیأت دولت و یا با وزیر مربوطه مطرح کنم. هم‌افزایی یکی از دستاوردهای این ستاد بود.,"عزت‌الله ضرغامی کشته شدن ۴۰۰ گردشگر و مسافر در عرض یک هفته را بسیار دردآور دانست و تاکید کرد: این موضوع باید ریشه‌یابی شود تا با همکاری دستگاه‌ها و فرهنگ‌سازی برای مردم به سمت کاهش تلفات برویم.
به گزارش ایسنا، وزیر میراث فرهنگی، گردشگری و صنایع دستی با حضور در ستاد مرکزی هماهنگی خدمات سفر تاکید کرد: گردشگری باید سالم‌ترین و ارزان‌ترین تفریح مردم باشد. مردم حق دارند از هر جای دیدنی در کشورشان با قیمت ارزان و با سهولت و دریافت خدمات مناسب بازدید کنند.
گفته بودم ""سونامی سفر"" راه می‌افتد
او اظهار کرد: این یک واقعیت است که امکانات اقامتی مناسب برای جمعیتی که به خصوص در یک مقطع خاص سال مثل تعطیلات نوروز همه با هم می‌خواهند به سفر بروند، فراهم نیست. من در بازدیدهایی که از استان‌ها داشتم، در دومین روز عید اعلام کردم مراکز اقامتی رسمی پُر شده است و این هشداری بود به مردم که اگر قصد سفر دارند، حتما محل اقامت خود را از طریق رزرو آنلاین یا تلفنی هماهنگ کنند تا با مراجعه حضوری دچار مشکل نشوند.
او اضافه کرد: این‌که گفتم مراکز اقامتی پُر شده است، به این معنا نیست که هیچ‌گونه امکان اقامتی در استان‌ها وجود ندارد؛ چرا که همکاران ما در استان‌ها و استانداران تلاش شبانه‌روزی کردند و از امکانات جایگزین استفاده کردند. در واقع با یک حرکت جهادی همه امکاناتی که قابلیت اقامت مردم را داشت، از قبیل مدارس، حسینیه‌ها، امامزاده‌ها، ورزشگاه‌ها و... به کار گرفته شد. جا دارد از همه این عزیزان و همفکرانی که در این دستگاه‌ها تمام تلاششان را کردند، تشکر کنم، به‌ویژه در مناطقی که می‌توانست شرایط قدری بحرانی باشد، مثل مشهد.
وزیر میراث‌فرهنگی، گردشگری و صنایع‌دستی با بیان این‌که نوروز امسال تعداد گردشگرها چندین برابر شده است، افزود: افزایش تعداد بازدیدکننده‌ها در برخی مناطق تاریخی و میراث‌فرهنگی بیش از ۱۰۰درصد و در برخی مناطق کمتر از ۱۰۰درصد بوده است که پس از تعطیلات آمار دقیق را ارائه خواهیم داد.
ضرغامی همچنین گفت: آن پیش‌بینی که کردم ما با ""سونامی سفر"" مواجه خواهیم بود، کمابیش به وقوع پیوست، ولی الحمدلله با آمادگی کامل با آن روبه‌رو شدیم، به ویژه ستاد هماهنگی خدمات سفر و ۲۳ دستگاه عضو این ستاد که در وزارت میراث‌فرهنگی، گردشگری و صنایع دستی تشکیل شد و همه دستگاه‌ها همکاری خیلی خوبی داشتند و باعث شد که سفرها مدیریت شود.
او سپس اظهار کرد: این‌که امکانات اقامتی ما متناسب با سفرها نیست، یک واقعیت است. دولت محترم قطعا در این حوزه ورود خواهد کرد و تسهیلاتی را در نظر گرفته که کمک می‌کند به کسانی که می‌خواهند در مراکز اقامتی سرمایه‌گذاری کنند. تبصره ۱۸ وام خوبی است، توافق‌نامه‌ای که با صندوق توسعه ملی داشتیم، امکان خوبی است و تسهیلات مختلفی را برای خدمات مختلف فراهم می‌کند تا بتوانیم خدمت‌رسانی بهتری در سال‌های آینده به مسافران داشته باشیم.
وزیر میراث فرهنگی، گردشگری و صنایع دستی افزود: خیلی از سرمایه‌گذاران هستند که احتیاج به تسهیلات ندارند و فقط باید موانع از پیش پای آن‌ها برداشته شود. من با تعدادی از این افراد ملاقات شخصی داشتم و در مجموعه وزراتخانه تلاش می‌کنیم پنجره واحد، عملی شود تا کسانی که می‌خواهند در این حوزه سرمایه‌گذاری کنند، همه مشکلاتشان یک‌جا برطرف شود و بتوانند به حوزه سرمایه‌گذاری اقامتگاه و ساخت هتل‌ها و گردشگری وارد شوند.
ضرغامی ادامه داد: برخی افراد معتقدند بوم‌گردی‌ها باعث می‌شود فرهنگ‌های بیگانه که مطابق با فرهنگ بومی ما نیست، وارد این مناطق شود و فرهنگ آن منطقه را تغییر دهد، در حالی که این طور نیست. با توجه و همتی که مردم ما دارند، خرده فرهنگ‌های غنی که در سراسر کشور وجود دارد و باعث افتخار و مزیت نسبی ما است، گسترش می‌یابد. کسانی که بوم‌گردی می‌کنند و به خانه کسی که شرایط اقامتی برایشان فراهم کرده می‌روند فرهنگ او را یاد می‌گیرند و کاربری‌های دیگر را می‌توانیم در آن اقامتگاه‌ها تعریف کنیم.
او درباره جلوگیری از اجاره منازل شخصی، گفت: خانه‌هایی که در شهر است با خانه‌هایی که در طبیعت وجود دارد، متفاوت است. کسی که می‌خواهد داخل شهر خانه‌اش را در اختیار گردشگر قرار دهد، باید از قوانین و ضوابط صنفی مثل جامعه هتلداران تبعیت کند. این موضوع قابل بررسی است و می‌تواند در قالب یک برنامه جامع و در همکاری با جامعه هتلداران، امکانات شخصی داخل شهرها مورد بررسی قرار گیرد.
تقاضا دارم وضعیت پوشش منطبق با شرایط اعتقادی مردم منطقه باشد
ضرغامی با اعتقاد بر این‌که گردشکری خانواده‌محور در کشور رو به رشد است و این نوع از گردشگری یک پاکی و زیبایی خاصی دارد، گفت: از مردم تقاضا دارم در محیط‌های مذهبی، مثل امامزاده‌ها، مساجد و اماکن مذهبی که قواعد خاصی دارد و بعضی از حرمت‌های رفتاری و اخلاقی مثل پوشش‌ها باید جدی‌تر دیده شود، آن را مد نظر قرار دهند.
وی افزود: در همه جای دنیا برای مکان‌های خاص ضوابط خاص وجود دارد. تقاضا دارم در برخی اماکن مثل امامزاده‌ها و مساجد وضعیت پوشش‌ها به گونه‌ای باشد که منطبق با شرایط اعتقادی مردم آن منطقه باشد. خواهش من این است که این موارد رعایت شود و همکاران ما هم وظیفه دارند این موارد را منتقل و اطلاع‌رسانی و نظارت کنند تا ان‌شاءالله متناسب با شرایط معنوی این اماکن گردشگری به نحو احسن صورت گیرد.
وزیر میراث‌فرهنگی، گردشگری و صنایع‌دستی درباره ادامه کار ستاد هماهنگی خدمات سفر پس از نوروز نیز گفت: بعد از دو سال محدودیت‌های کرونا، سفرهای نوروزی برای ما و مردم مسأله مهمی بود، برای همین این ستاد تشکیل شد. خوشبختانه دستگاه‌ها همکاری خوبی داشتند و در دولت هم گزارش‌های مناسب داده شد. تاکید رییس‌جمهور و همه همکاران و وزرا نیز بر این بود که همه باید با هم همکاری کنیم. تصور من این است که بعد از این تعطیلات وقتی که جمع‌بندی تجربیات انجام شود، حتما این مسأله باید به عنوان یک الگو در طول سال برای هماهنگی همه دستگاه‌ها مد نظر قرار گیرد تا بتوانیم در حوزه سفر مردم انجام وظیفه کنیم و فکر می‌کنم این تجربه را می‌توانیم تکرار کنیم.
کشته شدن ۴۰۰ گردشگری و مسافر در یک هفته ریشه‌یابی شود
ضرغامی همچنین در جلسه ارائه گزارش ستاد مرکزی خدمات سفر که با حضور نمایندگان ۲۳ وزارتخانه، سازمان و نهاد و استانداران برگزار شد، با تاکید به دور دوم و پایانی سفرهای نوروزی، اظهار کرد: با توجه به افزایش مسافرت‌ها در هفته دوم باید آمادگی داشته باشیم تا غافلگیر نشویم و با وضعیت بهتری هفته دوم و پایانی سفرهای نوروزی را پشت سر بگذاریم.
او کشته شدن ۴۰۰ گردشگر و مسافر در عرض یک هفته را بسیار دردآور دانست و تاکید کرد: این موضوع باید ریشه‌یابی شود تا با همکاری دستگاه‌ها و فرهنگ‌سازی برای مردم به سمت کاهش تلفات برویم.
وزیر میراث‌فرهنگی، گردشگری و صنایع‌دستی بیان کرد: امیدوارم که هر دستگاه فعالیت‌های مربوط به خودش را آسیب‌شناسی کند و من بتوانم این مشکلات را در هیأت دولت و یا با وزیر مربوطه مطرح کنم. هم‌افزایی یکی از دستاوردهای این ستاد بود.                           ",https://www.asriran.com/003UZS
832501,۱۴۰۱/۰۱/۰۷,ورزشی,ساخت اولین موزه رکوردهای جهانی ایران,در این موزه گینسی بسیاری از اتفاقات جالب ورزشکاران و قهرمانان کشورمان در قالب رکورد گینس در معرض دید عموم قرار گرفته است.,"اولین موزه رکوردداران ورزش ایران در کتاب گینس ساخته شد.
به گزارش خبرگزاری صدا و سیما؛ اشکان دشمن زیاری که در حال حاضر تنها ایرانی است که ۴ رکورد ورزشی و یک رکورد مهندسی را به نام کشورمان در کتاب رکوردداران جهان (گینس) به ثبت رسانده، با همت خود موزه گینس در استان بوشهر را راه اندازی و ساخته است.
در این موزه گینسی بسیاری از اتفاقات جالب ورزشکاران و قهرمانان کشورمان در قالب رکورد گینس در معرض دید عموم قرار گرفته است.                           ",https://www.asriran.com/003UZR
832477,۱۴۰۱/۰۱/۰۷,بین الملل,9 هواگرد نظامی بسیار مهم در ارتش آمریکا؛ از متخصص شنود الکترونیک تا گراز شکارچی! (+عکس),اف-22 رپتور نه تنها از نظر برتری هوایی تقریبا بی رقیب است، بلکه این جت جنگنده نسل پنجم توانایی ایفای نقش های مختلف از جمله حمله به اهداف زمینی، جنگ الکترونیک و شنود الکترونیک را دارد.,"عصر ایران؛ مجله تصویری سلاح –  هواگردهای نظامی از جمله تسلیحات نظامی هستند که ارتش های مختلف جهان توجه ویژه ای به آنها دارند. هواگرد 1909 رایت میلیتری فلایر (1909 Wright Military Flyer) به نخستین هواپیمای نظامی جهان تبدیل شد و همچنین موجب نخستین مرگ در یک هواپیمای مجهز به پیشرانه نیز شد.
پس از چندین پرواز آزمایشی موفق، ارویل رایت همراه با ستوان توماس ئی. سلفریج سقوط با این هواپیما را تجربه کردند. در شرایطی که ارویل رایت با جراحات شدید از این سقوط جان سالم به در برد، اما ستوان سلفریج جان خود را از دست داد.
این تازه شروع معرفی هواگردهای نظامی بود و با پیشرفت چشمگیر فناوری همه چیز در دنیای هواگردهای نظامی مرگبارتر شده است. در ادامه با برخی از شاخص ترین هواگردهای نظامی آمریکا بیشتر آشنا می شویم:
اف-22 رپتور

اف-22 رپتور خدمت خود در نیروی هوایی آمریکا را در سال 2007 آغاز کرد و همچنان یکی از پیشرفته‌ترین جت های جنگنده محسوب می شود که تاکنون ساخته شده است. اف-22 رپتور نه تنها از نظر برتری هوایی تقریبا بی رقیب است، بلکه این جت جنگنده نسل پنجم توانایی ایفای نقش های مختلف از جمله حمله به اهداف زمینی، جنگ الکترونیک و شنود الکترونیک را دارد.

اف-22 رپتور هواگردی رادارگریز و از قدرت آتش بالایی برخوردار است. بسیاری از تجهیزات اویونیک این جت جنگنده همچنان طبقه بندی باقی مانده اند.
ای‌سی-130 اسپکتر

هواگرد سی-130 هرکولس یک هواپیمای باربری توانمند است که توسط شرکت لاکهید مارتین ساخته شده و بیشتر به عنوان هواپیمای ترابری توسط نیروی هوایی آمریکا استفاده می شود. طی جنگ ویتنام، ارتش آمریکا این هواپیما را به یک گانشیپ هوایی تبدیل کرد و ای‌سی-130 اسپکتر در سال 1968 وارد جنگ شد.

ای‌سی-130 اسپکتر که به نام اسپوکی نیز شناخته می شود نقش چشمگیری در نابودی بیش از 10 هزار خودرو دشمن داشت و همچنین طی ماموریت های نجات برای ارائه آتش پشتیبان هوایی بکار گرفته می شد. ای‌سی-130 اسپکتر همچنان در خدمت ارتش آمریکا قرار دارد و با بروزرسانی های صورت گرفته و استفاده از سلاح هایی بزرگ‌تر و پیشرفته‌تر به گزینه ای تهاجمی تر تبدیل شده است.
اف-15 ایگل

اف-15 ایگل یک جت جنگنده تاکتیکی برتری هوایی است که از سال 1976 خدمت در ارتش آمریکا را آغاز کرده است. اف-15 ایگل یکی از موفق‌ترین جت های جنگنده جهان محسوب می شود که بیش از 100 پیروزی در نبردهای هوایی بدون هیچ باختی را به نام خود ثبت کرده است.

نسخه جدیدتر اف-15 که به نام اف-15ئی استرایک ایگل شناخته می شود، اکنون در خدمت است و احتمالا تا چند سال دیگر همچنان بخشی از جت های جنگنده نیروی هوایی آمریکا باقی می ماند.
لاکهید اس‌آر-71 بلک‌برد

هواگرد اس‌آر-71 بلک‌برد در اوج دوران جنگ سرد به صورت کاملا مخفیانه طراحی شد و در آن زمان می توانست سریع‌تر و بالاتر از هر هواپیمای دیگری پرواز کند و این شرایط برای سال‌ ها پابرجا بود. اس‌آر-71 برای پرواز در نزدیکی مرز فضا با هدف انجام حملات مخفیانه و ماموریت های جاسوسی ساخته شده بود.

طراحی اس‌آر-71 به اندازه ای جلوتر از زمان خود است که حتی اگر امروز آن را مشاهده کنید، همچنان شبیه به هواگردی جدید به نظر می رسد.
ای-10 تاندربولت 2

ای-10 تاندربولت 2 هواپیمای نظامی مجهز به دو پیشرانه است که از اواسط دهه 70 میلادی به نخستین گزینه در خط حمله هوایی نیروی هوایی آمریکا تبدیل شده است. شاخص‌ترین و البته مهمترین ویژگی این هواپیمای جنگی توپ هفت لوله آن است که در قسمت دماغه قرار دارد و گزینه ای کارآمد در شکار خودروهای زرهی محسوب می شود.

ای-10 تاندربولت 2 از نظر طراحی به اندازه دیگر جنگنده های نیروی هوایی آمریکا زیبا نیست یا قابلیت پرواز در ارتفاعات بالا را ندارد اما جنگنده ای سرسخت مجهز به تسلیحاتی است که می تواند به راحتی تانک ها و خودروهای زرهی دیگر را شکار کند. این هواپیمای مرگبار با نام مستعار ""گراز"" نیز شناخته می شود.
نورثروپ گرومن بی-2 اسپریت

بی-2 اسپریت یکی دیگر از هواگردهای بسیار مهم ارتش آمریکا است زیرا نه تنها بمب افکنی راهبردی و رادارگریز محسوب می شود، بلکه توانایی حمل تسلیحات متعارف و نامتعارف را دارد که آن را در سطحی جدید از مرگبار بودن قرار می دهد.

در شرایطی که طراحی این هواپیما طی دوران جنگ سرد انجام شد، اما همچنان در خدمت باقی مانده است و از توانایی قابل توجهی در پرواز طولانی بدون سوختگیری برخوردار است. رادارگریز بودن این امکان را برای بی-2 اسپریت فراهم می کند تا به سامانه های دفاعی دشمن نفوذ کرده و ماموریت خود را به صورت پنهانی انجام دهد که آن را به گزینه ای ترسناک و مرگبار تبدیل می کند.
اف-16 فایتینگ فالکون

این هواپیما که به واسطه توانایی ها مرگبار خود به نام ""افعی"" نیز شناخته می شود، می تواند در نقش های مختلفی بکار گرفته شود. در شرایطی که به عنوان یک جت جنگنده توسعه داده شده بود، اما تطبیق پذیری بالا موجب شده تا اف-16 فایتینگ فالکون توانایی انجام ماموریت های مختلف را داشته باشد.

اف-16 از دهه 70 میلادی در خدمت بوده است و جدیدترین نوع آن به نام اف-16وی شناخته می شود. بروزرسانی های صورت گرفته توانایی همگام شدن اف-16 با پیشرفت های دفاعی و هوایی در جهان را برای این جت جنگنده فراهم کرده است.
ای‌اچ-64 آپاچی

ای‌اچ-64 آپاچی یکی از بهترین بالگردهای نظامی حال حاضر در جهان است. این هواگرد مرگبار از دهه 80 میلادی وارد خدمت شده و طی عملیات توفان صحرا حضور در میدان جنگ را تجربه کرد. پس از آن، طی جنگ افغانستان و جنگ عراق نیز بالگردهای آپاچی عاملی برای ایجاد وحشت بین نیروهای دشمن بودند.

بالگرد آپاچی نه تنها توانایی شلیک به اهداف خود از فواصل دور را دارد، بلکه در حملات جنگی نزدیک نیز توانایی هایی خود را اثبات کرده و با قدرت آتش بالا می تواند پشتیبان نیروهای زمینی باشد. این بالگرد نیز از زمان ورود به خدمت تا به امروز بروزرسانی های مختلف را تجربه کرده تا توانایی هایی خود در میدان نبرد را حفظ کند.
بوئینگ بی-29 سوپرفورترس

بی-29 سوپرفورترس نخستین بمب افکن دوربرد آمریکا بود که در سال 1944 و در اواخر جنگ جهانی دوم با عملیات ماترهورن (Matterhorn) بکار گرفته شد. این زمانی بود که هواپیماهای بی-29 برای بمباران راهبردی خاک ژاپن بکار گرفته شدند.

بی-29 سوپرفورترس برای فرو انداختن بمب های هسته ای روی شهرهای هیروشیما و ناکازاکی نیز استفاده شد که وحشت و مرگ و میر فراوان را به همراه داشت. اگرچه تولید این هواپیما در دهه 60 میلادی متوقف شد، اما نام آن با خاطره تلخ هسته ای پیوند داشته و هرگز فراموش نخواهد شد.                           ",https://www.asriran.com/003UZ3
832500,۱۴۰۱/۰۱/۰۷,بین الملل,وزیر خارجه اسرائیل: از نظر ما، تهدید ایران فرضی نیست/ ما هر کاری که فکر کنیم لازم است برای متوقف کردن برنامه هسته‌ای ایران انجام خواهیم داد,اسراییل و آمریکا به همکاری در راستای ممانعت از ایرانی هسته‌ای ادامه خواهند داد.,"وزیر امور خارجه رژیم صهیونیستی در یک کنفرانس خبری مشترک‌ با همتای آمریکایی‌اش با تکرار ادعاهای این رژیم علیه ایران، گفت، اسراییل و آمریکا به همکاری در راستای ممانعت از هسته‌ای شدن ایران ادامه می‌دهند.
به گزارش ایسنا به نقل از خبرگزاری رویترز، یائیر لاپید وزیر امور خارجه رژیم صهیونیستی امروز در یک کنفرانس خبری مشترک با حضور آنتونی بلینکن وزیر امور خارجه آمریکا در فلسطین اشغالی، درباره رویکرد آمریکا و رژیم صهیونیستی در قبال برنامه هسته‌ای ایران گفت: ما اختلافاتی در زمینه توافق هسته‌ای و پیامدهای آن داریم اما گفتمان صریح و صادقانه بخشی از دوام دوستی ماست.»
لاپید افزود: اسراییل و آمریکا به همکاری در راستای ممانعت از ایرانی هسته‌ای ادامه خواهند داد.
وزیر امور خارجه رژیم صهیونیستی در ادامه گفت: ما هر کاری که فکر کنیم لازم است برای متوقف کردن برنامه هسته‌ای ایران انجام خواهیم داد. هر کاری. از نظر ما، تهدید ایران فرضی نیست. ایرانی‌ها می‌خواهند اسراییل را نابود کنند. موفق نخواهند شد. ما به آن‌ها اجازه نخواهیم داد.                           ",https://www.asriran.com/003UZQ
832499,۱۴۰۱/۰۱/۰۷,اجتماعی ,سر ریز شدن آب سد البرز لفور مازندران (عکس),سد لفور در شهرستان سوادکوه شمالی استان مازندران واقع شده‌است. این سد در ۴۵ کیلومتری جنوب شرقی بابل قرار دارد. این. این سد سنگریزه ای با هسته رسی با ارتفاع از پی 78 متر و طول تاج838 متر و حجم مخزن 150 میلیون متر مکعب بروی بابلرود ساخته شده است که تامین کننده آب ۵۴ هزار هکتار اراضی کشاورزی و آب شرب ۳۳۰ لیتر در ثانیه برای شهرهای گروه الف شامل بابل ، هادی شهر ، بابلسر و امیرکلا است که در روزهای ابتدایی سال 1401به علت بارشهای باران روزهای اخیر سرریز شده است.,,https://www.asriran.com/003UZP
832498,۱۴۰۱/۰۱/۰۷,بین الملل,پیشنهاد قطر: امضای توافق امنیتی بین کشورهای منطقه پس از احیای برجام,ما مشتاقانه منتظر موفقیت این گفت وگوها و دستیابی به توافق هستیم تا در مرحله بعد به چارچوبی برای یک توافق امنیتی برسیم که کشورهای منطقه را گرد هم می آورد.,"وزیر دفاع قطر امروز یکشنبه پیشنهاد کرد که در صورت احیای برجام، یک توافقنامه امنیتی نیز بین کشورهای منطقه امضا شود.
به گزارش ایرنا از شبکه الجزیره قطر خالد العطیه، وزیر دفاع قطر طی سخنانی در مجمع دوحه گفت: امیدواریم مذاکرات وین به توافق نهایی بر سر پرونده هسته ای ایران منجر شود و ما آن را تشویق می کنیم.
وی افزود: ما مشتاقانه منتظر موفقیت این گفت وگوها و دستیابی به توافق هستیم تا در مرحله بعد به چارچوبی برای یک توافق امنیتی برسیم که کشورهای منطقه را گرد هم می آورد.
وی در این سخنرانی با اشاره به اینکه ائتلاف های استراتژیک برخی کشورها در حال تغییر است، خاطرنشان کرد: علت این امر این است که پایه و اساس شکل گیری این اتئلافها ضعیف است.
کنفرانس دو روزه دوحه شنبه با عنوان "" تحول به سوی عصر جدید "" با مشارکت روسای کشورها و دولت ها و پژوهشگران و اندیشمندان و مراکز تحقیقاتی و پژوهشی برگزار شد.
به موازات آخرین مرحله خروج نظامی آمریکا از افغانستان که در اواخر ماه اوت به طور کامل به اجرا درآمد، جنبش طالبان در اواسط اوت گذشته بر افغانستان به طور کامل تسلط یافت.
کشورهای جهان همچنان در به رسمیت شناختن حاکمیت طالبان شک و تردید دارند. این امر نشات گرفته از عملکرد این جنبش به ویژه در زمینه محترم شمردن حقوق بشر و پیشگیری از مبدل شدن افغانستان به "" پناهگاه تروریست ها"" می باشد.                           ",https://www.asriran.com/003UZO
832497,۱۴۰۱/۰۱/۰۷,اجتماعی ,هواپیمای فرسوده به جاذبه‌های شهری اهواز اضافه شد,روابط عمومی فرودگاه بین المللی اهواز در خصوص این اقدام شرکت هواپیمایی کارون اعلام کرده است: این هواپیما از نوع فوکر ۵۰ است و متعلق به شرکت هواپیمایی کارون است.,"انتقال هواپیمای اسقاطی متعلق به شرکت هواپیمایی کارون، سحرگاه امروز برای قرار گرفتن در یکی از محل‌های تفریخی شهر اهواز؛ باعث جلب توجه شهروندان شد.
به گزارش ایرنا، سحرگاه یکشنبه یک فروند هواپیمای از رده خارج شده متعلق به شرکت هواپیمایی کارون، از محل فرودگاه اهواز بصورت زمینی (حرکت به وسیله چرج‌های هواپیما) خارج و در حال طی کردن مسیر به مقصد مجتمع تجاری تفریحی پارک سنتر (هایپر استار) بود که باعث جلب توجه شهروندان اهوازی شد.
روابط عمومی فرودگاه بین المللی اهواز در خصوص این اقدام شرکت هواپیمایی کارون اعلام کرده است: این هواپیما از نوع فوکر ۵۰ است و متعلق به شرکت هواپیمایی کارون است.
بر پایه این گزارش به واسطه هماهنگی‌های صورت گرفته بین این شرکت هواپیمایی، پلیس راهور و شهرداری اهواز، این هواپیمای از رده خارج، از محل فرودگاه خارج شد تا به عنوان یکی از المان‌های شهری در محدوده مجتمع تجاری تفریحی پارک سنتر (هایپر استار) مورد استفاده قرار گیرد.                           ",https://www.asriran.com/003UZN
832496,۱۴۰۱/۰۱/۰۷,بین الملل,کاهش محبوبیت بایدن رکورد تازه ای را ثبت کرد,تارنمای هیل گزارش داد در نظرسنجی جدید ان بی سی نیوز ۵۵ درصد پاسخ دهندگان گفتند عملکرد بایدن به عنوان رئیس جمهور را قبول ندارند.,"نظرسنجی جدید نشان داد که محبوبیت جو بایدن رئیس جمهوری آمریکا همزمان با ادامه جنگ اوکراین و نگرانی ها از تورم و افزایش بهای سوخت در آمریکا، به ۴۰ درصد کاهش یافته است.
به گزارش ایرنا، تارنمای هیل گزارش داد در نظرسنجی جدید ان بی سی نیوز ۵۵ درصد پاسخ دهندگان گفتند عملکرد بایدن به عنوان رئیس جمهور را قبول ندارند.
در نظرسنجی قبلی ان بی سی نیوز که در ماه ژانویه (دی) انجام شد محبویت بایدن ۴۳ درصد ثبت شد و این در حالیست که ۵۴ درصد از شرکت کنندگان در این نظرسنجی گفتند که عملکرد بایدن را نمی پذیرند.
در نظرسنجی جدید ان بی سی نیوز، از هر ۱۰ نفر آمریکایی ۷ نفر گفته اند که اعتمادی به توانایی بایدن در مدیریت درگیری ها بین روسیه و اوکراین و دیگر کشورهای غربی ندارند.
همچنین ۸ نفر از هر ۱۰ نفر پاسخ دهندگان در این نظرسنجی گفتند که نگران آن هستند که تنش های اخیر به افزایش بهای بنزین برای آمریکایی و آغاز جنگ هسته ای منجر شود.
این نظرسنجی با فاصله کمی از سفر بایدن به اروپا و دیدارش با رهبران جهان درباره وخامت درگیری ها در اوکراین انجام شده است.
این نظرسنجی از بین ۱۰۰۰ نفر از افراد بزرگسال و در بازه زمانی ۱۸ تا ۲۲ مارس (۲۷ اسفند تا ۲ فروردین) و با ضریب خطای ۳ درصد انجام شده است.
تارنمای نیوز مکس در پوشش اخبار نظرسنجی ان بی سی نیوز از عنوان «کاهش فاجعه بار» در محبوبیت بایدن استفاده کرده است.                           ",https://www.asriran.com/003UZM
832495,۱۴۰۱/۰۱/۰۷,بین الملل,ارسال سامانه های پیشرفته ضدهوایی از انگلیس به اوکراین,زلنسکی از غرب درخواست تانک و جنگنده های بیشتر برای مبارزه با نیروهای روسیه را داده و در جای دیگری از ناتو خواسته بود که تنها یک درصد از تسلیحات خود را در اختیار نظامیان کشورش قرار دهد.,"همزمان با درخواست های دولت اوکراین برای دریافت سلاح و تجهیزات نظامی پیشرفته بیشتر، انگلیس روز یکشنبه اعلام کرد که سامانه ضدهوایی دوش پرتاب استاراستریک را برای نخستین بار در اختیار اوکراین قرار داده است.
به گزارش ایرنا از روزنامه دیلی میل لندن؛ بن والاس وزیر دفاع انگلیس گفت که سامانه دوش پرتاب استاراستریک با سرعت بیش از سه برابر سرعت صوت، طراحی شده برای سرنگون کردن هواپیماهای جنگنده که در ارتفاع پست پرواز می کند در آینده نزدیک در ارتش اوکراین استفاده خواهد شد.
این خبر در حالی منتشر می شود که ولودیمیر زلنسکی رئیس جمهوری اوکراین ادعا کرده که روسیه در پی ضربه های نیرومند نیروهای اوکراین و تحمل بیش از ۱۶ هزار قربانی از نیروهای نظامی خود، در پی کاهش گستره درگیری هاست.
زلنسکی از غرب درخواست تانک و جنگنده های بیشتر برای مبارزه با نیروهای روسیه را داده و در جای دیگری از ناتو خواسته بود که تنها یک درصد از تسلیحات خود را در اختیار نظامیان کشورش قرار دهد.
والاس افزود که نخستین یگان از نیروهای نظامی اوکراین که برای کاربرد این سلاح آموزش دیده اند در جبهه های درگیری اوکراین با روسیه مستقر شده اند.
والاس درباره درخواست کی یف برای دریافت تانک و تجهیزات نظامی گفت: از بزرگ ترین چالش ها این است که هر قدر پیچیدگی سامانه های تسلیحاتی بیشتر باشد، نظامیان به آموزش بیشتری برای کاربرد آنها نیازمند خواهند بود و به همین علت تمرکز واقعی تلاش های ما باید بر کمک به نظامیان اوکراین برای نوسازی تسلیحات ساخت روسیه یا شوروی باشد که از قبل در اختیار ارتش این کشور بوده است و قرار دادن تانک های انگلیسی در اختیار انان، سودی نخواهد داشت.                           ",https://www.asriran.com/003UZL
832494,۱۴۰۱/۰۱/۰۷,حوادث,بی‌احتیاطی در کاروان عروسی ۶ زن را روانه بیمارستان کرد,محور گنبد کاووس - آق قلا (گلستان) به علت عرض اندک و نداشتن شانه خاکی ، همواره شاهد تصادفات رانندگی متعددی است.,"بر اثر واژگونی یک دستگاه پراید در محور گنبد- آق قلا که جزو خودروهای یک کارناوال عروسی بود، شش سرنشین زن این خودرو مصدوم و روانه بیمارستان شدند.
مدیر مرکز مدیریت حوادث و فوریت های دانشگاه علوم پزشکی گلستان روز یکشنبه با تایید این مطلب به  ایرنا گفت: مصدومان این حادثه توسط سه دستگاه آمبولانس اورژانس و هلال احمر به بیمارستان منتقل شدند.
محمدجواد مقسم گفت: این حادثه حوالی ساعت ۱۷ و در ورودی روستای تپه ظهوریان اتفاق افتاد.
محور گنبد کاووس - آق قلا به علت عرض اندک و نداشتن شانه خاکی ، همواره شاهد تصادفات رانندگی متعددی است.
جمعیت هلال احمر گنبدکاووس ۲ پایگاه امداد و نجات بین شهری در روستای ایمر در مسیر جاده گنبد - آق قلا و سه راهی اینچه برون این شهرستان دارد که به حادثه دیدگان خدمات رسانی می‌کند.
شهرستان گنبدکاووس با ۳۷۵ هزار نفر جمعیت در شرق استان گلستان واقع است.                           ",https://www.asriran.com/003UZK
832493,۱۴۰۱/۰۱/۰۷,سیاسی,رئیسی: گزارش عملکرد اقتصادی دولت ضروری است/ شبهات باعث ایجاد گره ذهنی برای مردم می‌شود,رئیس جمهور نظارت بر بازار و کنترل قیمت‌ها به ویژه در ایام نوروز و ماه مبارک رمضان را ضروری دانست.,"رئیس جمهور ارائه گزارش عملکرد اقتصادی دولت به مردم را امری ضروری دانست و بر نظارت بر بازار و کنترل قیمت‌ها به ویژه در ایام نوروز و ماه مبارک رمضان تاکید کرد.
به گزارش ایرنا، سید ابراهیم رئیسی روز یکشنبه در جلسه هیأت دولت با بیان اینکه مدیریت اقتضا می‌کند همه اجزای سازمان اداری همراه و همدل باشند، افزود: تحرک دولت نباید منحصر به تحرک وزرا و معاونانشان شود. امیدآفرینی و امیدافزایی در جامعه در گرو فعالیت و تلاش همه کسانی است که در دولت خدمت می کنند.
رئیس جمهور با اشاره به گزارش وزیر نیرو درباره میزان ذخایر آبی کشور، بر لزوم رعایت الگوی مصرف صحیح تأکید و دستگاه‌های اجرایی را مکلف کرد ضمن تعیین الگوی صحیح مصرف آب و برق، فرهنگ‌سازی در این زمینه را مورد توجه قرار دهند.
رئیسی در بخش دیگری از سخنان خود، ارائه گزارش عملکرد اقتصادی دولت را امری ضروری دانست و اظهار داشت: شبهات باعث ایجاد گره ذهنی برای مردم می‌شود و اگر به موقع به شبهه‌ای پاسخ داده نشود، گره‌های ذهنی افزایش یافته و تبدیل به مسأله می‌شود.
رئیس جمهور نظارت بر بازار و کنترل قیمت‌ها به ویژه در ایام نوروز و ماه مبارک رمضان را ضروری دانست.                           ",https://www.asriran.com/003UZJ
832491,۱۴۰۱/۰۱/۰۷,اجتماعی ,پلیس راهور: اصلا گزارشی نداریم که ایربگ خودروها عمل کرده باشند/ نمی توان گفت که این وسیله جان پناهی برای مردم است,علت ۸۲ درصد از تصادفات جاده‎ای سرعت و سبقت، عدم توجه به جلو، خستگی و خواب آلودگی که جزو موضوعات جدی است.,"رییس پلیس راهور ناجا علت اصلی تصادفات جاده ای را سرعت و سبقت، خواب آلودگی و خستگی اعلام کرد.
به گزارش ایرنا، سردار سید کمال هادیان فر علت ۸۲ درصد از تصادفات را سرعت و سبقت، عدم توجه به جلو، خستگی و خواب آلودگی که جزو موضوعات جدی است عنوان کرد و گفت: تا ۵ فروردین ماه ۴۳۰ نفر جان خود را در تصادفات از دست داده و ۸۳۰۰ نفر نیز مجروح شدند که اگر با این روند جلو برویم ممکن است عدد جان باختگان به هزار نفر برسد که زیبنده کشور ما نیست.
وی با بیان اینکه ۳۲ درصد از جان باختگان در تصادفات سرنشین خودروها و غالبا کودکان و افراد کهنسال هستند، افزود: علت این است که سرنشینان از کمربند ایمنی استفاده نکرده بودند که اگر از کمربند ایمنی استفاده می شد حداقل این بود که جانشان را از دست نمی دادند.
سردار هادیان فر در خصوص عمل نکردن ایربگ ها هم گفت: در تصادفات معمولا این است که اصلا گزارشی نداریم که ایربگ خودروها عمل کرده باشند و بنابراین نمی توان گفت که این وسیله جان پناهی برای مردم است.
به گفته وی، در این بخش اشکال وجود دارد که امیدواریم در سال جدید هم شرایط بهتری از نظر تولید خودروهای ایمن و تحویل آن به مردم پیدا کنیم و هم تصادفات ما کاهش یابد هم راننده ها ایمن تر و مسلط تر رانندگی کنند، و هم نقاط حادثه خیز سریع تر برطرف شود چرا که ۳۸ درصد تصادفات در نقاط حادثه خیز رخ می دهند.
رییس پلیس راهور ناجا یشترین زمان تصادفات در نیمه اول نوروز را بین ساعات ۱۶ تا ۲۰ و بعد از آن ۱۲ تا ۱۶ عصر است اعلام کرد و گفت: به رانندگان توصیه می کنم که اصلا در ساعات شب رانندگی نکنند به جهت اینکه بعضی معابر نور کافی ندارند، خط کشی‌ها آشکارسازی نشده و شرایط مناسبی ندارند و احتمال تصادف در ساعات شبانگاهی نیز بسیار زیاد است.
وی در خصوص وضعیت ترافیکی در جاده ها نیز گفت: تردد خودروها در تمام محورهای جنوبی، غربی و شرقی کشور به صورت عادی و روان بوده و فقط تردد خودروها در محورهای شمالی سنگین است.
هادیان فر خاطرنشان کرد: تقریبا در هیچ محوری خیلی اعمال محدودیت نداشتیم و فقط محور چالوس به تهران بود که در چند روز اخیر مجبور شدیم یا از شمال به جنوب و یا از جنوب به شمال این محور را یک طرفه کنیم ولی چهار محور شمالی کشور فعال است و هیچ محدودیت در آن وجود ندارد.
به گفته وی تردد خودروها در تمام محورهای جنوبی، غربی و شرقی کشور به صورت عادی و روان بوده ولی تردد در محورهای شمالی سنگین است و به رانندگان توصیه می کنم که زمان سفر خود را طوری مدیریت کنند که به ترافیک نخورند.
رییس پلیس راهور ناجا تاکید کرد: پیش بینی ما این بود که امسال ۳۰ تا ۳۵ درصد تردد خودروها افزایش پیدا می کند اما در نوروز امسال با افزایش ۴۸ درصدی تردد خودروها مواجه شدیم و تنها در دو روز گذشته فقط تردد رفت دو میلیون و ۵۰۰ هزار بوده و اگر تردد رفت و برگشت را با هم محاسبه کنیم بالای ۵ میلیون تردد ثبت شده است.
وی بیشترین تصادف در محورهای کشور را مربوط به روزهای چهارم و پنجم فروردین عنوان کرد و اظهار داشت: مسلم است که هرچه تردد بیشتر شود میزان تصادفات هم بیشتر خواهد شد و رانندگان باید با صبر و حوصله و دقت بیشتری رانندگی کنند.                           ",https://www.asriran.com/003UZH
832490,۱۴۰۱/۰۱/۰۷,بین الملل,مسئول سیاست خارجی اتحادیه اروپا: در ۹۵ درصد موارد با ایران به توافق رسیده ایم,توافق هسته‌ای با ایران تمام مشکلات منطقه را حل نخواهد کرد، بلکه گام نخست به‌شمار می‌آید.,"مسئول سیاست خارجی اتحادیه اروپا گفت که به توافق هسته‌ای با ایران نزدیک شده و روی 95 درصد از نکات توافق حاصل شده است.
به گزارش فارس، «جوزپ بورل» مسئول سیاست خارجی اتحادیه اروپا گفت که موضوع پیوستن اوکراین به اتحادیه اروپا زمان بر خواهد بود.
وی که با اسکای‌نیوز مصاحبه می‌کرد افزود: «تلاش خواهیم کرد که وابستگی اروپا به انرژی روسیه را کاهش دهیم نه اینکه آن را تحریم کنیم».
بورل با اشاره به این موضوع که در تلاش برای تنوع منابع دستیابی به گاز برای اروپا هستیم، گفت: «اروپا طی دو سال به گاز روسیه بی نیاز خواهد شد».
مسئول سیاست خارجی اتحادیه اروپا اضافه کرد: «پس از یک ماه از جنگ، روسیه اهدافش در اوکراین را محقق نکرده است».
وی گفت: «تلاش خواهیم کرد تا ارتش ویژه اتحادیه اروپا را با هدف مقابله با چالش‌های مشترک ایجاد کنیم».
بورل با اشاره به این موضوع که اروپا شاهد موج بی سابقه آوارگان به دلیل جنگ اوکراین بوده، گفت: «تمامی کشورهای اروپایی بار پناهندگان اوکراینی را به دوش خواهند کشید».
مسئول سیاست خارجی اتحادیه اروپا تاکید کرد: «بیشترین حمایت ممکن از اوکراین را انجام خواهیم داد و روسیه از خیلی پیشتر در حال برنامه‌ریزی برای حمله به اوکراین بوده و به مسلح کردن اوکراین برای دفاع از خود در مقابل روسیه ادامه می‌دهیم».
وی گفت: «به دنبال تغییر نظام حاکم در روسیه نبوده و تنها به دنبال توقف جنگ هستیم».
بورل به مذاکرات رفع تحریم‌های ایران نیز اشاره کرد و گفت: «دولت ترامپ با خروج از توافق هسته‌ای با ایران مرتکب اشتباه شد».
وی افزود: «به توافق هسته‌ای با ایران نزدیک شده و روی 95 درصد از نکات به توافق رسیده‌ایم».
مسئول سیاست خارجی اتحادیه اروپا اضافه کرد: «توافق هسته‌ای با ایران تمام مشکلات منطقه را حل نخواهد کرد بلکه گام نخست به شمار می‌آید».                           ",https://www.asriran.com/003UZG
832489,۱۴۰۱/۰۱/۰۷,اجتماعی ,حکم اعدام قاتلان شهید نصیری صادر شد,طبق آرای صادره متهمان محمد. ق ۳۸ ساله و صادق. م ۲۵ ساله به مجازات اعدام با چوبه دار در ملاء عام (محل وقوع جرم) محکوم شده اند و از نکات قابل ذکر این پرونده داشتن سابقه کیفری هر دو متهم است.,"رئیس دادگاه فولادشهر گفت: حکم اعدام قاتلان شهید نصیری، توسط شعبه اول دادگاه انقلاب اصفهان و شعبه یک دادگاه کیفری استان صادر شد.
به گزارش باشگاه خبرنگاران؛ سید مسعود مسعودی فر گفت: این حکم پس از برگزاری جلسات رسیدگی به اتهامات قاتلان شهید مدافع امنیت احسان نصیری و استماع دفاعیات متهمین و وکلای آنان، صادر شد.
به گفته او دستگاه قضایی از ابتدای وقوع این جنایت رسیدگی ویژه و سریع به این پرونده را در دستور کار خود قرار داد و سیر قانونی پرونده از جمله تحقیقات و کلیه ضوابط مندرج در آئین دادرسی کیفری را در کمترین زمان ممکن اجرا نمود.
مسعودی فر می‌گوید: رأی صادره مطابق قانون قابلیت فرجام خواهی در مدت زمان مقرر را دارد. با صدور این رأی مراحل دادرسی به این پرونده در استان اصفهان به پایان رسید و در صورت اعتراض متهمان و یا وکیل مدافع آنان به رأی صادره پرونده جهت تکمیل سیر قانونی به دیوان عالی کشور ارسال خواهد شد.
طبق آرای صادره متهمان محمد. ق ۳۸ ساله و صادق. م ۲۵ ساله به مجازات اعدام با چوبه دار در ملاء عام (محل وقوع جرم) محکوم شده اند و از نکات قابل ذکر این پرونده داشتن سابقه کیفری هر دو متهم است.
ستوان‌دوم شهید احسان نصیری از ماموران پلیس آگاهی شهرستان لنجان بود که آبان سال گذشته در حین انجام ماموریت و درگیری با ارازل و اوباش در فولادشهر به شهادت رسید.                           ",https://www.asriran.com/003UZF
832488,۱۴۰۱/۰۱/۰۷,سیاسی,انتصاب تولیت جدید آستان حضرت عبدالعظیم,با طلب رحمت و مغفرت الهی برای متولی فقید آستان مطهّر حضرت عبدالعظیم سلام‌الله‌علیه حجةالاسلام آقای محمدی ریشهری که حقاً خدمات ماندگار و با ارزشی در طول این مسئولیت به انجام رسانیدند، جنابعالی را به تولیت آن بقعه‌ی مبارک و همه‌ی متعلقات و بقاع وابسته به آن منصوب میکنم.,"آیت‌الله خامنه‌ای در حکمی حجت‌الاسلام قاضی‌عسکر را به تولیت آستان مطهر حضرت عبدالعظیم و همه متعلقات و بقاع وابسته به آن بقعه مبارک منصوب کردند.
به گزارش ایسنا، متن حکم رهبر انقلاب اسلامی به این شرح است:
بسم الله الرّحمن الرّحیم
جناب حجةالاسلام آقای حاج سیّدعلی قاضی‌عسکر دامت‌افاضاتهبا طلب رحمت و مغفرت الهی برای متولی فقید آستان مطهّر حضرت عبدالعظیم سلام‌الله‌علیه حجةالاسلام آقای محمدی ریشهری که حقاً خدمات ماندگار و با ارزشی در طول این مسئولیت به انجام رسانیدند، جنابعالی را به تولیت آن بقعه‌ی مبارک و همه‌ی متعلقات و بقاع وابسته به آن منصوب میکنم. ادامه‌ی آبادانی آن حریم مطهّر، و رعایت آسایش زائران و گسترش فضای معنوی و معرفتی در آن، و حفظ حقوق مردم عزیز شهر ری، و ارائه‌ی خدمت به محرومان و مستحقان، عمده‌ی انتظارات اینجانب است. تشکر اینجانب را به همکاران صمیمی و پر تلاش مرحوم آقای ری‌شهری ابلاغ فرمائید.
والسلام علیکم و رحمةاللهسیّدعلی خامنه‌ای۷ فروردین ۱۴۰۱                           ",https://www.asriran.com/003UZE
832487,۱۴۰۱/۰۱/۰۷,حوادث,3 کشته در تصادف کامیون و تیبا در ایلام,در این حادثه سه نفر سرنشین سواری تیبا فوت کردند.,"تصادف کامیون و تیبا در محدوده روستای جابر از توابع شهرستان بدره در ایلام سه فوتی بر جا گذاشت.
به گزارش روابط عمومی اورژانس ۱۱۵ ایلام، ساعت ۱۷ و هشت دقیقه امروز یکشنبه تصادف کامیون با سواری تیبا در محدوده روستای جابر از توابع شهرستان بدره به مرکز کنترل و هدایت عملیات اورژانس ۱۱۵ استان گزارش شد.
بلافاصله ۲ دستگاه آمبولانس اورژانس ۱۱۵ و یک خودرو امداد هلال احمر در صحنه حادثه حاضر شدند.
متاسفانه در این حادثه سه نفر سرنشین سواری تیبا فوت کردند.                           ",https://www.asriran.com/003UZD
832486,۱۴۰۱/۰۱/۰۷,بین الملل,وزیر خارجه آمریکا در دیدار با همتای اسرائیلی: به تلاش برای عدم دستیابی ایران به سلاح های هسته ای متعهد هستیم,بر اساس اعلام وزارت خارجه آمریکا، بلینکن قرار است در رام الله با محمود عباس رئیس تشکیلات خودگردان فلسطین نیز دیدار و گفتگو کند.,"آنتونی بلینکن وزیر امور خارجه آمریکا که در اسرائیل به سر می برد، اعلام کرد که با همتای اسرائیلی خود درباره ایران و اوکراین گفتگو می‌کند.
به گزارش ایرنا؛ آنتونی بلینکن وزیر امور خارجه دولت دموکرات جو بایدن در حساب کاربری خود در توئیتر نوشت: خوشحالم که امروز در اسرائیل هستم و با یائیر لاپید وزیر امور خارجه اسرائیل دیدار می کنم.
وزیر امور خارجه آمریکا افزود: در این دیدار درباره موضوعات مهم جهانی مانند حمله بیرحمانه ولادیمیر پوتین رئیس جمهوری روسیه به اوکراین و مردم آن و چالش های نشات گرفته از ایران گفتگو می‌کنم.
بلینکن با انتشار تصاویری از دیدار با همتای اسرائیلی خود تاکید کرد: تعهد آمریکا در قبال اسرائیل راسخ است.
وزیر خارجه امریکا در نشست خبری مشترک با همتای اسرائیلی خود باردیگر با تکرار ادعاهای واهی مقامات ایالات متحده درباره تلاش های ایران برای دستیابی به سلاح اتمی گفت: به تلاش برای عدم دستیابی ایران به سلاحهای هسته ای متعهد هستیم و درصورت ادامه تهدیدهای این کشور علیه همپیمانان منطقه ای آمریکا ، با ایران مقابله خواهیم کرد.
به گزارش پایگاه خبری ""النشره "" بلینکن یکشنبه در کنفرانس مطبوعاتی مشترک با وزیر خارجه اسرائیل مدعی شد: امروز دیگر موضوع عادی سازی روابط با اسراییل به امری طبیعی تبدیل شده است و تمام تلاش خود را برای گسترش روابط کشورهای دیگر با اسراییل مبذول می داریم.
بر اساس اعلام وزارت خارجه آمریکا، بلینکن قرار است در رام الله با محمود عباس رئیس تشکیلات خودگردان فلسطین نیز دیدار و گفتگو کند.
وزیر خارجه آمریکا همچنین قرار است به مراکش و الجزایر سفر کند.                           ",https://www.asriran.com/003UZC
832484,۱۴۰۱/۰۱/۰۷,اجتماعی ,پلیس: بیشترین تصادفات نوروزی امسال بین ساعات ۱۶ تا ۲۰ رخ می‌دهد,۳۲ درصد از جان باختگان در تصادفات سرنشین خودروها و غالباً کودکان و افراد کهنسال هستند.,"رئیس پلیس راهور انتظامی کشور بیشترین زمان تصادفات در نیمه اول نوروز را بین ساعات ۱۶ تا ۲۰ و بعد از آن ۱۲ تا ۱۶ عصر است اعلام و خاطر نشان کرد: به رانندگان توصیه می کنم که اصلاً در ساعات شب رانندگی نکنند به جهت اینکه بعضی معابر نور کافی ندارند، خط کشی‌ها آشکارسازی نشده و شرایط مناسبی ندارند و احتمال تصادف در ساعات شبانگاهی نیز بسیار زیاد است.
به گزارش ایسنا، سردار سید کمال هادیان فر علت ۸۲ درصد از تصادفات را سرعت و سبقت، عدم توجه به جلو، خستگی و خواب آلودگی که جزو موضوعات جدی است عنوان کرد و گفت: تا ۵ فروردین ماه ۴۳۰ نفر جان خود را در تصادفات از دست داده و ۸ هزار و ۳۰۰ نفر نیز مجروح شدند که اگر با این روند جلو برویم ممکن است عدد جان باختگان به هزار نفر برسد که زیبنده کشور ما نیست.
رئیس پلیس راهور انتظامی کشور با بیان اینکه ۳۲ درصد از جان باختگان در تصادفات سرنشین خودروها و غالباً کودکان و افراد کهنسال هستند گفت: علت این است که سرنشینان از کمربند ایمنی استفاده نکرده بودند که اگر از کمربند ایمنی استفاده می شد حداقل این بود که جانشان را از دست نمی دادند.
سردار هادیان فر در خصوص عمل نکردن ایربگ ها هم گفت: در تصادفات معمولاً این است که اصلاً گزارشی نداریم که ایربگ خودروها عمل کرده باشند و بنابراین نمی توان گفت که این وسیله جان پناهی برای مردم است. در این بخش اشکال وجود دارد که امیدواریم در سال جدید هم شرایط بهتری از نظر تولید خودروهای ایمن و تحویل آن به مردم پیدا کنیم و هم تصادفات ما کاهش یابد هم راننده ها ایمن تر و مسلط تر رانندگی کنند، و هم نقاط حادثه خیز ان شاءالله سریع تر برطرف شوند چرا که ۳۸ درصد تصادفات در نقاط حادثه خیز رخ می دهند.
رئیس پلیس راهور فرماندهی کل انتظامی کشور همچنین در بخش دیگر سخنان خود، گفت: تردد خودروها در تمام محورهای جنوبی، غربی و شرقی کشور به صورت عادی و روان بوده و فقط تردد خودروها در محورهای شمالی سنگین است.
وی در ادامه بیان کرد: تقریباً در هیچ محوری خیلی اعمال محدودیت نداشتیم و فقط محور چالوس به تهران بود که در چند روز اخیر مجبور شدیم یا از شمال به جنوب و یا از جنوب به شمال این محور را یک طرفه کنیم ولی ۴ محور شمالی کشور فعال است و هیچ محدودیت در آن وجود ندارد.
هادیان فر افزود: تردد خودروها در تمام محورهای جنوبی، غربی و شرقی کشور به صورت عادی و روان بوده ولی تردد در محورهای شمالی سنگین است و به رانندگان توصیه می کنم که زمان سفر خود را طوری مدیریت کنند که به ترافیک نخورند.
رئیس پلیس راهور انتظامی کشور با بیان اینکه پیش بینی ما این بود که امسال ۳۰ تا ۳۵ درصد تردد خودروها افزایش پیدا می کند اما در نوروز امسال با افزایش ۴۸ درصدی تردد خودروها مواجه شدیم و تنها در دو روز گذشته فقط تردد رفت ۲ میلیون و ۵۰۰ هزار بوده و اگر تردد رفت و برگشت را با هم محاسبه کنیم بالای ۵ میلیون تردد ثبت شده است.
سردار هادیان فر، بیشترین تصادف در محورهای کشور را مربوط به روزهای چهارم و پنجم فروردین عنوان کرد و اظهار داشت: مسلم است که هرچه تردد بیشتر شود میزان تصادفات هم بیشتر خواهد شد و بایستی رانندگان با صبر و حوصله و دقت بیشتری رانندگی کنند.
بنا بر اعلام پایگاه اطلاع رسانی پلیس، وی عمده علل تصادفات در نیمه اول نوروز امسال را عدم توانایی در کنترل وسیله نقلیه عنوان کرد و گفت: این علت در محورهای شمالی که غالباً بارش داریم و سطح جاه ها لغزنده است بیشتر بود و در جاده های جنوب کشور هم به جهت طولانی بودن مسیر این اتفاق می افتاد.                           ",https://www.asriran.com/003UZA
832483,۱۴۰۱/۰۱/۰۷,اجتماعی ,ایران ۸۶۳۰ بار در سال ۱۴۰۰ لرزید,مرکز لرزه‌نگاری کشوری در سال ۱۴۰۰ تعداد ۱۴۴ زمین‌لرزه در استان تهران ثبت کرد که بزرگترین آنها در حوالی پردیس با بزرگی ۳.۹ بوده‌ است.,"شبکه‌های لرزه‌نگاری مرکز لرزه‌نگاری کشوری وابسته به مؤسسه ژئوفیزیک دانشگاه تهران در سال ۱۴۰۰ تعداد ۸۶۳۰ زمین‌لرزه را در داخل کشور و نواحی مرزی ثبت کردند که ۱۶۷ عدد از آنها به بزرگای بیش از چهار بوده‌اند.
به گزارش ایرنا، گزارش مؤسسه ژئوفیزیک نشان می دهد، بزرگ‌ترین زمین‌لرزه‌های سال ۱۴۰۰ در منطقه فین استان هرمزگان در ۲۳ آبان رخ دادند که بزرگی آنها ۶.۲ و ۶.۳ با عمق به ترتیب ۱۰ و ۱۹.۵ بود و آسیب‌هایی نیز به همراه داشت. از نظر زلزله‌شناسی این زمین‌لرزه در دماغه هرمز، یکی از مناطق لرزه‌خیز و فعال بخش زاگرس رخ داد. گسل زاگرس مرتفع با سازوکار معکوس در شمال و مرکز این زمین‌لرزه قرار دارد و همچنین، یک راندگی در جنوب آن با شیب به سمت شمال که قطعه‌ای از گسل پیشانی کوهستان نامیده می‌شود.
در سال ۱۴۰۰ از لحاظ آماری ماهانه حداقل یک زمین‌لرزه با بزرگی بیش از پنج در ایران رخ داده‌ است.
در سال گذشته استان خراسان رضوی با ۱۰۱۴ زمین‌لرزه ثبت شده بیشترین تعداد زمین‌لرزه را در کشور داشته است و پس از آن استان‌های کرمان با ۶۷۴ و اصفهان با ۵۸۴ زمین‌لرزه قرار دارند. همچنین، کمترین تعداد زمین‌لرزه‌های ثبت شده به ترتیب متعلق به استان‌های البرز، سیستان و بلوچستان و زنجان است.
مرکز لرزه‌نگاری کشوری در سال ۱۴۰۰ تعداد ۱۴۴ زمین‌لرزه در استان تهران ثبت کرد که بزرگترین آنها در حوالی پردیس با بزرگی ۳.۹ بوده‌ است.                           ",https://www.asriran.com/003UZ9
832482,۱۴۰۱/۰۱/۰۷,ورزشی,خرید جدید بارسلونا مشخص شد,اسپورت کاتالونیا اعلام کرد که بارسا با «رافینیا» با قراردادی 5 ساله به توافق رسیده و قرار است این بازیکن از سال آینده راهی نیوکمپ شود.,"رسانه کاتالونایی از توافق بارسلونا با هافبک برزیلی خبر داد.
به گزارش فارس، باشگاه بارسلونا با هافبک برزیلی لیدزیونایتد به توافق رسید.
اسپورت کاتالونیا اعلام کرد که بارسا با «رافینیا» با قراردادی 5 ساله به توافق رسیده و قرار است این بازیکن از سال آینده راهی نیوکمپ شود.
رافینیا تمام پیشنهادها را رد کرده تا در تابستان آینده برای ژاوی بازی کند. او در این فصل برای لیدز 28 بازی انجام داد و آمار 9 گل و 3 پاس گل را به ثبت رساند.
اسپورت نوشت که وینگر چپ برزیلی قرار است جانشین دمبله در فصل آینده شود.                           ",https://www.asriran.com/003UZ8
832481,۱۴۰۱/۰۱/۰۷,سیاسی,رئیسی به ورامین سفر می‌کند,نماینده مردم شهرستان‌های ورامین ، پیشوا و قرچک در مجلس شورای اسلامی گفت: در این دیدار رئیس جمهور قول مساعد داد در اولین فرصت به خطه قهرمان پرور دیار پانزده خرداد سفر خواهند کرد.,"نماینده مردم شهرستان های ورامین ، قرچک و پیشوا در مجلس شورای اسلامی از دیدار با رئیس جمهور خبر داد و گفت: رئیس جمهور به زودی به ورامین سفر خواهد کرد.
به گزارش ایسنا؛ حسین نوش‌آبادی عصر یکشنبه هفتم فروردین ماه در جمع خبرنگاران از دیدار با رئیس جمهور خبر داد و اظهار کرد: طی دیداری که دیروز با حجت‌الاسلام رئیسی، در ساختمان ریاست جمهوری داشتم ضمن تبریک سال نو و ابلاغ سلام مردم شریف و انقلابی حوزه انتخابیه خود از رئیس جمهور برای سفر به دیار پانزده خرداد مجدداً دعوت به عمل آمد.
نماینده مردم شهرستان‌های ورامین ، پیشوا و قرچک در مجلس شورای اسلامی گفت: در این دیدار رئیس جمهور قول مساعد داد در اولین فرصت به خطه قهرمان پرور دیار پانزده خرداد سفر خواهند کرد.
نوش آبادی در خصوص موضوعاتی که به استحضار رئیس جمهور رسید با تاکید بر بهره برداری از قطار شهری و اجرای خط مترو ، احداث بیمارستان پیشوا بیان کرد: بهسازی جاده ورامین به جواد آباد و چرمشهر و اتصال به بزرگراه حرم تا حرم ، احداث بیمارستان جایگزین شهید مفتح ورامین، دی کلینیک قرچک و آزاد راه تهران به پیشوا از موارد دیگر بود که انتظار می‌رود در سفر رئیس جمهور، مورد عنایت ویژه قرار گیرد.                           ",https://www.asriran.com/003UZ7
832480,۱۴۰۱/۰۱/۰۷,اجتماعی ,ثبت ۲۳ میلیون تردد وسایل نقلیه در مازندران,محورهای ارتباطی مازندران به دلیل واقع شدن در مسیر ترانزیتی آسیای میانه و مسیر تهران _ مشهد و به ویژه داشتن پتانسیل های گردشگری و مواهب طبیعی به خصوص در ایام تعطیلات از پرترافیک ترین راه های کشور محسوب می شوند.,"مدیرکل راهداری و حمل و نقل جاده‌ای استان مازندران گفت: بر اساس اطلاعات به دست آمده از سامانه‌های ترددشمار منصوب در محورهای برون شهری مازندران، از ابتدای طرح نوروزی تا امروز بیش از ۲۳ میلیون تردد از انواع وسایل نقلیه در جاده های استان به ثبت رسیده است.
به گزارش ایسنا؛ حسن جهانیان با اشاره به اینکه این گزارش از ابتدای طرح نوروزی یعنی از ۲۵ اسفند ۱۴۰۰ تا امروز هفتم فروردین ماه ۱۴۰۱ محاسبه شده است در جمع خبرنگاران اظهار کرد: محورهای ارتباطی مازندران به دلیل واقع شدن در مسیر ترانزیتی آسیای میانه و مسیر تهران _ مشهد و به ویژه داشتن پتانسیل های گردشگری و مواهب طبیعی به خصوص در ایام تعطیلات از پرترافیک ترین راه های کشور محسوب می شوند.
وی با اشاره به ۱۰ هزار و ۴۰۰ کیلومتر راه ارتباطی در مازندران افزود: از ابتدای طرح نوروزی تا به امروز بیش از ۲۳ میلیون تردد از انواع وسایل نقلیه در جاده های استان ثبت شده است.
مدیرکل راهداری و حمل و نقل جاده‌ای استان مازندران در ادامه به محورهای پرتردد این استان اشاره و تصریح کرد: محور ساری- قائمشهر و بالعکس با تردد روزانه حدود ۴۶ هزار وسیله نقلیه، آمل _ محمودآباد با تردد روزانه ۴۱ هزار و بابل – بابلسر با تردد روزانه ۳۸ هزار در ردیف سه محور ارتباطی پُر تردد استان در این ایام هستند.                           ",https://www.asriran.com/003UZ6
832479,۱۴۰۱/۰۱/۰۷,اجتماعی ,دستگیری 4 مالخر خارجی در تهران,تیم عملیات کلانتری پایانه مسافربری عزب تهران در یک عملیات غافلگیرانه هر چهار متهم را دستگیر و در بازرسی اولیه از هر متهم یک دستگاه گوشی تلفن همراه سرقتی با برندهای مختلف کشف کردند.,"سرکلانتر پنجم پلیس پیشگیری پایتخت از دستگیری چهار تبعه کشورهای همسایه که اقدام به مالخری تلفن همراه می‌کردند، خبر داد.
به گزارش ایرنا، سرهنگ «پیمان لطیفی» در تشریح جزئیات این خبر گفت: تیم عملیات کلانتری پایانه مسافربری غرب تهران در حین گشت زنی‌های هدفمند، به چهار جوان ۲۰ تا ۲۵ساله که با مشاهده ماموران تغییر مسیر دادند مشکوک می‌شوند و آنها را زیرنظر می‌گیرند.
وی اظهار داشت: تیم عملیات کلانتری پایانه مسافربری عزب تهران در یک عملیات غافلگیرانه هر چهار متهم را دستگیر و در بازرسی اولیه از هر متهم یک دستگاه گوشی تلفن همراه سرقتی با برندهای مختلف کشف کردند.
این مقام انتظامی ادامه داد: متهمان در تحقیقات اولیه پلیسی به بزه انتسابی و خرید گوشی‌های تلفن همراه سرقتی از سارقان معترف می‌شوند.
سرکلانتر پنجم پلیس پیشگیری تهران خاطرنشان کرد: با شناسایی مال باختگان هر چهار مال باخته به کلانتری دعوت شدند و اموال کشف شده تحویل آنان شد.
وی با اشاره به اینکه تحقیقات بیشتر جهت کشف جرائم احتمالی متهمان ادامه دارد گفت: پرونده متهمان به مرجع قضایی معرفی شد.
کشف ۲ قبضه سلاح جنگی در غرب تهران
براساس این گزارش، رییس مرکز عملیات پلیس امنیت عمومی پایتخت نیز از کشف دو قبضه سلاح جنگی و ۴۰ فشنگ در غرب تهران خبر داد و گفت: در این رابطه یک متهم دستگیر شد.
سرهنگ «سعید راستی» در تشریح جزئیات این خبر گفت: در اواخر هفته گذشته خبری در خصوص فروش سلاح جنگی درفضای مجازی توسط یک کاربری اینستاگرامی دریافت کردیم و مشخص شد که متهم در این دو هفته اخیر به فعالیت‌های غیر قانونی پرداخته و با ترفندهای مختلف خریداران را اغفال و با جلب اعتماد به فروش سلاح گرم می‌پردازد.
وی اظهار داشت: در تحقیقات بعدی مشخص شد این فرد به تازگی به شهرهای غربی کشور مراجعه کرده و پس از تهیه سلاح جنگی در حال بازگشت به شهر تهران می‌باشد.
رییس مرکز عملیات امنیت عمومی تهران ادامه داد: با مراقبت‌های ویژه پلیسی و اخذ دستور قضائی دو تیم با همکاری ماموران پایگاه دوم این پلیس به محورهای مواصلاتی غرب تهران اعزام و متهم در حالی که از یکی از مبادی‌های ورودی وارد شهر تهران شده بود با یک تعقیب و مراقبت چندساعته در حوالی میدان آزادی دستگیر و از وی دو قبضه سلاح جنگی به همراه چهار خشاب و ۴۰ عدد فشنگ کشف شد.
این مقام انتظامی به اعتراف متهم به بزه انتسابی اشاره کرد و گفت: متهم برای سیر مراحل قضائی به دادسرا معرفی شد و همچنین تلاش برای دستگیری سایر افراد مرتبط با این پرونده همچنان در دستور کار پلیس قرار دارد.                           ",https://www.asriran.com/003UZ5
832478,۱۴۰۱/۰۱/۰۷,اجتماعی ,مردم از تردد غیرضروری در مسیرهای جزایر جنوبی پرهیز کنند,سازمان هواشناسی با صدور اطلاعیه‌ای، نسبت به افزایش سرعت باد با سمت شمال‌غربی از روز یکشنبه، هفتم فروردین ماه تا روز سه‌شنبه، نهم فروردین ماه هشدار داد.,"ستاد مرکزی هماهنگی خدمات سفر طی اطلاعیه شماره ۱۳ از مسافران نوروزی خواست از تردد غیرضروری در مسیرهای دریایی و جزایر جنوبی پرهیز کنند.
به‌گزارش ایرنا، با توجه به گزارش سازمان هواشناسی، به دلیل افزایش سرعت باد و افزایش ارتفاع امواج، این ستاد طی اطلاعیه شماره ۱۳ خود از مردم خواست به منظور اجتناب از خطر غرق شدن، از صبح یکشنبه ۷ فروردین تا پایان روز سه‌شنبه، ۹ فروردین ۱۴۰۱، از تردد با شناورهای سبک و تردد غیرضروری در مسیرهای دریایی و جزایر جنوبی پرهیز کنند.
سازمان هواشناسی با صدور اطلاعیه‌ای، نسبت به افزایش سرعت باد با سمت شمال‌غربی از روز یکشنبه، هفتم فروردین ماه تا روز سه‌شنبه، نهم فروردین ماه هشدار داد.
بر اساس این اطلاعیه نوع مخاطره سامانه مذکور افزایش ارتفاع موج در مناطق ساحلی بین ۱/۵ تا ۲/۵ متر و در مناطق فراساحلی بیش از ۳ متر خواهد بود.همچنین منطقه اثر برای روز یک‌شنبه خلیج فارس، نواحی مرکزی مناطق ساحلی و دور از ساحل و برای روز دوشنبه خلیج فارس، نواحی شرقی مناطق ساحلی و دور از ساحل خواهد بود.
روز سه‌شنبه نیز نواحی شرقی خلیج فارس، مناطق ساحلی و دور از ساحل درگیر این سامانه می‌شود.اثر مخاطره سامانه نیز خطر غرق شدن شناگران، شناورهای سبک و قایق‌های تفریحی، خطر آسیب به قفس‌ها و پاره شدن تورهای صیادی، اختلال در تردد با شناورهای نیمه سنگین و خطر خسارت به تاسیسات ساحلی و فراساحلی پیش‌بینی شده است.
ممنوعیت شنا و فعالیت‌های غواصی، پرهیز از تردد با قایق‌ها و شناورهای سبک و تفریحی، اعمال محدودیت در فعالیت های دریایی بویژه در مناطق فراساحل، احتیاط در تردد با شناورهای نیمه سنگین و تمهیدات لازم جهت پیشگیری از هر گونه خسارت از توصیه‌های سازمان هواشناسی است.
سازمان هواشناسی همچنین با صدور هشدار سطخ زرد دریایی از سامانه افزایش سرعت باد با سمت غربی تا شمال غربی خبر داد که زمان شروع آن اوایل وقت دوشنبه و زمان پایان آن ظهر سه‌شنبه خواهد بود.نوع مخاطره نیز افزایش ارتفاع موج بین ۱ تا ۲ متر اعلام شده است.منطقه اثر دریای عمان، در مناطق ساحلی و دور از ساحل استانهای سیستان و بلوچستان و شرق تنگه هرمز بوده و اثر مخاطره نیز احتمال غرق شدن شناگران، شناورهای سبک و قایق‌های تفریحی، احتمال آسیب به قفس ها و پاره شدن تورهای صیادی و احتمال اختلال تردد با شناورهای نیمه سنگین و احتمال خسارت به تاسیسات ساحلی و فراساحلی خواهد بود.
سازمان هواشناسی احتیاط در شنا، احتیاط در تردد با قایق‌ها و شناورهای سبک و تفریحی، اعمال محدودیت در فعالیت‌های دریایی بویژه در مناطق فراساحل و تمهیدات لازم جهت پیشگیری از هر گونه خسارت را توصیه کرده است.                           ",https://www.asriran.com/003UZ4
832476,۱۴۰۱/۰۱/۰۷,حوادث,۲ نفر در جزیره کیش غرق شدند,جانباختگان شامل یک زن ۲۴ ساله و یک مرد ۳۳ ساله بودند. با توجه به شدت وزش باد درخواست می شود کیشوندان و مسافران از شناد در سواحل خودداری کنند.,"رییس اداره آتش نشانی و خدمات ایمنی جزیره کیش گفت: ۲ نفر ظهر امروز در سواحل جنوبی این جزیره غرق شدند.
سهراب رضایی روز یکشنبه در گفت و گو با خبرنگار ایرنا اظهار داشت: ساعت ۱۵ و ۴۴ دقیقه امروز با اعلام یک مورد غرق شدگی در ساحل پدیده این جزیره عوامل آتش نشانی به محل اعزام شدند.
وی اضافه کرد: آتش نشانان پس از حضور در محل و جست و جو ۲ نفر را از آب بیرون کشیدند اما متاسفانه علی رغم انجام عملیات احیا هیچ کدام از این جانباختگان نجات نیافتند.
رضایی با اشاره به اینکه جانباختگان شامل یک زن ۲۴ ساله و یک مرد ۳۳ ساله بودند اضافه کرد: با توجه به شدت وزش باد درخواست می شود کیشوندان و مسافران از شناد در سواحل خودداری کنند.                           ",https://www.asriran.com/003UZ2
832475,۱۴۰۱/۰۱/۰۷,سیاسی,امیرعبداللهیان در دیدار انریکه مورا: ایران با جدیت در مذاکرات وین حضور یافته و برای رسیدن به توافق، ابتکارات لازم را ارائه کرده است,وزیر امور خارجه: فقدان تصمیم سیاسی آمریکا برای رفع تحریم هایی که به انتفاع اقتصادی مردم ایران گره خورده، مانع کنونی رسیدن به نتایج نهایی بوده و برای ما برخوردار شدن از منافع کامل اقتصادی و رفع موثر تحریم ها اولویت اساسی است.,"انریکه مورا، معاون مسئول سیاست خارجی اتحادیه اروپا که برای رایزنی و دیدار با علی باقری مذاکره کننده ارشد کشورمان به تهران سفر کرده است، ملاقات کوتاهی نیز با حسین امیرعبداللهیان وزیر امور خارجه کشورمان داشت.
به گزارش کانال سخنگو، در این دیدار، آخرین وضعیت گفت‌وگوهای رفع تحریم در وین مورد بحث و تبادل نظر قرار گرفت.
امیرعبداللهیان در این دیدار ضمن قدردانی از تلاش های جوزپ بورل و انریکه مورا، با بیان اینکه جمهوری اسلامی ایران با جدیت در مذاکرات وین حضور یافته و برای رسیدن به توافق، ابتکارات لازم را ارائه کرده است، تصریح کرد که طرف‌های دیگر به ویژه دولت آمریکا باید جهت حل و فصل موضوعات باقی‌مانده رویکردی واقع بینانه اتخاذ نمایند.
وزیر امور خارجه کشورمان افزود: فقدان تصمیم سیاسی آمریکا برای رفع تحریم هایی که به انتفاع اقتصادی مردم ایران گره خورده، مانع کنونی رسیدن به نتایج نهایی بوده و برای ما برخوردار شدن از منافع کامل اقتصادی و رفع موثر تحریم ها اولویت اساسی است.
در این دیدار انریکه مورا معاون مسئول سیاست خارجی اتحادیه اروپا نیز به ارایه گزارشی از آخرین وضعیت مذاکرات و ارزیابی خود در ارتباط با مسیر پیش رو پرداخت.                           ",https://www.asriran.com/003UZ1
832474,۱۴۰۱/۰۱/۰۷,بین الملل,اعتراض مقابل سفارت عربستان در هلند بخاطر اعدام ۸۱ نفر,تظاهرکنندگان با در دست داشتن پلاکاردهایی در محکومیت و ابراز انزجار از این اقدام نظام سعودی، همچنین تصاویر قربانیان مظلوم را در مقابل سفارت سعودی به نمایش گذاشتند.,"در واکنش به اعدام ۸۱ نفر ازجمله ۴۱ جوان و نوجوان شیعه در عربستان، گروهی از عدالت‌خواهان و مدافعان حقوق‌بشر در مقابل سفارت عربستان در شهر لاهه تجمع اعتراضی برگزار کردند.
به گزارش ایسنا، تظاهرکنندگان با در دست داشتن پلاکاردهایی در محکومیت و ابراز انزجار از این اقدام نظام سعودی، همچنین تصاویر قربانیان مظلوم را در مقابل سفارت سعودی به نمایش گذاشتند.
شرکت کنندگان در این تجمع که اغلب آنان جوانان و دانشجویان از ملیت‌های مختلف بودند، با سر دادن شعارهایی علیه نظام عربستان سعودی، خواستار توقف کشتار بی‌گناهان و سرکوب معترضان در آن کشور شدند.
هنگام برگزاری این برنامه، همچنین شمار قابل توجهی از عابرین نیز به اشکال مختلف با تظاهرکنندگان ابراز تأیید و همراهی نشان دادند.
در سالهای اخیر اعتراضات متعددی در کشور هلند علیه اقدامات تروریستی سعودی برگزار شده که ازجمله آنها می‌توان به نمایش نوری روی دیوار سفارت عربستان درباره حملات هوایی علیه غیرنظامیان در یمن و همچنین نصب تابلوی نمادین خیابان خاشقجی در مقابل سفارت عربستان اشاره کرد.                           ",https://www.asriran.com/003UZ0
832473,۱۴۰۱/۰۱/۰۷,بین الملل,"پرواز برای زنان افغان""بدون همراه مرد"" ممنوع شد",سخنگویان وزارت امر به معروف و نهی از منکر و وزارت فرهنگ و ارشاد طالبان در این خصوص اظهار نظر نکردند.,"دو منبع امروز (یکشنبه) به خبرگزاری رویترز گفتند که طالبان به خطوط هوایی در افغانستان اعلام کرده که زنان نمی‌توانند ""بدون همراه مرد"" سوار پروازهای داخلی و یا خارجی شوند.
به گزارش ایسنا، این اقدام و تصمیم پس از اینکه طالبان تعهدات خود را مبنی بر بازگشایی مجدد دبیرستان‌های دخترانه زیر پا گذاشت، اتخاذ شده است؛ تصمیمی که اکثر شهروندان این کشور را شوکه کرده و محکومیت جوامع خارجی را به دنبال داشته است.
به گفته این دوم مقام که خواسته‌اند نامشان فاش نشود، برخی از زنان روز شنبه به میدان هوایی کابل رفتند تا سوار پروازهای داخلی و بین‌المللی شوند، اما به آن‌ها گفته شد که ""بدون همراه مرد"" نمی‌توانند سفر کنند.
این دو مقام افزودند که مقامات طالبان نامه‌ای به خطوط هوایی ارسال کرده‌ و آن‌ها را نسبت به این محدودیت مطلع کرده‌اند.
سخنگویان وزارت امر به معروف و نهی از منکر و وزارت فرهنگ و ارشاد طالبان در این خصوص اظهار نظر نکردند.
طالبان پیشتر در دستورالعملی اعلام کرده بود زنانی که بیش از ۷۲ کیلومتر سفر می‌کنند باید با یکی از بستگان مرد خود همراه شوند.
پس از آنکه طالبان در ۱۵ اوت ۲۰۲۱، افغانستان را تصرف کرد، وضعیت اقتصادی این کشور متزلزل شد و جامعه جهانی تا کنون این گروه را به رسمیت نشناخته است.
تحریم‌ها علیه طالبان، صدها میلیون دلار از منابع مالی بین‌المللی را که دولت بر آن تکیه می‌کرد، قطع کرده است. میلیاردها دلار از دارایی افغانستان در خارج از کشور مسدود شده و ارتباط سیستم بانکی افغانستان تا حد زیادی با جهان قطع شده است. در نتیجه، دولت تا حد زیادی قادر به پرداخت حقوق مردم نیست و بدین ترتیب اقتصاد این کشور از بین رفته است.                           ",https://www.asriran.com/003UYz
832472,۱۴۰۱/۰۱/۰۷,اجتماعی ,پلیس راه ناجا: ترافیک در جاده هراز سنگین است/ خودروهای متخلف تا پایان تعطیلات توقیف می شوند,رانندگان با رعایت قوانین راهنمایی و رانندگی، پرهیز از سرعت و سبقت غیر مجاز ،حرکات نمایشی و با رعایت فاصله اصولی با خودروی جلویی سفری ایمن داشته باشند.,"سرپرست پلیس راه ناجا اعلام کرد: در محور هراز مسیر جنوب به شمال محدوده مشا، حد فاصل پلور تا گزنک و سه راهی چلاو تا تونل شماره یک شاهد ترافیک سنگین هستیم.
سرهنگ سیاوش محبی روز یکشنبه در هفتمین روز از تعطیلات نوروزی در خصوص وضعیت ترافیکی جاده ها به خبرنگار ایرنا گفت: در قسمت های بایجان و گزنک محدوده جاده هراز نیزشاهد ترافیک سنگین هستیم.
وی با اشاره به وضعیت ترافیک جاده کوهستانی منتهی به استانهای شمالی ، اظهار داشت: در جاده فیروزکوه تردد خودروها روان و بدون هیچ گره ترافیکی است و رانندگان می توانند از این مسیر برای تردد بدون ترافیک استفاده کنند.
سرپرست پلیس راه ناجا ادامه داد: در محور چالوس مسیر جنوب به شمال و حد فاصل دو راهی شهرستانک تا نسا، پل زنگوله تا سیاه بیشه، و مکارود تا مجلار و مسیر شمال به جنوب حد فاصل مرزن آباد تا مجلار و گچسر تا نسا ترافیک سنگین است.
محبی افزود: در آزاد راه قزوین – رشت محدوده عوارضی قزوین و حد فاصل منجیل تا رودبار در مسیر رشت – قزوین محدوده شهر رودبار نیز حجم ترافیک سنگین است.
این مسئول خاطرنشان کرد: در مسیرهای حرم تا حرم و آزاد راه امام رضا (ع) نیز شاهد ترافیک سنگین هستیم و تردد خودروها در این جاده ها به کندی در جریان است.
سرپرست پلیس راه ناجا با اشاره به شلوغی جاده ها، گفت: با توجه به اتمام تعطیلات و بازگشت مردم از سفر های نوروزی به رانندگان توصیه می شود که سفر خود را درساعات اولیه صبح آغاز کنند.
محبی ادامه داد:ماموران پلیس راهور به طور شبانه روزی در طول مسیر حضور دارند و بهتر است که رانندگان پیش از آغاز سفر اطلاعات راه را از سامانه ۱۴۱ دریافت و برای سفر خود برنامه ریزی کنند.
وی تاکید کرد: رانندگان با رعایت قوانین راهنمایی و رانندگی، پرهیز از سرعت و سبقت غیر مجاز ،حرکات نمایشی و با رعایت فاصله اصولی با خودروی جلویی سفری ایمن داشته باشند.
خودروهای متخلف تا پایان تعطیلات توقیف می شوند
سرپرست پلیس راه ناجا درخصوص توقیف خودروهای متخلف در اجرای طرح نوروزی پلیس در جاده‌ها که از ۲۶ اسفندماه آغازشده است، یادآور شد: پلیس در طول اجرای طرح نوروزی با تخلفات حادثه ساز برخورد خواهد کرد چرا که این تخلفات علاوه بر آنکه راننده مرتکب تخلف را دچار حادثه می کند برای دیگر کاربران ترافیکی نیز خطرآفرین و حادثه ساز است.
محبی با بیان اینکه تخلفاتی نظیر سرعت و سبقت غیرمجاز، تردد از شانه خاکی، تجاوز به چپ، حرکت خلاف جهت، حرکت مارپیچ جزو این تخلفات محسوب می شود، اضافه کرد: ماموران پلیس در صورت مشاهده چنین خودروهایی نسبت به توقیف آن اقدام خواهند کرد.
وی ادامه داد: اگر در سوابق خودرو یا راننده‌ای ارتکاب تخلفات حادثه ساز ترافیکی وجود داشته باشد، این خودرو برای مدت زمان طولانی تر و حتی تا پایان تعطیلات توقیف خواهد بود.
محبی افزود: اما اگر راننده برای بار اول دست به چنین تخلفی زده باشد خودرو به صورت موقت و تا ۷۲ ساعت در توقیف خواهد ماند و علاوه بر توقیف، جریمه نیز شده و نمره منفی نیز برای گواهینامه راننده متخلف منظور خواهد شد.
شهرستان پردیس با جمعیتی در حدود ۳۰۰ هزار نفر در شرق پایتخت قرار دارد.                           ",https://www.asriran.com/003UYy
832471,۱۴۰۱/۰۱/۰۷,ورزشی,پایان غیبت کریم باقری در اردوی تیم ملی,کریم باقری صبح امروز در مشهد به اردوی تیم ملی پیوست و پس از انجام تست کرونا عصر امروز در تمرین ملی پوشان حضور خواهد یافت.,"کریم باقری به اردوی تیم ملی ملحق شد و تا زمان منفی شدن تست کرونای خود، در قرنطینه به سر خواهد برد.
به گزارش ایسنا، کریم باقری که از ابتدای اردوی تیم ملی در تهران و سپس در سئول غایب بود، در فاصله ۴۸ ساعت تا دیدار با لبنان، به اردوی ایران ملحق شد. با اینکه گفته می شد باقری به کرونا مبتلا شده، او در امارات حضور داشت و حتی در کنسرت خواننده ایرانی در دبی هم شرکت کرد!
کریم باقری صبح امروز در مشهد به اردوی تیم ملی پیوست و پس از انجام تست کرونا عصر امروز در تمرین ملی پوشان حضور خواهد یافت.
گفتنی است تیم ملی فوتبال ایران امروز و فردا دو جلسه تمرینی خودش برای دیدار با لبنان را در مشهد برگزار می کند و سه شنبه در آخرین مسابقه این مرحله برابر این تیم قرار می گیرد.                           ",https://www.asriran.com/003UYx
832470,۱۴۰۱/۰۱/۰۷,اجتماعی ,زاهدان/ سرقت پیچ‌ها علت سقوط دکل مخابراتی,این دکل مخابراتی توسط پیمانکار شرکت ایرانسل در چند روز گذشته در خیابان پهلوانی زاهدان نصب شده بود و پیمانکار در حال تهیه فنس بوده که متاسفانه یک نفر با سرقت پیچ‌های دکل و همچنین وزش باد باعث سقوط آن می‌شود.,"مدیرکل ارتباطات و فناوری اطلاعات سیستان و بلوچستان با اشاره به حادثه سقوط دکل مخابراتی شرکت ایرانسل در شهر زاهدان، گفت: سرقت پیچ‌های دکل و وزش باد علت اصلی این حادثه بوده است.
نیک ‌محمد بلوچزهی در گفت‌وگو با تسنیم با اشاره به حادثه سقوط دکل مخابراتی شرکت ایرانسل در شهر زاهدان، اظهار داشت: سرقت پیچ‌های دکل و وزش باد علت اصلی این حادثه بوده است.
این دکل مخابراتی توسط پیمانکار شرکت ایرانسل در چند روز گذشته در خیابان پهلوانی زاهدان نصب شده بود و پیمانکار در حال تهیه فنس بوده که متاسفانه یک نفر با سرقت پیچ‌های دکل و همچنین وزش باد باعث سقوط آن می‌شود.                           ",https://www.asriran.com/003UYw
832469,۱۴۰۱/۰۱/۰۷,ورزشی,بازی استقلال و پیکان با حضور تماشاگران برگزار می‌شود,در این اطلاعیه آمده است: پیروی درخواست باشگاه استقلال جهت حضور تماشاگران در ورزشگاه‌ها، ستاد ملی مبارزه با کرونا موافقت خود را با این موضوع در ادامه مسابقات لیگ برتر و جام حذفی اعلام کرد.,"باشگاه استقلال ادعا کرد که دیدار آبی‌ها مقابل پیکان در هفته بیست‌وچهارم لیگ برتر، با حضور تماشاگران برگزار می‌شود.
به گزارش تسنیم، باشگاه استقلال در اطلاعیه‌ای که امروز (یکشنبه) منتشر کرد از موافقت ستاد ملی مبارزه با کرونا و سازمان لیگ فوتبال ایران با ورود هواداران به ورزشگاه‌ها خبر داد.
در این اطلاعیه آمده است: پیروی درخواست باشگاه استقلال جهت حضور تماشاگران در ورزشگاه‌ها، ستاد ملی مبارزه با کرونا موافقت خود را با این موضوع در ادامه مسابقات لیگ برتر و جام حذفی اعلام کرد.
سازمان لیگ هم امروز دستورالعملی را جهت حضور تماشاگران برای باشگاه استقلال ارسال کرده است.
بنابراین مسابقه استقلال با پیکان در روز سه‌شنبه 16 فروردین، در ورزشگاه آزادی با حضور تماشاگران و با رعایت پروتکل‌های بهداشتی برگزار خواهد شد.»                           ",https://www.asriran.com/003UYv
832468,۱۴۰۱/۰۱/۰۷,بین الملل,ایلان ماسک: فکر کنم پوتین خیلی از من ثروتمندتر است,ماسک بیان کرد: من فکر می کنم دولت آمریکا بیش از آنچه مردم ممکن است تصور کنند انجام داده است. اما این خیلی علنی نیست. اما انجام یک اقدام جدی مهم است. ما نمی توانیم اجازه دهیم پوتین بر اوکراین مسلط شود. این دیوانگی است.,"ایلان ماسک ثروتمندترین مرد جهان گفت، فکر می کند ولادیمیر پوتین ممکن است از او هم ثروتمندتر باشد.
به گزارش ایسنا، به نقل از بیزینس اینسایدر، ایلان ماسک، مدیرعامل میلیاردر شرکت تسلا در اواخر سال ۲۰۲۱، با به زیر کشیدن جف بزوس، رئیس شرکت آمازون، عنوان ثروتمندترین فرد جهان را به خود اختصاص داد. ایلان ماسک در مصاحبه با ماتیاس دافنر، مدیر عامل شرکت اکسل اسپرینگر، شرکت مادر رسانه بیزینس اینسایدر با این سوال مواجه شد: ""چه احساسی نسبت به این که ۲۶۰ میلیارد دلار ثروت خالص دارید و به عنوان ثروتمندترین فرد دنیا مطرح هستید دارید؟""
ایلان ماسک در پاسخ به این سوال گفت: ""من فکر می کنم که پوتین (رئیس جمهور روسیه) به میزان قابل توجهی از من ثروتمندتر است.""
این در حالی است که ثروت ولادیمیر پوتین، رئیس جمهور روسیه، از این جهت که هیچ کس دقیقاً مقدار آن و محل قرار گیری آن را نمی داند، همچنان یک راز باقی مانده است. اخیرا گزارشهایی پوتین را با یک کاخ ۱.۴ میلیارد دلاری در دریای سیاه و یک آپارتمان چهار میلیون دلاری در موناکو مرتبط دانسته اند.
برخی گمانه زنی کرده اند، رئیس جمهور روسیه ممکن است ثروتمندترین مرد جهان باشد؛ بیل براودر، یک سرمایه دار، در سال ۲۰۱۷ در شهادت در کنگره آمریکا عنوان کرد، معتقد است پوتین ""۲۰۰ میلیارد دلار ثروت نامشروع انباشته کرده است.""
پس از حمله روسیه به اوکراین، آمریکا و کشورهای غربی تحریم هایی را علیه روسیه، متحدان اصلی پوتین و شخص رئیس جمهور روسیه اعمال کردند.
ایلان ماسک در مصاحبه مذکور با دافنر درباره جنگ اوکراین گفت، ضروری است که ولادیمیر پوتین متوقف شود.
ماسک بیان کرد: من فکر می کنم دولت آمریکا بیش از آنچه مردم ممکن است تصور کنند انجام داده است. اما این خیلی علنی نیست. اما انجام یک اقدام جدی مهم است. ما نمی توانیم اجازه دهیم پوتین بر اوکراین مسلط شود. این دیوانگی است.                           ",https://www.asriran.com/003UYu
832467,۱۴۰۱/۰۱/۰۷,اقتصادی,وزیر بهداشت: ارز ترجیحی دارو حذف شد/ سرپرست روابط عمومی وزارت بهداشت: همچنان ارز ترجیحی ادامه دارد,عین اللهی: در سالهای قبل از انقلاب کشورمان آنچنان شناخته شده نبود، اما امروزه ایران با نام امام خمینی (ره) و مقام معظم رهبری، شناخته شده است.,"وزیر بهداشت با بیان ابن‌که ارز ترجیحی دارو در سال جاری حذف شده است؛ گفت: باید پژوهش‌ها را به سمت دانش‌بنیان شدن پیش ببریم.
به گزارش تسنیم، دکتر بهرام عین اللهی ضمن دیدار با کارکنان دانشگاه علوم پزشکی شهید بهشتی، گفت: ما سال 1401 را با فرمایشات مقام معظم رهبری آغاز کردیم و رضایت ایشان از فعالیت‌های جامعه سلامت کشور، نقطه عطفی برای ما بود و به همان اندازه تکلیف مان فزون و مسئولیت مان سنگین تر می شود. مقام معظم رهبری نسبت به علم و دانش حساسیت خاصی داشته و همیشه جامعه علمی را مورد تکریم قرار می دهند.
وی افزود: دانشگاه جای دانش و دانشمند است، اگر هر کدام از ما توفیق پیدا کردیم که در دانشگاه ایفای نقش کنیم به دلیل همین خصیصه است. ما برای رشد کشورمان نیاز به دانشمند داریم. کشور ما در بسیاری از زمینه ها خوش درخشیده است؛ به ویژه در زمینه کرونا جزو 10 کشور برتر مبارزه با کرونا در دنیا بوده ایم.
عین اللهی خاطرنشان کرد: در سالهای قبل از انقلاب کشورمان آنچنان شناخته شده نبود، اما امروزه ایران با نام امام خمینی (ره) و مقام معظم رهبری، شناخته شده است.
وی ضمن تاکید بر ضرورت پیشرفت حوزه دانش بنیان در کشور، گفت: مقام معظم رهبری بر موضوع دانش بنیان تاکید کرده اند و ما نیز باید در این مسیر گام های موثرتری برداریم تا خودکفا شویم. امروزه دانش بنیان برای ما یک تکلیف شرعی است و باید دانش و پژوهش خود را به سمت دانش بنیان شدن پیش ببریم و از مراکز تحقیقاتی کاربردی‌تر استفاده کنیم. اکنون مقاله دیگر یک وسیله است و هدف نیست و نباید فقط به چاپ مقاله بسنده کنیم. باید ریل گذاری جدیدی انجام دهیم. در برخی دانشگاه ها شهرک علم و فناوری پیش بینی می کنند که ایده بسیار خوبی است.
وی گفت: در سال جاری در موضوع دارو، ارز ترجیحی برداشته شده و شرکت‌ها دیگر معطل دریافت مواد اولیه با ارز ترجیحی نیستند زیرا پروسه‌ای زمان بر بود. در موضوع واکسن کرونا نیز پیشرفت زیادی داشتیم.
وزیر بهداشت در این جلسه، در مورد مباحث بین رشته ای، بهره وری مفید از امکانات موجود، اتصال علوم بالینی و پایه در مراکز تحقیقاتی و مدیریت تخصصی، مباحثی عنوان کرده و در خصوص هوشمند کردن اورژانس‌ها گفت: اورژانس برای ما یک اولویت است. خوشبختانه با هوشمند کردن اورژانس‌ها هر اتفاقی در هر نقطه از کشور رخ دهد، اورژانس سریعا مطلع می شود. امسال علیرغم اینکه حوادث ترافیکی افزایش پیدا کرده، تلفات از سالهای قبل کمتر است. دلیلش این است که سیستم اورژانس ها توسعه پیدا کرده است.
وی در پایان در خصوص فعالیت‌های نوروزی حوزه بهداشت گفت: در ایام نوروز کادر بهداشت تلاش بسیاری کردند. با این حجم مسافر در شهرهای مختلف، نظارت های مکرر از سوی بهداشت محیط مورد غفلت واقع نشد و از این بابت باید از آنها تشکر کنیم.
ارز ترجیحی برای تامین دارو و تجهیزات پزشکی تاکنون حذف نشده است
سرپرست روابط عمومی و اطلاع رسانی وزارت بهداشت، درمان و آموزش پزشکی گفت: تا کنون حذف ارز ترجیحی برای تامین دارو و تجهیزات پزشکی به وزارت بهداشت در بودجه سال ۱۴۰۱ اعلام نشده و همچنان ارز ترجیحی ادامه دارد.
 به گزارش ایرنا؛ محمد هاشمی در توضیح جزییات ارز ترجیحی و ارز نیمایی افزود: در صورت حذف ارز ترجیحی، مابه التفاوت بجای پرداخت به تامین کننده، عملا به مصرف کننده انتقال خواهد یافت.
وی ادامه داد: با استفاده از ساز و کار سازمان های بیمه گر، اعتبار ریالی به این سازمان ها پرداخت خواهد شد، به نحوی که با کاهش فرانشیز پرداختی بیماران تغییری در پرداخت بیماران نسبت به سال ۱۴۰۰ ایجاد نشود.                           ",https://www.asriran.com/003UYt
832466,۱۴۰۱/۰۱/۰۷,اجتماعی ,آبرسانی به یک هزار روستای خوزستان در سال ۱۴۰۱,مدیرعامل شرکت آب و فاضلاب خوزستان با اشاره به پروژه آبرسانی به ۲۰ روستای میان آب شهرستان کرخه گفت: این پروژه با اعتبار ۶۰۰ میلیارد ریال و برای جمعیت ۶ هزار نفری اجرایی شده است.,"مدیرعامل شرکت آب و فاضلاب خوزستان با اشاره به اجرای پروژه های محرومیت زدایی در خوزستان گفت: در سال ۱۴۰۱ در برنامه داریم یک هزار روستای دیگر را در خوزستان آبرسانی کنیم.
محمد رضا کرمی نژاد در گفت و گو با ایسنا، اظهار کرد: در راستای اجرای پروژه محرومیت زدایی آبرسانی به روستاهای خوزستان، روز گذشته کلنگ زنی طرح های آبرسانی به ۵۸ روستای شهرستان کرخه با اعتبار یک هزار و ۶۰۰ میلیارد ریال انجام شد.
وی افزود: این پروژه شامل دو بخش آبرسانی است که بخش اول، آبرسانی به ۳۸ روستای خلیفه حیدر برای جمعیت تحت پوشش ۱۵ هزار نفری است و این پروژه با اعتبار یک هزار میلیارد ریال و با افق جمعیت ۲۵ هزار نفری اجرا شده است.
مدیرعامل شرکت آب و فاضلاب خوزستان با اشاره به پروژه آبرسانی به ۲۰ روستای میان آب شهرستان کرخه گفت: این پروژه با اعتبار ۶۰۰ میلیارد ریال و برای جمعیت ۶ هزار نفری اجرایی شده است.
کرمی نژاد با اشاره به پروژه آبرسانی ۳۸ روستای خلیفه حیدر تصریح کرد: این پروژه شامل ۲۵ کیلومتر لوله گذاری و احداث مخازن بتنی به ظرفیت ۲ هزار متر مکعب در روستای خلیفه حیدر و خماط است که با احداث ایستگاه پمپاژ و ساختمان کلر زنی، حفاری، تکمیل، تجهیز و راه اندازی ۳ حلقه چاه با ظرفیت هر کدام ۴۵ لیتر بر ثانیه پروژه آبرسانی به ۳۸ روستای خلیفه حیدر تکمیل می شود.
وی عنوان کرد: ۴۸۶ روستای استان با ۴۸ هزار خانوار و جمعیت ۱۸۶ هزار نفر که در هشت ماه اخیر آبرسانی شدند، پیش از این تنها کمتر از ۶ ساعت در شبانه روز از آب شرب برخوردار بودند.
کرمی نژاد ادامه داد: برای آبرسانی به یک هزار و ۱۰۱ روستای خوزستان ۵۴۰ کیلومتر لوله کشی، ۲۵ ایستگاه پمپاژ در ۱۷ شهرستان و ۴۰۴ روستا احداث و ۲۳ حلقه چاه در هشت شهرستان ایجاد و ۷۰ تصفیه خانه لایروبی شده است.
وی افزود: ظرفیت تامین آب یک هزار و ۱۰۱ روستای آبرسانی شده در خوزستان به ۲۵۳ هزار متر مکعب در شبانه روز افزایش یافته و برای اجرای آن ها هفت هزار میلیارد ریال اعتبار هزینه شده است.
مدیرعامل شرکت آبفای خوزستان با اشاره به اجرای طرح محرومیت زدایی در خوزستان گفت: این طرح برای نخستین بار در دولت سیزدهم در خوزستان اجرا می‌شود و در قالب آن به ۱۸۹ روستای دیگر خوزستان با اعتبار ۱۵ هزار میلیارد ریال توسط بسیج سازندگی حضرت ولی عصر(عج) آبرسانی خواهد شد.
کرمی نژاد خاطرنشان کرد: در سال ۱۴۰۱ در برنامه داریم یک هزار روستای دیگر را آبرسانی خواهیم کرد و ۱۸۹ روستای دیگر در طرح محرومیت زدایی آبدار می شوند که در این راستا اولین کلنگ زنی پروژه محرویت زدایی در خوزستان در شهرستان شوش به زمین زده شد.
وی بیان کرد: همچنین پروژه های آبرسانی به روستاهای دهدز و اندیکا که از نقاط محروم منطقه هستند نیاز داریم در اولویت اجرایی قرار گیرند.                           ",https://www.asriran.com/003UYs
832465,۱۴۰۱/۰۱/۰۷,اجتماعی ,ارتفاع برف در گردنه الماس اردبیل از ۲ متر فراتر رفت,بیش از ۱۰۰ دستگاه خودرو فاقد زنجیر چرخ شب گذشته و پیش از ظهر امروز به کمک راهداران از برف جاده رهاسازی و به مسیرهای خود هدایت شدند.,"رئیس اداره راهداری و حمل و نقل جاده‌ای خلخال اردبیل با اشاره به ارتفاع ۲متری برف در گردنه الماس گفت: راهداران با کار شبانه‌روزی راه ارتباطی این گردنه و مسیر ارتباطی خلخال - اسالم را باز کردند.
معروف خسروی در گفت و گو با ایرنا اظهار کرد: بدلیل بارش برف سنگین همراه با کولاک ، یخبندان و لغزندگی سطح جاده در گردنه الماس واقع در جاده ارتباطی خلخال - اسالم همراه داشتن زنجیرچرخ برای همه رانندگان عبوری الزامی است.
وی به زمین‌گیر شدن ده‌ها دستگاه خوروها در شب گذشته در گردنه الماس اشاره کر د و گفت:دلیل اصلی این وضعیت نبستن بموقع زنجیر چرخ برروی خودروها توسط رانندگان بوده است.
خسروی ادامه داد: بیش از ۱۰۰ دستگاه خودرو فاقد زنجیر چرخ شب گذشته و پیش از ظهر امروز به کمک راهداران از برف جاده رهاسازی و به مسیرهای خود هدایت شدند.
رئیس راهداری و حمل و نقل جاده ای خلخال افزود: سرعت بیش از ۸۰ کیلومتر در ساعت باد در مسیر گردنه الماس و کولاک در این محور عملا بستن زنجیر برای رانندگان را غیرممکن کرده و سبب راه‌بندان جاده می‌شود.
خسروی با اشاره به بار ترافیکی سنگین در جاده خلخال - اسالم اظهار کرد: راهداران با استفاده از ۲ دستگاه بولدوزر ، یک دستگاه گریدر ، یک دستگاه کامیون ده چرخ مجهز به تیغه برفروب و نمک‌پاش ، یک دستگاه برف‌خور و یک دستگاه اونیماک برف‌روب مشغول برف‌روبی ، تیغه‌زنی و نمک‌پاشی گردنه الماس هستند.
وی اظهار کرد: هم‌اکنون این جاده مسدود نبوده و تردد خودروها در جریان است.                           ",https://www.asriran.com/003UYr
832464,۱۴۰۱/۰۱/۰۷,اقتصادی,نظام صنفی کشاورزی: قیمت برنج در ماه رمضان تغییر نمی کند,به گفته رئیس نظام صنفی کشاورزی، سود منطقی عمده فروشی تا خرده فروشی ۱۰ تا ۱۵ درصد است که متاسفانه برخی سوداگران و دلالان برای کسب درامد بیشتر به این سودها قانع نیستند.,"رئیس نظام صنفی کشاورزی گفت: با توجه به ذخایر برنج داخلی و خارجی در انبارها پیش بینی می شود که قیمت برنج در ماه رمضان تغییری نداشته باشد.
به گزارش باشگاه خبرنگاران؛ محمدشفیع ملک زاده گفت: بنابر آمار سالانه ۳ میلیون تن برنج در کشور مصرف می شود که با احتساب تولید ۲ میلیون و ۲۰۰ هزار تن داخل کسری نیاز کشور باید از طریق واردات تامین شود.
او گفت: با توجه به میزان مناسب واردات و مانده تولید داخل در انبارها پیش بینی می شود که ازدیاد تقاضا ماه رمضان تاثیری در بازار داخل نداشته باشد.
به گفته رئیس نظام صنفی کشاورزی، دلالان و واسطه ها در زمان برداشت اقدام به خرید محصول و نگهداری در انبارها کردند تا بتوانند قیمت را افزایش دهند که در نهایت گرانی های اخیر موجب شد بسیاری از مردم توان خرید برنج با کیفیت را نداشته باشند.
بررسی ها از سطح بازار نشان می دهد که قیمت هر کیلو برنج طارم ۷۰ تا ۹۰ هزار تومان، فجر ۵۰ تا ۶۰ هزار تومان، شیرودی ۴۰ تا ۵۰ هزار تومان و نیم دانه ۳۰ تا ۵۰ هزار تومان است.
با توجه به کمبود منابع آبی تنها ۲ استان گیلان و مازندران اجازه تولید را دارند، درحالیکه کشاورزان برخی مناطق چاره ای جز کشت ندارند.
به گفته رئیس نظام صنفی کشاورزی، سود منطقی عمده فروشی تا خرده فروشی ۱۰ تا ۱۵ درصد است که متاسفانه برخی سوداگران و دلالان برای کسب درامد بیشتر به این سودها قانع نیستند.
دست اندرکاران بخش کشاورزی براین باورند که هم اکنون در عرضه برنج هیچ گونه کمبودی نداریم که بر التهاب قیمت در بازار دامن بزند و تمهیدات دولت مبنی بر قیمت گذاری و توزیع هوشمند تا حدودی بر کنترل و تعادل قیمت در بازار اثر گذار است.                           ",https://www.asriran.com/003UYq
832463,۱۴۰۱/۰۱/۰۷,اجتماعی ,توقیف بیش از ۱۰۰۰ بسته خرمای غیراستاندارد,گفتنی است از ابتدای سال تاکنون، بیش از ۱۰ هزار و ۶۰۰ بازرسی از مراکز توزیع مواد غذایی در استان انجام‌شده است و برای رسیدگی‌های قانونی، مراجع قضایی ارجاع شده‌است.,"در آخرین بازرسی‌ها در قالب اجرای طرح عیدانه ویژه سازمان ملی استاندارد ایران، با همکاری سازمان تعزیرات حکومتی تهران، از مراکز عرضه مواد غذایی در خیابان مولوی تهران و محدوده انبار نفت، ۱۰۰۰ بسته خرمای غیراستاندارد کشف و توقیف شد.
به گزارش ایسنا به نقل از روابط عمومی اداره‌کل استاندارد تهران، عباس نوری، مدیرکل استاندارد تهران، از انجام بازرسی از بازار، به ویژه مراکز عرضه مواد غذایی در تهران، توسط بازرسان استاندارد و تعزیرات، در تعطیلات نوروز و همچنین در آستانه ماه مبارک رمضان خبر داد.
به گفته وی باتوجه به اهمیت و جایگاه مواد غذایی در سبد خانوار و سلامت شهروندان، و همچنین امکان تخلف از سوی متخلفان، بازرسی‌ها از مراکز تولید و توزیع مواد غذایی به صورت مرتب اجرا می‌شود؛ ولی در ایام پایانی سال گذشته و تعطیلات نوروز، این بازرسی‌ها بصورت گشت‌های مشترک با بازرسان سازمان تعزیرات حکومتی استان تهران و نیز اتاق اصناف شدت می‌یابد.
گفتنی است از ابتدای سال تاکنون، بیش از ۱۰ هزار و ۶۰۰ بازرسی از مراکز توزیع مواد غذایی در استان انجام‌شده است و برای رسیدگی‌های قانونی، مراجع قضایی ارجاع شده‌است.                           ",https://www.asriran.com/003UYp
832462,۱۴۰۱/۰۱/۰۷,اجتماعی ,اعمال قانون ۱۶۲ هزار راننده در جاده‌های کشور,جانشین رییس پلیس راهور ناجا با اشاره به جدیدترین وضعیت محورهای مواصلاتی نیز گفت: ترافیک در محورهای شمالی به ویژه قزوین به رشت و جاده چالوس و هراز سنگین گزارش شده است.,"جانشین رییس پلیس راهور ناجا اعلام کرد: از ۱۲ شب تا ساعت ۱۴ امروز (یکشنبه) حدود ۱۶۲ هزار راننده در مسیرهای کشور اعمال قانون شدند.
به گزارش ایرنا، سردار تیمور حسینی در یک برنامه خبری اظهار داشت: این رانندگان بدلایل مختلف از جمله سرعت و سبقت غیرمجاز اعمال قانون شده اند.
وی با بیان اینکه مسیرهای شمالی کشور پرحجم است، اظهار داشت: روند ترددها افزایشی است و تفاوت ترددهای این بازه زمانی با ترددهای اول تعطیلات در این است که هر دو محور رفت و برگشت پرحجم است.
جانشین رییس پلیس راهور ناجا با اشاره به جدیدترین وضعیت محورهای مواصلاتی نیز گفت: ترافیک در محورهای شمالی به ویژه قزوین به رشت و جاده چالوس و هراز سنگین گزارش شده است.
به گفته وی، با توجه به حجم بالای ترددها احتمال یک طرفه شدن محورهای شمالی وجود دارد اما اگر تصمیم به بستن جاده گرفته شود حتما قبل از آن اطلاع رسانی می‌شود.                           ",https://www.asriran.com/003UYo
832461,۱۴۰۱/۰۱/۰۷,بین الملل,سئول: کره‌شمالی برای انفجار هسته‌ای آماده می‌شود,کارهای بازسازی یکی از ۴ تونل در محوطه نظامی پونگری کره شمالی و آغاز کار ساخت ورودی کناری در سومین تونل گواهی بر این مدعاست. بر اساس اطلاعات منابع، از سرگیری کار تاسیسات ممکن است یک ماه دیگر باشد.,"سازمان اطلاعات و نظامیان کره جنوبی حدس می زنند که کره شمالی برای یک آزمایش انفجار هسته‌ای آماده می‌شود.
به گزارش ایسنا؛ بر اساس اطلاعات این خبرگزاری، کارهای بازسازی یکی از ۴ تونل در محوطه نظامی پونگری کره شمالی و آغاز کار ساخت ورودی کناری در سومین تونل گواهی بر این مدعاست. بر اساس اطلاعات منابع، از سرگیری کار تاسیسات ممکن است یک ماه دیگر باشد.
این خبرگزاری خاطرنشان می کند: "" آنها کار بازسازی ورودی تونل سوم متوقف کردند و اکنون مسیر میانبر را بررسی می کنند. با کمک این راه حل برای بازسازی، به نظر می رسد که طی یک ماه آماده شوند.""
این روزنامه می افزاید که خطر اینکه پیونگ یانگ آزمایش انجام خواهد داد پس از پرتاب آزمایشی موشک های دوربرد کره شمالی بیشتر شد.
این در حالی است که پس از آزمایش موشک بالستیک قاره پیمای کره شمالی آمریکا از شورای امنیت سازمان ملل خواست تا تحریم‌ها علیه کره شمالی را ""تشدید"" کند.
لیندا توماس گرینفیلد، سفیر آمریکا در سازمان ملل متحد مستقیما از ۱۵ عضو شورای امنیت سازمان ملل درخواست و اعلام کرد که آمریکا امیدوار است پیونگ‌یانگ مذاکرات بر سر برنامه‌های هسته‌ای و موشکی را بپذیرد، اما افزود که ما همچنین نمی‌توانیم در برابر تکرار مکررات و ""نقض"" قطعنامه‌های شورای امنیت سازمان ملل متحد توسط کره شمالی، ""بی‌تفاوت"" باشیم و هیچ حرکتی انجام ندهیم.
توماس گرینفیلد اظهار کرد که تهدیدهای ایجاد شده توسط سیستم‌ها و تسلیحات جدید پیونگ‌یانگ تقریبا به همه کشورهای عضو سازمان ملل گسترش می‌یابد.
وی افزود: این واضح است که ""جمهوری دموکراتیک خلق کره"" (DPRK) موجب برانگیختن ""تحریکاتی"" شده، در حالیکه شورای امنیت سازمان ملل سکوت پیشه کرده است. و همچنین واضح است که سکوت کردن به این امید که کره شمالی دست از این کارها برمی‌دارد یک ""استراتژی شکست خورده"" است. شورای امنیت سازمان ملل باید علنا در این خصوص صحبت و اقدامات اخیر کره شمالی را محکوم کند و همچنین این کشور را تشویق و ترغیب کند تا به پای میز مذاکره بازگردد.
آنتونیو گوترش، دبیرکل سازمان ملل این آزمایش کره شمالی را ""محکوم"" کرده و آن را ""نقض آشکار"" قطعنامه‌های موجود شورای امنیت سازمان ملل خوانده است.
کره شمالی اعلام کرد روز جمعه یک موشک بالستیک قاره پیمای بزرگ پرتاب کرده است؛ آزمایشی که به گفته کیم جونگ اون، رهبر این کشور هدفش نشان دادن قدرت نیروی هسته‌ای این کشور و بازداشتن آمریکا از دست زدن به هرگونه اقدام نظامی است. این اولین آزمایش تمام و کمال یک موشک بالستیک قاره پیما از سوی کره شمالی، یک کشور مسلح به سلاح هسته ای، از سال ۲۰۱۷ تا کنون محسوب می‌شود.
اما منابع آگاه امروز (یکشنبه) گفتند که این موشک شلیک شده جدید نیست و ظاهرا از همان نوعی بوده که کره شمالی آن را در سال 2017 پرتاب کرده است
به گفته آنها کره جنوبی و آمریکا می‌گویند که کره شمالی مجددا یک موشک بالستیک قاره پیما ""هوآسونگ۱۵"" را روز پنجشنبه آزمایش کرده است؛ نوع مشابهی که در سال ۲۰۱۷ نیز آن را شلیک کرد. کره شمالی اعلام کرد که پرتاپ ""هوآسونگ۱۷"" با موفقیت انجام شده است.
تحلیل‌های اطلاعاتی آن‌ها می‌گویند که موشک بالستیک قاره پیما همانند هوآسونگ ۱۵ دو نازل موتور دارد، در حالیکه هوآسونگ-۱۷ دارای چهار نازل موتور است. زمان احتراق موتور موشک اول نیز شبیه به زمان احتراق موتور هوآسونگ-۱۵ بود.
این تحلیل‌ها براساس داده‌های ماهواره‌ای است که از منابع اطلاعاتی این متحدان به دست آمده است.
ارتش کره جنوبی اعلام کرد که موشک کره شمالی در آخرین آزمایش حدود ۱۰۸۰ کیلومتر و در اوج بیش از ۶۲۰۰ کیلومتر طی کرد.
سوالات درخصوص ادعای کره شمالی درباره پرتاب موشک بالستیک قاره پیمایش در حالی مطرح شد که عکس کره شمالی از آخرین پرتاب موشکی نشان می‌داد که موشک در آسمان آبی روشن در پیونگ‌یانگ شلیک شده است، اگرچه در پایتخت کره شمالی در زمان پرتاب این موشک، هوا ابری بود.
ناظران گفتند که کره شمالی ممکن است در گزارش‌ رسانه دولتی خود درخصوص پرتاب هوآسونگ-۱۷ از عکس‌های آزمایش قبلی موشک بالستیک قاره پیما استفاده کرده باشد.                           ",https://www.asriran.com/003UYn
832460,۱۴۰۱/۰۱/۰۷,بین الملل,"""ایلان ماسک"" نخستین تریلیونر جهان تا سال ۲۰۲۴","ثروت ""ماسک"" از سال ۲۰۱۷ به طور متوسط ​​سالانه ۱۲۹ درصد افزایش داشته است که به طور بالقوه می‌تواند تنها طی دو سال آینده منجر به ورود او به باشگاه افراد تریلیون دلاری شود و تا سال ۲۰۲۴ در حالی که او تنها ۵۲ سال سن دارد، به ثروت خالص حدود ۱.۳۸ تریلیون دلار دست یابد.","یک مطالعه جدید پیش‌بینی کرده است ""ایلان ماسک"" که هم اکنون با حدود ۲۰۰ میلیارد دلار دارایی خالص، ثروتمندترین فرد جهان است، به اولین تریلیونر جهان در سال ۲۰۲۴ تبدیل خواهد شد.
به گزارش ایسنا و به نقل از آی‌ای، بر اساس مطالعه جدید پایگاه ""Tipalti Approve""، ""ایلان ماسک"" مدیرعامل شرکت‌های پیشگام ""تسلا"" و ""اسپیس‌ایکس"" در راه تبدیل شدن به اولین تریلیونر جهان تا سال ۲۰۲۴ است.
در این گزارش آمده است: ثروت ""ماسک"" از سال ۲۰۱۷ به طور متوسط ​​سالانه ۱۲۹ درصد افزایش داشته است که به طور بالقوه می‌تواند تنها طی دو سال آینده منجر به ورود او به باشگاه افراد تریلیون دلاری شود و تا سال ۲۰۲۴ در حالی که او تنها ۵۲ سال سن دارد، به ثروت خالص حدود ۱.۳۸ تریلیون دلار دست یابد.
این در حالی است که شرکت فضایی خصوصی ""اسپیس‌ایکس"" با دریافت هزینه از مشتریان دولتی و تجاری برای ارسال محموله‌های مختلف از جمله ماهواره‌ها، تجهیزات ایستگاه فضایی و فضانوردان و گردشگران فضایی به فضا، درآمد هنگفتی به جیب می‌زند.
ثروتمندترین افراد جهان
این تحقیق جدید، دارایی خالص سالانه ثروتمندترین افراد جهان را با هم مقایسه کرد و تخمین زد که افرادی که در صدر این فهرست قرار دارند، با توجه به روند رشد متوسط ​​سالانه با چه سرعتی به دارایی شخصی یک تریلیون دلاری خواهند رسید.
بر اساس فهرست میلیاردرهای بلومبرگ که یک رتبه‌بندی جامع از ۵۰۰ ثروتمندترین افراد جهان است، ""ایلان ماسک"" در ماه ژانویه با افزایش ارزش سهام ""تسلا"" با پشت سر گذاشتن ""جف بزوس"" مدیر عامل سابق شرکت ""آمازون""، ثروتمندترین فرد جهان شد. دارایی خالص ""ماسک"" در آن زمان ۱۸۸.۵ میلیارد دلار بود که ۱.۵ میلیارد دلار بیشتر از ""بزوس"" بود که از ماه اکتبر ۲۰۱۸ تا آن زمان در رتبه اول جا خوش کرده بود.
با این حال در ماه فوریه، ""بزوس"" در این مسابقه عجیب، با کاهش ارزش سهام و دارایی ""ماسک""، عنوان ثروتمندترین فرد جهان را با دارایی شخصی ۱۸۶.۳ میلیارد دلاری، جای ""ماسک"" را در رتبه نخست گرفت.
دارایی خالص ۲۰۰ میلیارد دلاری
با این حال، اکنون دارایی خالص ""ماسک"" حدود ۲۰۰ میلیارد دلار است که تا اواسط ژانویه ۲۰۲۲ به ۲۶۳ میلیارد دلار افزایش یافت.
فهرست پایگاه ""Tipalti Approve"" همچنین میلیاردرهای دیگری مانند ""گاوتام ادانی""(Gautam Adani) کارآفرین و سرمایه‌دار هندی و رئیس و موسس ""گروه ادانی""، ""بیل گیتس"" بنیان‌گذار ""مایکروسافت""، ""ژانگ یمینگ""(Zhang Yiming) رئیس و بنیان‌گذار شرکت فناوری ""بایت‌دنس""(ByteDance) و حتی رقیب دیرینه ""ماسک"" یعنی ""جف بزوس"" را شامل می‌شود.
""ماسک"" از فعالیت‌های پیشگامانه خود در دو شرکت ""تسلا"" و ""اسپیس‌ایکس"" و افزایش چشمگیر سهام این شرکت‌ها به ثروت بسیار زیادی دست یافته است. اغلب گفته می‌شود که این میلیاردر عجیب و غریب زندگی معمولی و به دور از تجملی دارد و در عوض پول‌های خود را بیشتر در کسب و کارهای خود سرمایه‌گذاری می‌کند.
بنابراین آیا سبک زندگی عادی او نتیجه خواهد داد تا او را به اولین تریلیونر روی کره زمین تبدیل کند یا ""جف بزوس"" بار دیگر او را در این رقابت شکست خواهد داد؟                           ",https://www.asriran.com/003UYm
832459,۱۴۰۱/۰۱/۰۷,اجتماعی ,فوت 50 نفر بر اثر کرونا در شبانه روز گذشته,در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.,"بنابر اعلام وزارت بهداشت، طی شبانه روز گذشته ۵۰ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۲۱ نفر رسید.
به گزارش ایسنا، بنابر اعلام روابط عمومی وزارت بهداشت از دیروز تا امروز ۷ فروردین ماه ۱۴۰۱ و بر اساس معیارهای قطعی تشخیصی، دو هزار و ۲۹۹ بیمار جدید مبتلا به کووید۱۹ در کشور شناسایی شد که ۳۸۲ نفر از آنها بستری شدند.
به این ترتیب مجموع بیماران کووید۱۹ در کشور به ۷ میلیون و ۱۵۱ هزار و ۸۸ نفر رسید.
متاسفانه در طول ۲۴ ساعت گذشته، ۵۰ بیمار کووید۱۹ جان خود را از دست دادند و مجموع جان باختگان این بیماری به ۱۴۰ هزار و ۲۱ نفر رسید.
خوشبختانه تا کنون ۶ میلیون ۸۵۴ هزار و ۸۱۶ نفر از بیماران، بهبود یافته یا از بیمارستانها ترخیص شده اند.
همچنین یک هزار و ۵۷۷ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۴۹ میلیون و ۱۷۶ هزار و ۱۵۵ آزمایش تشخیص کووید۱۹ در کشور انجام شده است.
در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.                           ",https://www.asriran.com/003UYl
832458,۱۴۰۱/۰۱/۰۷,سیاسی,دیدار انریکه مورا با امیرعبداللهیان در تهران (عکس),مذاکره‌کننده ارشد کشورمان با یادآوری جدیت و عزم جمهوری اسلامی ایران برای نهایی کردن توافق در وین، تأکید کرد در صورتی که طرف آمریکایی از واقع‌گرایی برخوردار باشد می‌توان به توافق دست یافت.,"انریکه مورا، معاون رییس سیاست خارجی اتحادیه اروپا وهماهنگ‌کننده اروپایی مذاکرات احیای برجام در وین، ظهر روز یکشنبه «هفتم فروردین ماه » با حسین امیرعبداللهیان وزیر امور خارجه دیدار و رایزنی کرد.
به گزارش ایسنا ، مورا شب گذشته برای دیدار با مقامات ایران از جمله علی باقری کنی رییس تیم مذاکره کننده ای ایران در مذاکرات وین وارد تهران شد.

بر اساس این گزارش انریکه مورا، معاون مسئول سیاست خارجی اتحادیه اروپا و هماهنگ‌کننده مذاکرات وین،صبح امروز با علی باقری مذاکره‌کننده ارشد و معاون سیاسی وزارت امور خارجه کشورمان دیدار و گفت‌وگو کرد.
در این نشست طرفین ضمن تبادل نظر در مورد آخرین وضعیت مذاکرات رفع تحریم‌ها در وین، در مورد موضوعات باقی‌مانده به رایزنی پرداختند.
مذاکره‌کننده ارشد کشورمان با یادآوری جدیت و عزم جمهوری اسلامی ایران برای نهایی کردن توافق در وین، تأکید کرد در صورتی که طرف آمریکایی از واقع‌گرایی برخوردار باشد می‌توان به توافق دست یافت.
انریکه مورا، هماهنگ کننده مذاکرات وین نیز در این دیدار گزارشی از آخرین رایزنی‌های خود با سایر طرف‌ها ارائه کرد.
دکتر باقری و انریکه مورا در روزهای آینده به تماس و رایزنی نزدیک ادامه خواهند داد.                           ",https://www.asriran.com/003UYk
832457,۱۴۰۱/۰۱/۰۷,اجتماعی ,فراخوان مشمولان متولد سال ۱۳۸۳ برای خدمت سربازی,گفتنی است، مشمولانی که مدت غیبت اولیه آنان بیش از یک سال می باشد، علاوه بر ۶ ماه اضافه خدمت، مشمول فراری نیز محسوب شده و به مراجع صالح قضائی معرفی می شوند.,"سازمان وظیفه عمومی نیروی انتظامی کلیه مشمولان غایب و غیرغایب متولد سال های ۱۳۵۵ تا ۱۳۸۳ را برای تعیین تکلیف وضعیت خدمتی خود فراخواند.
به گزارش ایسنا، سازمان وظیفه عمومی انتظامی جمهوری اسلامی ایران در اطلاعیه ای اعلام کرد: کلیه مشمولان غایب و غیرغایب متولد سال های ۱۳۵۵ تا ۱۳۸۳ می بایست مطابق قوانین و مقررات خدمت وظیفه عمومی وضعیت خدمتی خود را تعیین تکلیف کنند.
افرادی که قبل از سن مشمولیت ترک تحصیل کرده یا فارغ التحصیل شده اند، با ورود به سن مشمولیت (۱۸ سال تمام)، ۶ ماه مهلت دارند تا وضعیت خدمتی خود را مشخص کنند.
دانش آموزان، دانشجویان و طلاب علوم دینی مشمول که دارای معافیت تحصیلی بوده و برابر سقف سنوات تحصیلی تعیین شده مشغول به تحصیل هستند در صورت ترک تحصیل، انصراف، اخراج یا فراغت از تحصیل، حداکثر به مدت یک سال مهلت معرفی خواهند داشت.
همچنین متعهدین خدمت در نیروهای مسلح یا دستگاه های دولتی که قبل از اتمام تعهد به هر دلیل، شرایط ادامه خدمت را ندارند از تاریخ انصراف از تعهد، حداکثر به مدت ۶ ماه مهلت داشته تا با مراجعه به دفاتر پلیس+۱۰ برای ادامه خدمت دوره ضرورت اقدام کنند.
مشمولان دارای معافیت موقت پزشکی یا کفالت پس از انقضاء مدت اعتبار آن می بایست ظرف مدت یک ماه برای رسیدگی مجدد به وضعیت خدمتی خود به دفاتر مذکور مراجعه کنند.
همچنین مشمولانی که در مهلت تعیین شده وضعیت خدمتی خود را مشخص نکنند وارد غیبت شده و برابر ماده ۱۰ قانون خدمت وظیفه عمومی با محرومیت های اجتماعی از جمله عدم استخدام، عدم امکان دریافت وام، عدم دریافت مستمری از سازمان های دولتی و وابسته و نهادهای قانونی، عدم صدور پروانه کسب و ... مواجه خواهند شد.
طبق ماده ۵۸ قانون خدمت وظیفه عمومی، مشمولانی که مدت غیبت اولیه آنان در زمان صلح تا ۳ ماه باشد، ۹۰ روز اضافه خدمت و چنانچه مدت غیبت اولیه آنان در زمان صلح بیشتر از ۳ ماه باشد تا ۱۸۰ روز اضافه خدمت خواهند داشت.
گفتنی است، مشمولانی که مدت غیبت اولیه آنان بیش از یک سال می باشد، علاوه بر ۶ ماه اضافه خدمت، مشمول فراری نیز محسوب شده و به مراجع صالح قضائی معرفی می شوند.
بنا بر اعلام پایگاه اطلاع رسانی پلیس، در این اطلاعیه آمده است: متقاضیان در صورت نیاز به اطلاعات بیشتر می توانند از طریق پایگاه اطلاع رسانی سازمان به نشانی www.vazifeh.police.ir ، سامانه تلفن گویا به شماره ۰۹۶۴۸۰ و یا کانال سازمان درپیام رسان سروش به نشانی khabaresarbazi @ از آخرین اخبار مربوطه مطلع شوند.                           ",https://www.asriran.com/003UYj
832456,۱۴۰۱/۰۱/۰۷,سیاست خارجی,خرازی: احیای برجام نزدیک است/ سپاه باید از لیست سازمان‌های تروریستی خارج شود,اگر به مردم عراق، لبنان، سوریه، یمن و بسیاری از دیگر کشورها رجوع کنید، سپاه را نیرویی بسیار مفید می‌دانند.,"سید کمال خرازی رئیس شورای راهبردی روابط خارجی تاکید کرد: حصول توافق برجام قریب‌الوقوع است، اما به اراده سیاسی آمریکا بستگی دارد.

به گزارش ایسنا، ، رئیس شورای راهبردی روابط خارجی در سخنانی در مجمع دوحه ۲۰۲۲ با اشاره به اینکه آمریکا بود که از برجام خارج و موجب کاهش سطح اجرای تعهدات ایران در قالب این توافق شد، تصریح کرد: باید بگویم در دوره اوباما هم تحریم‌های جدیدی علیه ایران وضع شد. هر تحریمی وضع شد، بر ایران اثر اقتصادی داشت. حتی در دوره اوباما هیچ حرکت جدی در همکاری اقتصادی ایران و غرب اتفاق نیفتاد.
وی با بیان اینکه «در دوران ریاست جمهوری اوباما هم ایران مشکلاتی در روابط بانکی داشت، اگر چه قرار بود برجام این مشکلات را حل کند»، افزود: حتی اروپایی‌ها پس از اوباما و در دوره ترامپ و زمانی که او از توافق خارج شد، برای رفع مشکلات کاری نکردند. آن‌ها وعده دادند که قواعد خاصی در قوانین اروپایی برای حمایت از شرکت‌های اروپایی در قبال تحریم‌های ثانویه داشته باشند، اما کاری نکردند. اینستکس را راه‌اندازی کردند، اما فعالیتی نداشت.
رئیس شورای راهبردی روابط خارجی تاکید کرد: پس تاریخی طولانی را در این پرونده پشت سر گذاشته‌ایم. در حال حاضر آمریکا از این توافق خارج شده و ایران هم اجرای تعهدات خود را طبق برجام کاهش داده است.
خرازی در پاسخ به اینکه آیا باور دارید که واشنگتن به از فهرست خارج کردن سپاه از سازمان‌های تروریستی اقدام می‌کند و اقدام متقابل ایران چه خواهد بود؟ گفت: سپاه باید از آن لیست خارج شود و این تنها مشکل نیست. بیش از ۵۰۰ نهاد و فرد ایرانی تحت تحریم آمریکا قرار دارند که بخشی از این‌ها اثر مستقیم بر روابط ایران و غرب دارد.
وی ادامه داد: سپاه یک ارتش ملی است و ارتش ملی نباید گروه تروریستی شناخته شود. این برای ایرانی‌ها بسیار مهم است که سپاه از فهرست خارج شود؛ اما این تنها موضوع نیست. موضوعات دیگری هم وجود دارد که از جمله آن‌ها می‌توان به تضمین‌ها و دیگر موضوعات اشاره کرد.
رئیس شورای راهبردی روابط خارجی مسئله خروج سپاه از فهرست آمریکایی، مسئله مهمی برای ایران است، تاکید کرد: قطعا جمهوری اسلامی ایران آماده توافقی است که عادلانه باشد و منافع کشور را تامین کند.
خرازی در پاسخ به پرسشی در خصوص نقش جنگ روسیه در اوکراین در مذاکرات احیای برجام تصریح کرد: ایران در این قضیه موضع بی‌طرفی فعال را اتخاذ کرده است. ما در تماس با هر دو طرف هستیم و نمی‌توانیم تجاوز به کشور دیگری را تایید کنیم، چرا که خودمان این را تجربه را پشت سر گذاشته‌ایم.
مسئله میان روسیه و اوکراین می‌بایست از طریق مذاکره حل و فصل شود. بنابراین باید دید در آینده چه می‌شود. فارغ از پیروزی یا شکست روسیه، تغییرات راهبردی در پیش است، به طوری که شکاف غرب و شرق بیشتر می‌شود و این وضعیت بر خاورمیانه اثر دارد، لذا باید آماده باشیم.
وی با نقد روایت یکسویه رسانه‌های غربی به ویژه آمریکایی از جنگ روسیه در اوکراین، به دلایل وقوع این جنگ اشاره کرد و ادامه داد: روسیه تحریک شده و این تحریک ناشی از توسعه ناتو به مرز روسیه بود. در خاطر داشته باشیم این فقط روس‌ها نیستند که به دیگر کشورها حمله کرده‌اند، دیگر قدرت‌ها از جمله آمریکا بارها به دیگر کشورها حمله کرده‌اند.
مسئله حقوق بشر متاسفانه به صورت سیاسی شده مورد سوء استفاده قرار گرفته است. رسانه‌های آمریکا روی این مسئله که حقوق بشر در اوکراین نقض می‌شود، متمرکز شده‌اند و من هم این را رد نمی کنم، اما در یمن و افغانستان و دیگران هم حقوق بشر نقض می‌شود، بدون آنکه به این شکل مورد توجه قرار گیرد.
رئیس شورای راهبردی روابط خارجی در بخش دیگری از صحبت‌هایش در خصوص راستی‌آزمایی رفع تحریم‌ها طبق برجام گفت: ما بر موضوع راستی‌آزمایی تحریم‌ها تاکید کرده‌ایم. ما باید زمانی برای راستی‌آزمایی رفع تحریم‌ها داشته باشیم و مطمئن شویم که از آن روز به بعد می‌توانیم روابط عادی اقتصادی با دیگران داشته باشیم.
خرازی در پاسخ به این پرسش که اگر سپاه از فهرست آمریکا خارج نشود، آیا در تهران به عنوان طرفی که توافق را به هم زده است، مورد سرزنش قرار نمی‌گیرد، تاکید کرد: با شما موافق نیستم. می‌دانید که سپاه بود که کشور را در برابر داعش نجات داد. داعش در سوریه و عراق بود و با فروپاشی بغداد و دمشق، قصد هجوم به ایران را داشت، اما سپاه ایران را نجات داد. سپاه نماد امنیت ایران است.
همه در ایران به سپاه احترام می‌گذارند و تاکید دارند که از فهرست آمریکا خارج شود. سپاه نهادهای مهم اقتصادی در ایران دارد که اگر از فهرست آمریکا خارج نشود، روابط ایران و خارج اتفاق نمی‌افتد. بنابراین خروج سپاه از فهرست آمریکایی نه تنها از منظر غرور ملی ایران، بلکه از نظر اقتصادی نیز اهمیت دارد.
وی در پاسخ به پرسشی در این خصوص که کشورهای منطقه نمی‌خواهند سپاه از فهرست آمریکا خارج شود، تاکید کرد: منظورتان از منطقه چیست؟ این برداشت صحیح نیست و اگر به مردم عراق، لبنان، سوریه، یمن و بسیاری از دیگر کشورها رجوع کنید، سپاه را نیرویی بسیار مفید می‌دانند.
مخالفان سپاه در منطقه به این دلیل با این نیروی نظامی مخالف هستند که به قدرت‌هایی مثل آمریکا وابسته‌اند؛ اما مردم منطقه مثل عراق، سوریه و دیگر کشورهای مستقل درک می‌کنند که سپاه چه ارزشی دارد و چه نقشی در مبارزه با گروه‌های تروریستی داشته است. آن‌ها قدرتی بودند که با داعش جنگیدند.
رئیس شورای راهبردی روابط خارجی همچنین با استقبال از عادی شدن روابط سوریه و کشورهای عربی تاکید کرد: از احیای روابط سوریه با کشورهای عربی استقبال می‌کنیم، چرا که زمان بازسازی سوریه فرا رسیده و این وضعیت نشاندهنده درستی سیاست ما در حمایت از دولت سوریه در برابر گروه‌های تروریستی است. برخی کشورهای عربی و غیرعربی از گروه‌های تروریستی حمایت کردند؛ اما ما کمک کردیم که این کشور فرونپاشد.
خرازی در پاسخ به این پرسش که اگر برجام احیا نشود، آیا ایران آماده تحمل فشار بیشتر است؟ گفت: چه فشاری بیشتر از آنچه تاکنون شاهد بوده‌ایم، ممکن است؟ آمریکا فشار حداکثری وارد آورد، اما اعتراف کرد که شکست خورد. چه فشار دیگری می‌توانند تحمیل کنند؟ ما آماده مقاومت و حفظ اقتصاد خود هستیم.
اگر به ایران بیایید، وضعیت برای شما غریب به نظر خواهد رسید؛ چرا که با وجود همه فشارها، همه چیز در بازارها موجود است. حتی ایرانی‌ها بسیاری از کالاها را خودشان تولید می‌کنند. دلیل موفقیت ایران در مقابله با تحریم، مقاومت و حفظ غرور ملی بوده است.
وی در همین حال تاکید کرد: با همه این‌ها ما موافق حصول توافق و برقراری روابط عادی هستیم و در این مسئله تردیدی نیست؛ اما اجازه نمی‌دهیم استقلال‌مان نقض شود و تسلیم هم نمی‌شویم. برای همین حصول توافق مهم است، اما نه به هر بهایی.
                           ",https://www.asriran.com/003UYi
832455,۱۴۰۱/۰۱/۰۷,سیاسی,"دیوان عدالت اداری:
کانون‌های وکلای دادگستری الزامی به بارگذاری اطلاعات در درگاه ملی مجوزها ندارند",بارگذاری و تکمیل اطلاعات مربوط به عنوان مجوزهای صادره در درگاه ملی مجوزهای کشور است از حدود صلاحیت هیات مقررات زدایی و بهبود محیط کسب و کار خارج است,"دیوان عدالت اداری اعلام کرد که کانون‌های وکلای دادگستری مرکز و مرکز وکلای کارشناسان رسمی و مشاوران خانواده قوه قضائیه الزامی به بارگذاری و تکمیل اطلاعات در درگاه ملی مجوزهای کشور ندارند.

به گزارش ایسنا به نقل از دیوان عدالت اداری، به دنبال شکایت کانون وکلای دادگستری از هیات مقررات‌زدایی و بهبود محیط کسب و کار وزارت امور اقتصاد و دارایی و درخواست ابطال بند (ج) مصوبه شماره ۸۰/۳۰۶۲۲ مورخ ۱۴۰۰/۳/۰۱ چهل و هشتمین نشست هیات مقررات‌زدایی و بهبود محیط کسب و کار مبنی بر الزام کانون‌های وکلای دادگستری مرکز و مرکز وکلای کارشناسان رسمی و مشاوران خانواده قوه قضائیه به بارگذاری و تکمیل اطلاعات در درگاه ملی مجوزهای کشور، در هیات عمومی دیوان عدالت اداری بررسی شد.
در نهایت هیات عمومی دیوان عدالت اداری پس از بحث و بررسی به شرح زیر مبادرت به صدور رای کرد: براساس بند ۲۱ ماده ۱ قانون اجرای سیاست‌های کلی اصل ۴۴ قانون اساسی (اصلاحی مصوب ۱۳۹۵/۱۱/۱۵) مجوز کسب و کار، هر نوع اجازه الکترونیکی و غیر الکترونیکی اعم از مجوز، پروانه، اجازه‌نامه، گواهی، جواز، نماد، پاسخ به استعلام، موافقت، تاییدیه یا مصوبه و هر نوع سند مکتوبی است که برای شروع، ادامه، توسعه، انحلال یا بهره برداری فعالیت اقتصادی توسط مراجع ذیربط صادر می شود و مطابق ماده ۷ همین قانون، به منظور تسهیل سرمایه‌گذاری در ایران، مراجع صدور مجوزهای کسب و کار موظفند شرایط و فرآیند صدور یا تمدید مجوزهای کسب و کار را به نحوی ساده کنند که هر متقاضی مجوز کسب و کار در صورت ارائه مدارک مصرح در درگاه ملی مجوزهای کشور بتواند در حداقل زمان ممکن، مجوز مورد نظر خود را دریافت کند. سقف زمانی برای صدور مجوز در هر کسب و کار، توسط هیات مقررات‌زدایی و بهبود محیط کسب و کار تعیین و در درگاه مذکور اعلام می‌شود. و همچنین به موجب تبصره ۳ همین ماده این هیات موظف است حداکثر تا مدت سه ماه پس از ابلاغ این قانون، شرایط و مراحل صدور مجوزهای کسب و کار در مقررات، بخشنامه‌ها، آیین‌نامه‌ها و مانند این‌ها را به نحوی تسهیل و تسریع نماید و هزینه های آن را به نحوی تقلیل دهد که صدور مجوز کسب و کار در کشور با حداقل هزینه و مراحل آن ترجیحا به صورت آنی و غیرحضوری و راه اندازی آن کسب و کار در کمترین زمان ممکن صورت پذیرد. براساس احکام قانونی مذکور، اولا هیات مقررات‌زدایی و بهبود محیط کسب و کار موظف شده است که به منظور تسهیل سرمایه‌گذاری در ایران شرایط و فرآیند صدور یا تمدید مجوزهای کسب و کار را ساده کند و مشاغل مربوط به وکالت و کارشناسان رسمی و مشاوران خانواده مصداق فعالیت اقتصادی مقرر در بند ۲۱ ماده ۱ قانون اجرای سیاست های کلی اصل ۴۴ قانون اساسی محسوب نمی شوند و تحقق هدف تسهیل سرمایه‌گذاری در ایران به شرح مقرر در ماده ۷ همین قانون در خصوص آن‌ها موضوعیت ندارد تا از کسب و کارهای مصرح در ماده اخیر محسوب شوند.ثانیا حکم مقرر در تبصره ۳ ماده ۷ قانون اجرای سیاست های کلی اصل ۴۴ قانون اساسی مبنی بر تکلیف هیات مقررات زدایی و بهبود محیط کسب و کار به تسهیل شرایط و مراحل صدور مجوزهای کسب و کار در مقررات، بخشنامه‌ها، آیین‌نامه‌ها و مانند این‌ها بیانگر این امر است که در مواردی که قانونگذار در قوانین عادی شرایط و مراحل صدور مجوزهای کسب و کار را تعیین کرده، هیات مزبور صلاحیت اجرای تکلیف مقرر در تبصره ۳ ماده ۷ قانون مزبور را ندارد و با عنایت به اینکه در رابطه با وکالت دادگستری، کارشناسان رسمی و مشاوران خانواده و نحوه صدور پروانه فعالیت در این حوزه ها در قانون وکالت، لایحه قانونی استقلال کانون وکلای دادگستری، قانون کیفیت اخذ پروانه وکالت دادگستری، ماده ۱۸۷ قانون برنامه سوم توسعه اقتصادی، اجتماعی و فرهنگ جمهوری اسلامی ایران و قانون کانون کارشناسان رسمی دادگستری تعیین تکلیف شده است، لذا مشاغل مزبور از شمول احکام مقرر در ماده ۷ قانون اجرای سیاست های کلی اصل ۴۴ قانون اساسی خارج هستند و هیات عمومی دیوان عدالت اداری نیز قبلا و بر اساس آرای شماره ۲۷۵۰ الی ۲۷۵۳ مورخ ۱۳۹۸/۹/۱۹ و ۱۷۶۸ الی ۱۷۶۹ مورخ ۱۳۹۹/۱۱/۲۱ حکم به ابطال مقرراتی صادر کرده است که متضمن دخالت هیات مقررات زدایی و بهبود محیط کسب و کار را در آنها مشخص کرده است.
بنا به مراتب مذکور مصوبه مورد شکایت که متضمن الزام کانون‌های وکلای دادگستری مرکز و مرکز وکلاء، کارشناسان رسمی و مشاوران خانواده قوه قضائیه به بارگذاری و تکمیل اطلاعات مربوط به عنوان مجوزهای صادره در درگاه ملی مجوزهای کشور است از حدود صلاحیت هیات مقررات زدایی و بهبود محیط کسب و کار خارج است و لذا مستند به حکم مقرر در بند ۱ ماده ۱۲ و مواد ۱۳ و ۸۸ قانون تشکیلات و آئین دادرسی دیوان عدالت اداری مصوب سال ۱۳۹۲، بند مذکور از مصوبه شماره ۸۰/۳۰۶۲۲ مورخ ۱۴۰۰/۳/۰۱هیات مقررات زدایی و بهبود کسب و کار از تاریخ تصویب ابطال شد.
                           ",https://www.asriran.com/003UYh
832454,۱۴۰۱/۰۱/۰۷,اقتصادی,مدیرعامل بانک ملت خواستار توسعه همکاری با «آی‌تی‌ساز» شد,,"پارسینه: مدیرعامل بانک ملت در دیدار مدیرعامل و رئیس هیئت‌ مدیره اپراتور آی‌تی‌ساز، با اشاره به ظرفیت‌ها و زیرساخت‌های قوی بانک ملت، خواستار توسعه و ارتقاء سطح تعاملات و همکاری‌های بین دو مجموعه شدند.
رضا دولت‌آبادی در این گفتگو با میر میثم سیدی و محمدحسین متقی زاده که در محل ساختمان مرکزی بانک ملت انجام شد با اشاره به فلسفه اپراتور آی‌تی‌ساز به‌عنوان تأمین‌کننده خدمات دولتی و غیردولتی با مجوز سازمان تنظیم مقررات و اپراتور احراز برخط قوه قضائیه، اعلام کرد که بانک ملت آمادگی دارد تا طرح‌های توسعه‌ای این شرکت را تأمین مالی کرده و انواع خدمات مالی و بانکی را به این شرکت ارائه کند.

مدیرعامل بانک ملت در این جلسه که با حضور مجید ابراهیمی معاون مدیرعامل، حسین لطفی آذر مدیر امور فناوری اطلاعات، حسین محمودی رئیس اداره کل بانکداری شخصی و بهبود تجربه مشتری، محمدرضا جنگجوی مدیر شعب منطقه چهار تهران و همچنین شهریار خلیلی مدیرعامل شرکت به پرداخت ملت، با بیان این نکته که مشتریان بزرگی، چون آی‌تی‌ساز، شرکای تجاری و استراتژیک بانک محسوب می‌شوند و خاطرنشان کرد، حمایت از فعالیت‌های این شرکت‌ها جزء رسالت‌های بانک ملت است و بانک در این زمینه از هیچ کوششی دریغ نخواهد کرد.
محمدحسین متقی زاده رئیس هیئت‌مدیره اپراتور آی‌تی‌ساز هم با اظهار خرسندی از انتصاب جناب آقای رضا دولت‌آبادی به‌عنوان مدیرعامل بانک ملت از این بانک به‌عنوان یک بانک خوشنام و معتبر یادکرد و گفت بی‌تردید با نگاه مثبت و آینده‌نگرانه مدیریت جدید، سطح همکاری‌های دو طرف بیش‌از پیش ارتقا پیدا خواهد کرد.
وی همچنین با ارائه آخرین دستاورد‌های فناوری هوش مصنوعی در بانکداری دیجیتال گفت، از رسالت‌های اپراتور آی‌تی‌ساز، کمک به کاهش هزینه بانک‌ها با ارایه جدیدترین محصولات فناوری‌های نوین و بانکداری دیجیتال بوده و نیز امکان دسترسی آسان مشتریان بانک‌ها به خدماتی که تا پیش از این نیاز به مراجعه حضوری به شعبه بود.
اپراتور آی‌تی‌ساز این امکان را فراهم نمود تا سایر بانک‌های متقاضی نیز بتوانند از محصولات هوش مصنوعی از جمله نئوبانک، سفته الکترونیک و احرازهویت بیومتریک، بصورت مستقیم و یا از طریق سازمان فناوری اطلاعات، برخوردار گردند.
در این نشست مقرر شد تا گروهی متشکل از کارشناسان متخصص، زمینه‌های همکاری دو مجموعه را بررسی و راهکار‌های اجرایی را برای تقویت تعاملات فی‌مابین ارائه کنند.                           ",https://www.asriran.com/003UYg
832453,۱۴۰۱/۰۱/۰۷,سیاسی,"پاسخ امیرعبداللهیان به انتقادات در خصوص سخنان اخیرش درباره ""سپاه""",برداشت دور از ذهن و بعیدی که برخی از عزیزان از صحبت های دیروز کرده اند، نادرست است و موضوع اصلا عبور و یا مصالحه بر سر خطوط قرمز نیست. توصیه‌ام مرور دوباره مصاحبه دیروز است.,"وزیر خارجه کشورمان تاکید کرد: توافق در وین فقط با رعایت کامل خطوط قرمز و بدیهیات چنین توافقی می‌تواند حاصل شود و لذا برداشت دور از ذهن و بعیدی که برخی از عزیزان از صحبت های دیروز کرده اند، نادرست است.

به گزارش ایسنا، حسین امیرعبداللهیان در مطلبی در صفحه اینستاگرامش نوشت:
هموطنان عزیزدرود بر شما
از آنجاییکه بخشی از مصاحبه دیروز با شبکه خبر سوالی را نزد برخی از دوستان ایجاد کرده است، لازم‌ میدانم نکته ای را عرض کنم.روشن است که از این واضح تر نمی شد در خصوص جایگاه محوری سپاه پاسداران سرافراز صحبت کرد. سپاه پاسداران همواره حافظ کشور و ملت بوده و هست و آنچه گفته شد رویکرد فرماندهان عالی است که حتی لحظه ای تامین و حفاظت از منافع ملت به شرط دستیابی به یک توافق خوب، قوی و پایدار عقب نیافتد. در عین حال همانطور که بدقت در مصاحبه توضیح داده شد، چنین توافقی فقط با رعایت کامل خطوط قرمز و بدیهیات چنین توافقی میتواند حاصل شود و لذا برداشت دور از ذهن و بعیدی که برخی از عزیزان از صحبت های دیروز کرده اند، نادرست است و موضوع اصلا عبور و یا مصالحه بر سر خطوط قرمز نیست. توصیه‌ام مرور دوباره مصاحبه دیروز است.
این جمله را هرگز فراموش نمی کنیم که امام راحل عظیم الشان (ره) فرمودند: ای کاش من هم یک پاسدار بودم.
به گزارش ایسنا، حسین امیرعبداللهیان روز گذشته در گفت‌وگو با شبکه خبر گفته بود: موضوع خارج کردن اسامی اشخاص حقیقی و حقوقی از لیست قرمز و از مجموعه تحریم‌ها و اقدامات یکجانبه‌ای که آمریکایی‌ها علیه ایران اعمال کرده‌اند، یکی از موضوعات جدی مذاکرات اخیر ما در وین است. وقتی می‌گوییم اشخاص حقیقی و حقوقی، در حوزه اشخاص حقوقی برخی از هولدینگ‌های بزرگ اقتصادی و مؤسسات بزرگ حکومتی ما قرار دارند و یکی از موضوعات، مربوط به سپاه پاسداران انقلاب اسلامی است.
وی تاکید کرد: در موضوع سپاه پاسداران حتما آنچه برای ما مهم است، این است که باید جایگاه و نقش سپاه و شأن قانونی سپاه به عنوان مهمترین بخش امنیتی و دفاعی کشور ما مورد توجه قرار بگیرد. ما در این رابطه پیام‌هایی را با آمریکایی‌ها تبادل کرده‌ایم و این یکی از موضوعاتی است که همچنان در دستور کار ما قرار دارد.
وزیر امور خارجه افزود: البته مقامات عالیرتبه سپاه به ما در وزارت خارجه نکته‌ای را همواره یادآوری می‌کنند و می‌گویند شما در راستای منافع کشور هر آنچه را لازم است انجام دهید و اگر به نقطه‌ای رسیدید که موضوع سپاه مطرح بود، این موضوع نباید مانعی برای شما باشد.
این را می‌گویند و به نظر من مقامات عالی سپاه، به نوعی  از خودگذشتگی نشان می‌دهند و ایثارگری خودشان را به حد اعلا می‌رسانند که اگر واقعا دیدید جمع‌بندی این است که در این توافق، منافع کشور حاصل می‌شود، اصلا موضوع سپاه پاسداران جزو اولویت‌هایتان قرار نگیرد.
امیرعبداللهیان ادامه داد: ولی ما با در نظر گرفتن جمیع مسائل کشور و منافع مردم و با نگاه به رویکرد آمریکایی‌ها، بالاخره سپاه از مجموعه‌ای از اشخاص تشکیل شده و سازمانی را در خدمت به کشور و مردم تشکیل داده و وقتی می‌گوییم سپاه یعنی سردار حاج قاسم سلیمانی. هیچگاه به خودمان اجازه نمی‌دهیم که در کنار سایر مسائل لاینحلی که همچنان با طرف آمریکایی باقی مانده - با وجود مجوزی که مقامات عالیرتبه سپاه به ما می‌دهند - به طرف آمریکایی بگوییم موضوع سپاه برای ما قابل حل است و از آن عبور کنیم.
حتما موضوع سپاه بخشی از مذاکرات ما است؛ مانند سایر موضوعاتی که همچنان بین ما و آمریکایی‌ها در حال رفت و برگشت است.
وی افزود: با توجه به آنچه بین ما و آمریکایی‌ها باقی مانده، فکر می‌کنم اگر آمریکایی‌ها رویکردی واقع‌بینانه داشته باشند، توافق دست‌یافتنی است؛ اما اگر آمریکایی‌ها بخواهند با رویکردی غیرواقع‌بینانه و با بخشی از کار با برخی شتاب‌زدگی‌ها بخواهند ما را وادار کنند که از خطوط قرمز کشور و مردم عبور کنیم، بی‌تردید آمریکایی‌ها مسئول شکست مذاکرات خواهند بود.
امیرعبداللهیان در بخش دیگری از صحبت‌های خود گفت: ما و سه کشور اروپایی در خصوص یک متن به نقطه توافق رسیده‌ایم و این متن نیازمند یک ویرایش نهایی است.
چین از توافق حمایت می‌کند، روسیه با وجود چالش‌هایی که برای آن به وجود آمده و بحران اوکراین - صرف‌نظر از این‌که موضع ما در مخالفت با جنگ و بحران اوکراین کاملا روشن است و ما موضع خود را از درون مسکو با صدای بلند اعلام کردیم - در کنار توافق ما خواهد بود.
به صراحت به لاوروف گفتم آنجا که منافع ما ایجاب کند، اگر توافق به نقطه نهایی برسد و خطوط قرمز ما رعایت شود و منافع ملت ما بخواهد تامین شود، ما معطل هیچ طرفی نخواهیم ماند.
وی اضافه کرد: مهمترین موضوع همچنان در عرصه چگونگی و نحوه خروج اشخاص حقیقی و حقوقی ایران از لیست تحریم‌هاست. شاید این در یک قالب عام همچنان بزرگ‌ترین و مهمترین مسأله خط قرمزی است که بین ما و طرف آمریکایی جریان دارد.
به عنوان مسئول دستگاه سیاست خارجی به وزرای خارجه کشورهای نزدیک با آمریکا، دبیرکل سازمان ملل و بارها به آقای بورل می‌گویم و همکارم آقای باقری در گفت‌وگوهایی که دارند این را دنبال می‌کنند که ما گاهی اوقات در پیام‌هایی که از آمریکایی‌ها دریافت می‌کنیم تعارض و تناقض را شاهدیم.
حداقل با ادعای حسن نیت و شتاب داشتن به رسیدن به توافق نمی‌خورد. تا زمانی یک تعهد محکم نگیریم و توافق ما به یک نقطه قوی و پایدار نرسد به هیچ وجه حاضر نیستیم در حوزه دستاوردهای هسته‌ای عقب بنشینیم. نگران کودکان بیمار پروانه‌ای ایرانی که به خاطر تحریم‌های آمریکا و غرب با مشکلات جدی مواجه هستند باشید. اگر می‌خواهید نگرانی شما در حوزه پیشرفت‌های هسته‌ای برطرف شود نگرانی ما و بی‌عملی غربی‌ها را برطرف کنید و این یک منفعت دو طرفه و تعامل دوجانبه است.
                           ",https://www.asriran.com/003UYf
832436,۱۴۰۱/۰۱/۰۷,سلامت,همه چیز درباره خواص شگفت انگیز سیر؛ از یونان باستان تا چینی هایی که عاشق آن هستند!(+عکس),حتی گفته می شود که ورزشکاران یونانی پیش از مسابقات المپیک یک دوره طولانی سیر مصرف می‌ کردند.,"عصر ایران - سیر با نام علمی Allium sativum به صورت گسترده به عنوان طعم دهنده در آشپزی استفاده می شود، اما طی تاریخ باستان و مدرن نیز در قالب یک ترکیب دارویی قوی و موثر کاربرد داشته است. سیر از دیرباز برای پیشگیری و درمان انواع ناخوشی های جزئی و بیماری ها مصرف می شود و تا به امروز نیز اثرگذاری مطلوبی از خود برجای گذاشته است.
این گیاه متعلق به جنس Allium است و به پیاز، پیازچه، تره فرنگی و موسیر نزدیک است. هزاران سال است که انسان از سیر برای مقاصد مختلف سود می برد. برای نمونه مصریان، یهودیان، یونانیان و رومیان باستان سیر را همچون نوشدارو می‌دانستند.
گفتنی است که این ترکیب یکی از مواد طبیعی محبوب نزد مردم چین هم به شمار می رود. از آن جایی که تمایل به مصرف سیر در میان آنها بسیار بالاست، موارد سرطانی محدودی در این جمعیت دیده شده‌ است.
طی تاریخ؛ خاورمیانه، شرق آسیا و نپال سیر در درمان برونشیت، فشار خون بالا، سل، اختلالات کبدی، اسهال خونی، نفخ، قولنج، کرم های روده ای، روماتیسم و دیابت جایگاه مهمی داشته است. حتی گفته می شود که ورزشکاران یونانی پیش از مسابقات المپیک یک دوره طولانی سیر مصرف می‌ کردند.

کاربردهای علمی و سنتی
در حال حاضر سیر به طور گسترده برای یک سری از بیماری های مرتبط با سیستم قلبی- عروقی از جمله تصلب شرایین، کلسترول بالا، حملات قلبی، بیماری عروق کرونر قلب و فشار خون بالا استفاده می شود.
امروزه برخی افراد از سیر برای پیشگیری از انواع سرطان ها مانند سرطان ریه، پروستات، سینه، معده، رکتوم و روده بزرگ استفاده می کنند. البته لازم به ذکر است که فقط برخی از این کاربردها توسط تحقیقات علمی معتبر پشتیبانی می شوند و مابقی آنها بیشتر یافته های طب سنتی و تجربی هستند.
یکی از مطالعات منتشر شده در مجله سم شناسی غذایی و شیمیایی هشدار می دهد که حرارت دادن حتی به صورت کوتاه مدت، اثرات ضد التهابی عصاره سیر خام تازه را کاهش می دهد. این موضوع ممکن است برای افرادی که طعم و بوی سیر تازه را دوست ندارند یا نمی توانند آن را تحمل کنند، مشکل ساز باشد.
و اما برخی از مزایای سیر که توسط پژوهش های علمی مورد بررسی قرار گرفته اند:
کاهش ریسک سرطان ریه
بر اساس مطالعه ای که توسط مرکز کنترل و پیشگیری بیماری چین انجام شد، افرادی که حداقل دو بار در هفته طی یک دوره مطالعاتی 7 ساله سیر خام مصرف می کردند، 44 درصد کمتر در معرض خطر ابتلا به سرطان ریه بودند.
محققان در این مطالعه که به وسیله مجله تحقیقات پیشگیری از سرطان منتشر شده است، با 1424 بیمار مبتلا به سرطان ریه و 4543 فرد سالم مصاحبه حضوری انجام دادند. از آنها در مورد رژیم غذایی و سبک زندگی از جمله مصرف سیر و استعمال سیگار سوال شد.
آنها با توجه به نتایج جمع آوری شده توضیح دادند: ""ارتباط محافظتی بین مصرف سیر خام و سرطان ریه با الگوی دوز- پاسخ مشاهده شده است که نشان می دهد سیر به طور بالقوه به عنوان یک عامل پیشگیری کننده شیمیایی برای سرطان ریه عمل می کند.""

پیشگیری از سرماخوردگی
تیمی از محققان اقامتگاه پزشکی خانواده سنت جوزف ایندیانا، پژوهشی با عنوان «درمان سرماخوردگی در کودکان و بزرگسالان» انجام داده اند که در مجله پزشک خانواده آمریکایی منتشر شده است.
طبق یافته ها ""استفاده پیشگیرانه از سیر ممکن است دفعات سرماخوردگی را در بزرگسالان کاهش دهد، اما تاثیری بر طول مدت علائم ندارد."" استفاده پیشگیرانه به معنای مصرف منظم آن برای جلوگیری از بیماری است.
هرچند تحقیقاتی وجود دارند که نشان می‌ دهند سیر خام بیشترین فواید را دارد، اما مطالعات دیگر هم مصرف کلی آن را چه به صورت خام و چه پخته بررسی کرده و به فواید مشابهی دست یافته اند. بنابراین با وجود ٱن که مزایای سیر خام بسیار بیشتر است، اما در صورت عدم تمایل می توانید آن را به شیوه های دیگری (پخته شده) نیز میل کنید.
آنتی بیوتیک قوی
با استناد به مطالعه ای که در مجله شیمی درمانی ضد میکروبی منتشر شده است، یکی از ترکیبات موجود در سیر به نام دی آلیل سولفید 100 برابر موثرتر از دو آنتی بیوتیک محبوب در مبارزه با کامپیلوباکتر بوده است.
این باکتری یکی از شایع ترین علل عفونت های روده ای است و دست یابی به چنین یافته هایی می تواند در درمان انواع بیماری ها بسیار نوید بخش باشد.

محافظت از سیستم قلبی- عروقی
سیر ممکن است حاوی مواد شیمیایی محافظ قلب باشد. محققان دانشکده پزشکی دانشگاه اموری دریافته اند که دی آلیل تری سولفید، یکی از ترکیبات موجود در روغن سیر به محافظت از قلب طی اعمال جراحی و همچنین پس از حملات قلبی کمک می کند. آنها معتقدند که دی آلیل تری سولفید می تواند به عنوان درمانی موثر برای نارسایی قلبی مد نظر قرار گیرد.
دیده شده که گاز سولفید هیدروژن از قلب در برابر آسیب های معمول محافظت می کند. با این حال، گاز مذکور یک ترکیب فرار است و استفاده از آن به عنوان استراتژی درمانی دشوار خواهد بود.
به همین دلیل دانشمندان تصمیم گرفتند که بر دی آلیل تری سولفید در قالب راهی مطمئن تر به منظور رساندن مزایای سولفید هیدروژن به قلب تمرکز کنند.
در تحقیقاتی که با استفاده از موش‌ های آزمایشگاهی صورت گرفت، مشخص شد: پس از حمله قلبی موش‌ هایی که دی آلیل تری سولفید دریافت کرده بودند، در مقایسه با موش‌ های گروه کنترل 61 درصد آسیب قلبی کمتری را تجربه کردند.
بر اساس مطالعه دیگری که توسط مجله شیمی کشاورزی و غذایی منتشر شده است، دانشمندان دریافتند که روغن سیر ممکن است به محافظت از بیماران دیابتی مقابل کاردیومیوپاتی نیز کمک کند.
کاردیومیوپاتی علت اصلی مرگ و میر میان بیماران دیابتی است. این یک بیماری مزمن میوکارد است که در آن عضله قلب به طور غیر طبیعی ضخیم، بزرگ و سفت می شود.
تیم مذکور در ادامه موش های آزمایشگاهی دیابتی را تحت تغذیه با روغن سیر و روغن ذرت قرار دادند. آنهایی که با روغن سیر تغذیه می‌ شدند، نسبت به حیوانات دیگر تغییرات قابل توجهی مرتبط با محافظت در برابر آسیب قلبی را نشان دادند.
محققان مطالعه نوشتند: ""در نتیجه، روغن سیر دارای پتانسیل قابل ملاحظه ای برای محافظت از قلب در برابر کاردیومیوپاتی ناشی از دیابت است.""
با این حال در راستای تایید قطعی این دسته از یافته ها، به مطالعات انسانی بیشتری نیاز خواهد بود.
از جمله دیگر فواید فوق العاده سیر می توان به موارد زیر اشاره کرد:
- مبارزه با سرطان مغز
- استئوآرتریت مفصل ران
- کاهش کلسترول و فشار خون
- سرطان پروستات                           ",https://www.asriran.com/003UYO
832452,۱۴۰۱/۰۱/۰۷,عمومی,ظرفیت فرودگاه لندن دوبرابر شد,این ترمینال از ۱۵ ژوئن ۲۰۲۰ به منظور کاهش هزینه‌ها در طول همه‌گیری ویروس کرونا غیرفعال شده بود؛ مغازه‌ها و کافه‌های آن ماه‌ها تحت بازسازی، به روز رسانی و پاکسازی برای بازگشایی قرار گرفته‌اند.,"فرودگاه گاتویک لندن روز یکشنبه ترمینال جنوبی خود را بازگشایی کرد تا تقاضای شدید مورد انتظار برای سفر هوایی در تابستان امسال پس از لغو کلیه قوانین مسافرتی کووید توسط بریتانیا را برآورده کند.

به گزارش ایسنا و به نقل از اویشن، تعداد پروازها از حدود ۳۰۰ به ۵۷۰ پرواز در روز افزایش می‌یابد که معادل افتتاح یک شبه یک فرودگاه متوسط است.
این ترمینال از ۱۵ ژوئن ۲۰۲۰ به منظور کاهش هزینه‌ها در طول همه‌گیری ویروس کرونا غیرفعال شده بود؛ مغازه‌ها و کافه‌های آن ماه‌ها تحت بازسازی، به روز رسانی و پاکسازی برای بازگشایی قرار گرفته‌اند.
استوارت وینگیت، مدیر اجرایی فرودگاه گفت: «کار زیادی برای آماده‌سازی ترمینال جنوبی انجام شده است و می‌خواهم از همه دست اندرکاران تشکر کنم زیرا تلاش‌های مشترک آنان به این معنی است که امروز ما به‌طور موثر یک فرودگاه با اندازه متوسط ‌را یک شبه  تقاضا قابل‌توجهی برای سفرهای بین‌المللی خواهد بود بنابراین به مسافران توصیه می‌کنم زودتر رزرو کنند تا مطمئن شوند که پروازهای مورد نظر خود را در تابستان امسال تضمین می‌کنند.
وی افزود: بازگشایی این ترمینال خبر عالی برای جامعه محلی همچنین پشتیبانی و تامین مشاغل وابسته به فرودگاه است.
گاتویک به مسافران توصیه کرد قبل از رفتن به فرودگاه بررسی کنند که پروازشان از کدام ترمینال حرکت می‌کند. چون ممکن است ترمینال‌ها شلوغ شوند، زودتر بروند و مطمئن شوند که گذرنامه آنان هنوز معتبر است و توصیه‌های سفر خارجی را برای کشورهای مقصد بررسی کنند.
                           ",https://www.asriran.com/003UYe
832451,۱۴۰۱/۰۱/۰۷,اجتماعی ,«خودت باش» توصیهٔ مزخرفی است، چه دختر باشی چه پسر,حدوداً نیمی از عمرم، یک عوضیِ تمام‌عیار بودم. جوانکی با شوخی‌های نچسب و حرف‌های نیش‌دار. دلیلم این بود که «خود واقعی»ام هستم و الکی ادای آدم‌خوب‌ها را درنمی‌آورم. فکر می‌کردم کلاً مشکل از دیگران است. تا اینکه همان‌ها قانعم کردند سری به روان‌پزشک بزنم. آن‌وقت فهمیدم نسخۀ واقعیِ خودم چقدر مزخرف است: اگر خودِ خودم باشم، دوست دارم دائم به استادم توهین کنم، تا لنگ ظهر بخوابم و تمام روز در توییتر بچرخم. واقعاً چرا نباید به تغییر این «خود» فکر کنم؟,"لیا فینیگنترجمۀ: آرش رضاپور - ترجمان مرجع: Outline
یکی از بهترین نصیحت‌هایی که شنیدم این بود: «کمتر خودت باش». ماجرا مربوط به سال ۲۰۱۶ بود؛ درست یکی‌دو ماه بعد از آنکه از وب‌سایت گاوکر بیرون آمدم. یکی از دلایلش این بود که جلسه‌ای را به‌شکل زنده از توییتر پخش کردم که در آن رئیسم سرش را به یک چراغ کوبید. من ۲۷ساله بودم و داشتم یک مرحلهٔ تزکیهٔ نفس را تجربه می‌کردم که، از بخت بد، با داشتن مخاطبانی ملی برای نوشته‌هایم همراه شد. نتیجه اصلاً خوب نبود.
آن زمان، من مفتون این عقیده بودم که هویتِ -به زعم خود- فیلترنشده‌ام را، برای قشر کوچکی از مردم و نخبگان رسانه‌ای، ابراز کنم. فکر می‌کردم اگر مردم از من و حرف‌هایم خوششان نمی‌آید مشکل خودشان است، و من فقط باید خودم باشم. وقتی درمورد مقالات نشریهٔ اسلیت در توییتر پرت‌وپلا می‌گفتم صادقانه حرفم را می‌زدم. وقتی هم در وبلاگ‌ها مطالب نیشدار می‌نوشتم، خودِ واقعی‌ام بودم و درحالی‌که شوخی‌هایم همیشه هم بچسب نبود، حتی یک لحظه به حقانیت آنچه فکر می‌کردم، شک نمی‌بردم.

«خودت باش» یکی از آن احکام پوچ خودیاری است که وردِ زبان طیف نامتجانسی از هنرمندان است، از گروه راک اودیواسلَیو گرفته تا اپرا وینفری. از آن حرف‌هایی است که عموماً (و از شوخیِ روزگار) پیش از برقراری ارتباط با غریبه‌ها توصیه می‌شود. در مرحلهٔ تزکیهٔ نفسم با خودم فکر می‌کردم یک اعصاب‌خردکن واقعی هستم: آدمی با طنزی گزنده که نباید وقتش با موضوعات مبتذل تلف شود، کسی که شاید دوست داشته باشد در نخستین قرار عاشقانه پیرامون هولوکاست داد سخن سر دهد، یا پیش چشم همه به رئیسش توهین کند، به‌ویژه وقتی طرف مستحق چنین توهینی هم باشد.
اما بعد، بخشی از من، که سر سازگاری با آن بخش دیگری را نداشت که می‌پنداشتم خود واقعی‌ام است، در عجب بود که چرا هیچ‌کس بعد از اولین قرار عاشقانه دیگر دلش نمی‌خواهد دوباره مرا ببیند، یا چرا مردم فکر می‌کردند ضداجتماعی هستم، یا فرومایه‌ام، یا دشمن نشریهٔ اسلیت. فکرکردن به این موضوع خوشایند نبود. آیا من در انزوا به اصالت خویش دست یافته بودم؟ انزوایی عاری از پذیرش اجتماعی و، شاید مهم‌تر و شرم‌آورتر از آن، عاری از عشق؟ آیا بیش‌ازحد
بر خودم اصرار می‌کردم و همین باعث شده بود دیگران درکی هولناک از من داشته باشند؟
بخت با همگان یار بود که تصمیم گرفتم پیش روان‌پزشک بروم. درخلال یکی از همان جلسات اولیه، درمانگر مهربان من، کسی که ایدهٔ تمامی مقالاتم را مدیون او هستم، گفت به‌راحتی می‌توانم از پیامدهایی پرهیز کنم که «خودبودن» برایم به‌همراه داشته است. تنها کافی بود آن‌چیزی نباشم که فکر می‌کردم «خودبودن» است؛ دلیل اصلی‌اش هم چیزی نبود جز اینکه خودِ پیشینم یک عوضی تمام‌عیار بود. تلاش برای اصیل‌بودن، بیش از آنکه سبب ابرازِ یک خود غیرقابل تغییر در من شود، باعث تولید آن شده بود؛ خودی را تولید کرده بود که دیگر نمی‌خواستم باشم.
سه سال طول کشید تا به‌طور کامل این مسئله را هضم کردم، اما فکر می‌کنم الآن دیگر در موقعیتی هستم که به شما بگویم چرا «خودت باش» این‌قدر توصیهٔ وحشتناکی است. نخستین مشکلش این است که کاری است غیرممکن: یک خود فراگیر وجود ندارد، یعنی ما از خودهایی گوناگون ساخته شده‌ایم که ازخلال خودآزمایی‌ها و تجربه‌هایی بی‌شمار رخ می‌نمایند. کیرکگور همین حرف را به‌شکلی مبسوط و بامزه چنین گفته است:
انسان روح است. اما روح چیست؟ روح خود است. اما خود چیست؟ خود ربطی است که خودش را به خودش ربط می‌دهد، یا [به عبارتی باید گفت] در ربط است که ربط خودش را به خودش ربط می‌دهد؛ خود آن ربط نیست، بلکه این است که ربط خودش را به خودش ربط می‌دهد. انسان برنهادی است از متناهی و نامتناهی، از فانی و ازلی، از آزادی و ضرورت؛ به کوتاه آنکه برنهاد است. یک برنهاد رابطه‌ای است میان دو عامل. بااین‌حساب، انسان هنوز یک خود نیست.

مشکل دوم اینجاست که امروزه، در باور عمومی، احساسات و تمایلات را به‌اشتباه خودشناسی تلقی می‌کنند. هایدگر -سرسختانه- معتقد بود آگاهی بر خودِ اصیلمان ازخلال تأمل در میرایی میسر می‌گردد. این همان احساسی است که زمانی دچارش می‌شوید که یک تجربهٔ نزدیک به مرگ را از سر بگذرانید. فیلسوف معاصر، سایمون کریچلی، در نشریهٔ گاردین چنین توضیحش می‌دهد: «اگر می‌خواهیم بدانیم انسانِ اصیل بودن چه معنایی دارد، باید پیوسته زندگی خود را در افق مرگ خویش تصویر کنیم... میرایی همان چیزی است که ما خویشتنِ خویش را در ارتباط با آن شکل داده و می‌سازیم».
دمِ ویتگنشتاین گرم که نگاهی اجتماعی‌تر به خودشناسی داشت. به‌قول جاناتان بیل، یکی از ویراستاران کتاب ویتگنشتاین و علم‌گرایی۱، ویتگنشتاین «اعتراف را راهی برای گریز از خودفریبی می‌دانست». بیل در نیویورک تایمز می‌نویسد فیلسوفِ ما، هم در نامه و هم رودررو، برای اعضای خانواده و دوستانش اعتراف می‌کرد. احتمالاً ماجرا شبیه به آن قسمت از سریال «سکس و شهر» بود که در آن کری، هرکس را می‌دید، یک‌بند دربارهٔ به‌هم‌زدنش با بیگ حرف می‌زد و دوستانش
به او می‌گفتند خودش را به روان‌پزشک نشان دهد.
حالا که پای زن‌ها به میان آمد، باید گفت برای زن‌ها و دیگر گروه‌های سرکوب‌شده بی‌نهایت دشوارتر است که در جهانی «خودشان باشند» که، در آن، مردان سفیدپوست و نازی‌ها دوره افتاده‌اند تا حقیقت خویش را بیابند (هایدگر هم بدجوری نازی شده بود). فیلسوفان فمنیست معتقدند که زنان مجبور شده‌اند به «دیگریِ» اجتماعی تبدیل شوند؛ لای چرخ تمامی فرآیندهای خودشناسی‌شان چوب گذاشته شده و آن‌ها را به بدن، و نه ذهن، فروکاسته‌اند. سیمون دوبوار می‌نویسد: «مرد سوژه است، مطلق است؛ این یعنی آنکه زنْ دیگری است». جودیت باتلر، در نظریه‌ای مشهور، خود را یک توهم دانست؛ دیانا مایرزِ فیلسوف دیدگاه باتلر را چنین تشریح می‌کند: «یک مبدأ سرگردان و ناپایدار –تلاقی‌گاه متغیر امواج سرگردان و چندگانه- و هویت سکسی/جنسیتی‌شده چیزی نیست جز ’شکلی جسمانی‘، یعنی تقلید و نمایشِ مکرر هنجارهای همه‌جا حاضر».
به خودم برگردیم. بعد از سال ۲۰۱۷ چه اتفاقی افتاد؟ منظورم زمانی است که تصمیم گرفتم امواج سرگردان خویش را بر این متمرکز کنم که کمتر خودم باشم. صادقانه بگویم، کنارگذاشتن یک شخصیت برآشفتهٔ اینترنت‌محور به‌راستی تسکین‌دهنده است، به‌ویژه اینکه آن‌قدر بی‌قید هم بشوی که اصلاً هیچ حرفی نزنی. خیلی خوب است که افکاری داشته باشی که احساس کنی متعلق به خودت هستند و چیزی درباره‌شان به کسی بروز ندهی، یا تنها برای آن عدهٔ انگشت‌شماری بازگویشان کنی که مطمئنی حرفت را می‌فهمند، یا آن‌ها را در وبلاگی بنویسی که تنها مشتریانش گروهی نخبه از خوانندگان وفادارت، و در رأسشان پدر و پدربزرگت، باشند.
بگذارید کمی هم در مورد صداقت سخن‌پراکنی کنم. من هم مثل هر روشنفکرنمای عینکیِ بالغ دیگری مدت‌ها خودم را پشت سپر انکار و بی‌احساسی پنهان کرده بودم. بااین‌حال بخشی از یافتنِ بُعد تازهٔ خودم آموختن این بود که صداقتْ کارکردی الزامی در زندگی روزمرهٔ اجتماعی دارد؛ صداقت در زندگی واقعی خوب است (برخلاف زندگی آنلاین که آزاردهنده است).
کم‌وبیش یک سال قبل یک سگ گرفتم که نقشی اساسی در تبدیل‌شدن من به آدمی کمتر عوضی داشت، چراکه باید سه ساعت در روز مثل بچه‌ها با او صحبت می‌کردم و، وقتی برای قدم‌زدن در خیابان می‌بردمش، مردم جلویم را می‌گرفتند و می‌پرسیدند نژادش چیست و برای دندان افتاده‌اش غش‌وضعف می‌رفتند. من متوجه شدم چقدر لذت‌بخش است که بایستی و به خودت ببالی و دربارهٔ سگت با غریبه‌ها صحبت کنی. چند هفته قبل سگم را به شعبهٔ «یوپی‌اس استور» نزدیک خانه‌ام بردم که در داخل یک داروخانه 
واقع است. آقایی سالخورده داشت داروهایش را تحویل می‌گرفت و تا چشمش به سگ من افتاد، زد زیر خنده. من هم خندیدم، چون می‌دانم سگم خنده‌دار است و، در ضمن، خنده هم مسری است. بعد او لبخند گل‌وگشادی تحویلم داد تا نشان دهد یک دندان دارد، درست مانند سگ من که یکی از دندان‌های جلویی‌اش افتاده است. به چشم‌های سگم چشم دوخت و گفت: «تو شبیه منی» و بامحبت در آغوشش کشید. لحظه‌ای زیبا بود که باعث شد من دست‌کم یک نصفه‌روز احساس خوبی به زندگی داشته باشم.
از منظر هایدگری اگر نگاه کنیم، فکر می‌کنم سگم اصالت مرا بیشتر می‌کند چراکه هر روز به این می‌اندیشم که اگر او بمیرد چقدر حال من گرفته خواهد شد، یا اگر من پیش از او بمیرم، چه کسی آن‌گونه دوستش خواهد داشت که من دارم. اکنون که پیوسته به مرگ می‌اندیشم، اصرار به اینکه برای اسلیت توییت کنم «دهنت رو ببند» احمقانه به نظر می‌رسد. این یعنی بی‌خیالِ آن بخشی از مغزم که به‌شکلی وسواسی از اینترنت عصبانی است و نیاز دارد در اینترنت به دیگران بگوید چقدر از اینترنت عصبانی است.
خدا جان، یعنی حالا این ریختی‌ام؟ یک سگ‌بازِ مکُش‌مرگِ‌مای چندشِ احساساتی؟ یعنی سگم بود که مرا از تباهی حرفه‌ای و شخصیتی نجات داد؟ او بود که یادم داد چگونه عشق بورزم؟ بلا به دور! داروهای روان‌پزشکی هم، در کنار جلسات روان‌درمانی که قبلاً گفتم، فوق‌العاده کمک کردند. بااین‌حال، بدون شک درآغوش‌گرفتن آن فرشتهٔ عزیزم سدِ راه خودیابی نبوده است.
ویراستار متن از من پرسید که آیا این حکم «خودت باش» تأثیر منفی هم بر فرهنگ داشته است؟ پاسخ صددرصد مثبت است. ایمیلی به ویلیام سوان، استاد روان‌شناسی در دانشگاه تگزاس در آستین، فرستادم و از او خواستم جمله‌ای بهتر از «خودت باش» پیشنهاد دهد. پاسخ او خیلی خوب و مرتبط با نوشته پیشِ‌رو بود. او گفت: «یک نصیحت خوب، برای آن‌هایی که فکر می‌کنند ’خودت باش‘ چیز خوبی است، این است که سخنرانیِ رهبر جهان آزاد را در آخرهفتهٔ گذشته نگاه کنند. اگر به برخی افراد مجوز بدهیم که خودشان باشند، نتیجه‌اش می‌شود همین سخنرانی‌هایی که دیدنشان مثل شکنجه است».
من از کارشناسان دیگری هم پرسیدم که به‌نظرشان چه توصیه‌ای از «خودت باش» بهتر است؟ سایمون کریچلی، که پیش‌تر ذکرش آمد، چند جمله پیشنهاد داد: «’در جهان باش‘ چطور است؟ یا ’فکر نکن، بنگر‘ یا ’روی به‌سوی بیرون کن، نه درون‘ یا ’خوب مشاهده کن و چشم بر تردیدهایت ببند‘، چیزهایی از این قبیل».
دوستم جان، که لطف کرد و درخلال نوشتن این مقاله بسیاری از نظریه‌های هایدگر را برایم توضیح داد (بنابراین اگر جایی را اشتباه کردم لطف کنید و بروید یقهٔ او را بگیرید)، گفت: «مرتب از خودتان بپرسید آیا این همان آدمی است که من می‌خواهم باشم؟».
و دست‌آخر اینکه دوست دیگرم کِلی، کسی که هیچ‌وقت خودش را درگیر کل‌کل‌های توییتری نکرده، و هیچ‌وقت هم به یک آدم نگفته است ""دهنت رو ببند"" (فقط به مترو نیویورک می‌گوید) یک دیدگاهِ مخالف جالب برای آن‌هایی پیشنهاد می‌دهد که شخصیتی پرهیاهو و نیش‌دار ندارند، یعنی همان‌هایی که شاید لازم باشد بیشتر خودشان باشند، نه کمتر.
«خودت باش» توصیهٔ بدی است، به‌ویژه اگر آشغال‌کله باشید، اما حتی اگر نباشید هم باز توصیهٔ بدی است
متأسفانه من فکر می‌کنم بهترین توصیه را نایکی می‌کند، و آن توصیه این است: «فقط انجامش بده». «خودت باش» حرف مزخرفی است، چراکه شما معمولاً زمانی خودتان هستید که به بدترین تمایلاتتان می‌پردازید. اگر قرار بود من «خودم باشم» تمام مدت در تخت‌خواب می‌ماندم و با هیچ‌کس هم حرف نمی‌زدم؛ این خودِ خودمم. خیلی وقت‌ها بوده که من از ترسِ شکست یا تحقیر فلج شده‌ام، و دوستی‌ها و تجربه‌ها و موضوعات شغلی زیادی را به این دلیل از دست داده‌ام که بسیار عصبی و خجالتی هستم. اما این دقیقاً همان لحظه‌ای است که «فقط انجامش بدهٔ» نایکی ظاهر می‌شود. تمام چیزهای خوبی که دارم را به این دلیل به دست آورده‌ام که دوباره و دوباره و دوباره سعی کرده‌ام تا دقیقاً آنچه را انجام بدهم که می‌خواهم. یا چون به چیزهای مرعوب‌کننده جواب مثبت داده‌ام؛ آن هم درست در لحظه‌ای که با ناامیدی می‌خواستم دست رد به سینه‌شان بزنم. فکر می‌کنم «فقط انجامش بده» توصیه خوبی است.
پس بفرمایید. «خودت باش» توصیهٔ بدی است، به‌ویژه اگر آشغال‌کله باشید، اما احتمالاً حتی اگر نباشید هم باز توصیهٔ بدی است. حالا می‌خواهم، با همان لحن بی‌پرده و بلندنظر و خوداندیشانه‌ای که این قطعه را نوشتم، حرف آخرم را بزنم. می‌خواهم به آن ویراستاری که در سال ۲۰۱۵، وقتی داشتیم قهوه می‌خوردیم و دربارهٔ آیندهٔ شغلی حرف می‌زدیم، به من گفت تو «مشکل شخصیتی داری»، بگویم: «دهنت رو ببند».                           ",https://www.asriran.com/003UYd
832450,۱۴۰۱/۰۱/۰۷,سیاست خارجی,مورا با امیرعبداللهیان دیدار می‌کند,انریکه مورا، قرار است بعد از دیدار با مقامات تهران ، راهی واشنگتن شود .,"انریکه مورا، معاون رییس سیاست خارجی اتحادیه اروپا وهماهنگ‌کننده اروپایی مذاکرات احیای برجام در وین، امروز ظهر با حسین امیر عبداللهیان وزیر امور خارجه دیدار و رایزنی می‌کند.

به گزارش ایسنا ، مورا شب گذشته برای دیدار با مقامات ایران از جمله علی باقری کنی رییس تیم مذاکره کننده ایران در مذاکرات وین  وارد تهران شد .
او قرار است بعد از دیدار با مقامات تهران ، راهی واشنگتن شود .
                           ",https://www.asriran.com/003UYc
832444,۱۴۰۱/۰۱/۰۷,اجتماعی ,۴۸۶ نفر در تصادفات جاده های کشور جان باختند,آمارها بیانگر این است که امسال با افزایش ۴۷ درصدی تردد و سفرها در مقایسه با سال گذشته مواجه هستیم که این میزان افزایش تردد در برخی استان‌ها بیشتر بوده است.,"جانشین رئیس پلیس راهور ناجا با اشاره به افزایش تصادفات اعلام کرد: از ۲۵ اسفند تاکنون ۴۸۶ نفر در حوادث جاده ای جان باختند.


به گزارش ایرنا، سردار تیمور حسینی روز یکشنبه به خبرنگاران گفت: با اینکه این تعداد ۲۰ درصد نسبت به مدت زمان سال گذشته کمتر شده، اما باز هم آمار بالا و نگران کننده‌ است.
وی همچنین درباره وضعیت جاده‌های کشور نیز گفت: بار ترافیک در تمام جاده‌ها امروز (یکشنبه) به غیر از ورودی‌ها به استان‌های شمالی کشور روان است.
به گفته وی، در جاده چالوس و هراز بار ترافیکی سنگین، اما روان است و اگر بار سنگین‌تر بشود مجبور هستیم محدودیت‌هایی برای ساعت‌های آینده در این دو محور اعمال کنیم.
جانشین رییس پلیس راهور ناجا ادامه داد: آمارها بیانگر این است که امسال با افزایش ۴۷ درصدی تردد و سفرها در مقایسه با سال گذشته مواجه هستیم که این میزان افزایش تردد در برخی استان‌ها بیشتر بوده است.
وی خاطرنشان کرد: هم اکنون محورهای شمالی کشور در شرایط بارانی است و در حال حاضر غیر از یک محور شریانی ریگانی ایران شرق که در واقع محور مواصلاتی کرمان از سیستان و بلوچستان است، هیچ محور دیگری در کشور مسدود نیست

                           ",https://www.asriran.com/003UYW
832441,۱۴۰۱/۰۱/۰۷,فناوری و IT,سرقت رمزارز از کاربران اندروید و iOS,این اپلیکیشن های مخرب وانمود می کنند کیف های رمزارز محبوب نظیر متاماسک، کوین بیس، تراست والت، توکن پاکت، بیت پای، imToken و وان کی هستند.,"شرکت امنیت اینترنت و سازنده آنتی ویروس ESET طرح مخربی را شناسایی کرده که کاربران گوشیهای اندرویدی و iOS را از ماه مه سال ۲۰۲۱ هدف قرار داده است.

به گزارش ایسنا، تصور می رود این نقشه، کار یک گروه خلافکار باشد که از اپلیکیشن های مخرب توزیع شده در وب سایت های جعلی برای سرقت بیت کوین و رمزارزهای دیگر از کاربران ناآگاه استفاده می کنند.
این اپلیکیشن های مخرب وانمود می کنند کیف های رمزارز محبوب نظیر متاماسک، کوین بیس، تراست والت، توکن پاکت، بیت پای، imToken و وان کی هستند.
عوامل دخیل در این نقشه مخرب، از تبلیغاتی که در وب سایتهای قانونی قرار دارند، استفاده کرده و وب سایتهای جعلی را تبلیغ می کنند که نسخه های بدلی کیفهای رمزارز را توزیع می کنند.همچنین تبهکاران سایبری از طریق گروه هایی در تلگرام و فیس بوک، واسطه هایی را استخدام کرده اند. در حالی که هدف اصلی این نقشه، سرقت پول کاربران است اما تحقیقات شرکت ESET نشان می دهد کاربران چینی بیشتر هدف قرار گرفته اند اما اکنون که رمزارزها محبوبیت بیشتری پیدا کرده اند، محققان امنیتی این شرکت پیش بینی می کنند تکنیکهای مورد استفاده در این نقشه، به کشورهای دیگر توسعه پیدا کنند.
محققان امنیتی شرکت ESET دهها اپلیکیشن کیف رمزارز آلوده شناسایی کرده اند.
این اپلیکیشنها در اندروید و iOS رفتار متفاوتی دارند. این اپلیکیشنها در اندروید کاربران جدید رمزارز را هدف می گیرند که تاکنون اپلیکیشن کیف رمزارز در دستگاهشان نصب نکرده اند در حالی که در دستگاه iOS، قربانیان ممکن است همزمان اپلیکیشنهای معتبر و مخرب کیف رمزارز را نصب داشته باشند.
بر اساس گزارش تِک رادار، کد سورس این نقشه درز کرده و در وب سایتهای چینی متعددی منتشر شده است. به همین دلیل ممکن است تبهکاران سایبری دیگری برای استفاده از آن جلب شوند.
                           ",https://www.asriran.com/003UYT
832440,۱۴۰۱/۰۱/۰۷,عمومی,کشف ۱۷۷ هزار قاشق و چنگال قاچاق در تهران,با هماهنگی صورت گرفته کلیه کالاها به همراه متهمان به این پلیس منتقل شد. همچنین مشخص شد که اقلام قاچاق محصول کشور چین بوده و بیش از ۵۰ میلیارد ریال ارزش ریالی دارد.,"جانشین رییس پلیس امنیت اقتصادی تهران بزرگ از کشف بیش از ۱۷۷ هزار قلم قاشق و چنگال قاچاق خبر داد.

سرهنگ ""علی اصغر محمودیان"" در گفت‌وگو با ایسنا، دراین باره گفت: به دنبال انجام اقدامات پیش‌دستانه پلیس امنیت اقتصادی، ماموران متوجه شدند که افرادی در محدوده باقرشهر با استفاده از مدارک گمرکی تکراری اقدام به قاچاق و دپوی لوازم آشپزخانه شامل قاشق و چنگال کرده اند.
وی با بیان اینکه رسیدگی به موضوع در دستور کار عملیاتی ماموران قرار گرفت، گفت: ماموران پلیس امنیت اقتصادی طی ۴۸ ساعت گذشته محل را در رصد اطلاعاتی و عملیاتی نامحسوس خود قرار داده و سرانجام با هماهنگی قضایی و انتظامی، مامورین اداره مبارزه با قاچاق کالا و ارز این پلیس از محل مذکور بازدید و ضمن بازرسی از خودروها و محوطه انبار، ۱۷۷ هزار و ۲۳۶ قلم انواع قاشق و چنگال خارجی قاچاق را از انبار موجود کشف و ضبط کردند.
به گفته وی در بررسی اولیه مشخص شد اسناد ارائه شده با کالاهای موجود مطابقت نداشته و مالک کالاها نیز در محل حاضر نشد. همچنین در ادامه تحقیقات و بررسی محتویات کارتن ها مشخص شد که مارک درج شده روی کارتن ها با محتویات داخل آن ها مطابقت ندارد.
جانشین رییس پلیس امنیت اقتصادی تهران بزرگ با بیان اینکه تحقیقات تکمیلی برای شناسایی انبار دوم و مالک اصلی کالاها کماکان توسط کارآگاهان این پلیس ادامه دارد، گفت: با هماهنگی صورت گرفته کلیه کالاها به همراه متهمان به این پلیس منتقل شد. همچنین مشخص شد که اقلام قاچاق محصول کشور چین بوده و بیش از ۵۰ میلیارد ریال ارزش ریالی دارد.
                           ",https://www.asriran.com/003UYS
832438,۱۴۰۱/۰۱/۰۷,بین الملل,لغو سرمایه گذاری شرکت نفت و گاز چینی در روسیه,مقامات سه شرکت بزرگ حوزه انرژی چین شامل شرکتهای سینوپک، چاینا نشنال پترولیوم کورپ، و چاینا نشنال آفشور اویل کورپ، توسط وزارت امور خارجه این کشور احضار شده اند تا ارتباطات آنها با روسیه را ارزیابی کنند.,"بر اساس گزارش روزنامه دیلی تلگراف، یک شرکت نفت و گاز دولتی چین یک برنامه سرمایه گذاری نیم میلیارد دلاری خود در روسیه را با هدف دور زدن تحریم ها لغو کرده است.

به گزارش ایسنا، به نقل از روزنامه دیلی تلگراف، این شرکت تحت عنوان گروه سینوپک وابسته به دولت چین، پس از پی بردن به اینکه یکی از مقامات ارشد شرکت روسی موسوم به شرکت سیبوراز متحدان دیرینه ولادیمیر پوتین، رئیس جمهور روسیه است، برنامه‌های خود برای معامله بر سر گاز روسیه در چین را متوقف کرد.
به گزارش رویترز، گنادی تیمچنکو، سرمایه گذار و عضو هیات مدیره شرکت سیبور، قبلاً توسط غرب تحریم شده بود و با میلیاردرهای دیگری که با رئیس جمهور روسیه ارتباط دارند، مرتبط است.
این اقدام نشان‌دهنده سختگیرانه‌تر شدن سیاست چین در قبال روسیه در بحبوحه ادامه حمله روسیه به اوکراین است، در حالی که چین تجارت معمولش با آن کشور را در ضمن اعمال مجموعه تحریم‌های غرب حفظ کرده است.
چین در قبال این درگیری متمایل به روسیه است و از محکوم کرن اقدامات این کشور و تایید شکایاتش در قبال گسترش ناتو به سمت شرق خودداری کرده است.
اما بر اساس گزارشها دولت چین هم به نوبه خود نگران مواجه شدن با تحریم‌ها است و شرکت‌ها را تشویق می‌کند که در برخورد با روسیه احتیاط کنند.
از زمان شروع حمله روسیه به اوکراین در ۲۴ فوریه، بزرگترین شرکت های انرژی چین به ارزیابی تأثیر این درگیری بر میلیاردها دلار سرمایه گذاری در روسیه پرداخته‌اند.
بر اساس گزارش‌ها، مقامات سه شرکت بزرگ حوزه انرژی چین شامل شرکتهای سینوپک، چاینا نشنال پترولیوم کورپ، و چاینا نشنال آفشور اویل کورپ، توسط وزارت امور خارجه این کشور احضار شده اند تا ارتباطات آنها با روسیه را ارزیابی کنند.
بر اساس این گزارش از این غول‌های انرژی خواسته شده تا با این وضعیت با حساسیت برخورد کنند.
یکی از مدیران سینوپک به رویترز گفت: شرکت‌ها به‌شدت سیاست خارجی پکن را در این بحران دنبال خواهند کرد. هیچ جایی برای این که این شرکت‌ها در حوزه سرمایه‌گذاری جدید دست به ابتکار عمل بزنند وجود ندارد.
وزارت امور خارجه چین اعلام داشت، چین ""حق دارد در زمینه‌های مختلف به اجرای همکاری‌های اقتصادی و تجاری عادی با کشورهای دیگر سراسر جهان بپردازد.""
                           ",https://www.asriran.com/003UYQ
832439,۱۴۰۱/۰۱/۰۷,بین الملل,کاخ‌سفید: امریکا به دنبال براندازی در روسیه نیست /  رئیس جمهور اوکراین: هواپیماهای روسی را نمی‌توان با مسلسل سرنگون کرد؛ تسلیحات بدهید,معترضین در کشور چک، مقابل سفارت روسیه، آب قرمز رنگ ریختند که نماد خون کشته شدگان جنگ در اوکراین بود.,"کاخ‌سفید آمریکا در واکنش به تنش روز شنبه میان مسکو و واشنگتن گفته منظور جو بایدن از اظهارات روز شنبه در لهستان نباید به نیت او برای براندازی در روسیه تعبیر شود.
 
به گزارش عصرایران به نقل از بی بی سی، این تنش از آنجا آغاز شد که ابتدا رئیس جمهوری آمریکا که برای دیدار با پناهجویان اوکراینی به لهستان سفر کرده ولادیمیر پوتین را «قصاب» خواند و سپس در پایان سخنان خود گفت: «محض رضای خدا هم که شده، این مرد - پوتین - نمی تواند در قدرت باقی بماند.»
 
این اظهارات خیلی زود مسکو را خشمگین کرد و سخنگوی کرملین گفت ماندن یا نماندن پوتین در قدرت به جو بایدن مربوط نمی شود بلکه به مردم روسیه ارتباط دارد. مسکو همچنین قصاب خواندن پوتین را اقدامی دانست که «به ترمیم روابط دو کشور آسیب وارد می کند».
 

 راهپیمایی معترضان حمله روسیه در چک
 
هزاران نفر از روس‌های ساکن شهر پراگ در چک با به اهتزاز درآوردن پرچم ها و در دست داشتن تابلوهایی در محکومیت حمله روسیه به اوکراین در شهر راهپیمایی کردند.
 
چندین فعال سیاسی نیز رنگ قرمز که نماد خون کشته شدگان جنگ تاکنون بود، روی پله های سفارت روسیه در پراگ ریختند.
 
معترضان با حمل تابلوهایی که روی آن نوشته شده بود ""پوتین برو به جهنم"" و ""پوتین را متوقف کن، جنگ را متوقف کن"" در مرکز پایتخت چک راهپیمایی کردند.


 
تقاضای زلنسکی از غرب برای تامین تسلیحات 
ولودیمیر زلنسکی، رئیس‌جمهور اوکراین از دولت‌های غربی خواسته تا هواپیما، تانک و سامانه‌های دفاع موشکی به کشورش بدهند.
 
او در یک سخنرانی پرشور در اواخر شب گفت که سلاح های سنگینی که می توانند از آزادی در اروپا دفاع کنند در حال گرد و غبار گرفتن در انبارها هستند.
 
 زلنسکی گفت که هواپیماهای روسی را نمی‌توان با مسلسل سرنگون کرد.
 
وی افزود: ""ناتو چه می کند؟ آیا روسیه آن را اداره می کند؟ آنها منتظر چه هستند؟ ۳۱ روز گذشته است. ما فقط یک درصد از آنچه ناتو دارد را می خواهیم، ​​نه بیشتر.""

 
ادوارد هگر، نخست‌وزیر اسلواکی، به بی‌بی‌سی گفت که کشورش مایل است زرادخانه موشک‌های دفاع هوایی اس-۳۰۰ ساخت شوروی را در صورت ارائه جایگزینی به اوکراین بفرستد.

بریتانیا: در صورت عقب نشینی نظامی، تحریم‌های مسکو می‌تواند برداشته شود
لیز تراس، وزیرخارجه بریتانیا، می‌گوید اقتصاد، بانک‌ها و الیگارش‌های روسیه می‌توانند شاهد حذف تحریم‌ها علیه مسکو باشند اگر ولادیمیر پوتین دست از لشکرکشی در اوکراین بردارد و متعهد شود که «تهاجمی دیگر وجود نخواهد داشت».
 
وزیرخارجه بریتانیا در گفتگو با نشریه تلگراف یکشنبه‌ گفته البته امکان اهرم ماشه و بازگشت فوری تحریم‌ها در صورت تهاجم دیگری از سوی ولادیمیر پوتین، همچنان برجا خواهد ماند.
 
خانم تراس همچنین از تشکیل گروه مذاکره کننده در وزارت خارجه بریتانیا خبر داده که آماده آغاز به کار در صورت پدید آمدن امکان مذاکرت صلح هستند.
 
روز شنبه مسکو اعلام کرد که با رسیدن به اهداف خود در جریان «عملیات ویژه» در خاک اوکراین، اکنون بر انچه «آزادسازی منطقه دونباس» در شرق اوکراین خوانده، متمرکز خواهد شد.
 
در حالی که بعضی این را نشانه‌ای از امادگی مسکو برای کاهش حملات و احتمالا ورود به مذاکرات خوانده‌اند، روز شنبه حملات هوایی و چند انفجار در شهر لاویف که در غرب اوکراین واقع شده و تاکنون از حملات هوایی روسیه در امان مانده بود، ادعای تمرکز مسکو بر شرق اوکراین را زیر سوال برد.
                           ",https://www.asriran.com/003UYR
832437,۱۴۰۱/۰۱/۰۷,سیاست خارجی,خرازی در دوحه: توافق در وین نیازمند عزم سیاسی آمریکاست,رئیس شورای راهبردی روابط خارجی افزود: «توافق هسته‌ای در دسترس است اما حصول آن به عزم سیاسی آمریکا بستگی دارد»,"رئیس شورای راهبردی روابط خارجی جمهوری اسلامی ایران در نشست دوحه گفت، توافق در مذاکرات هسته‌ای نیازمند عزم سیاسی آمریکا است.
به گزارش فارس، «کمال خرازی» رئیس شورای راهبردی روابط خارجی جمهوری اسلامی ایران روز یکشنبه گفت، توافق در مذاکرات هسته‌ای در وین نیازمند عزم سیاسی آمریکایی‌هاست.
خرازی ضمن سخنرانی در نشست دوحه گفت:‌ «سپاه پاسداران انقلاب اسلامی، یک نیروی نظامی ملی است و نمی‌توان آن را به‌صورت سازمان تروریستی طبقه‌بندی کرد».
وزیر امور خارجه پیشین ایران همچنین گفت:‌ «ما خواهان امضای توافق هستیم اما هیچ چیز در آن نباید خلاف استقلال ما باشد».
رئیس شورای راهبردی روابط خارجی افزود: «توافق هسته‌ای در دسترس است اما حصول آن به عزم سیاسی آمریکا بستگی دارد». او همچنین متذکر شد: «به بازه زمانی نیاز داریم که بتوان رفع تحریم‌ها را مورد راستی‌آزمایی قرار داد».
روز گذشته نیز «محمد بن عبدالرحمن آل ثانی» وزیر خارجه قطر در نشست دوحه تأکید کرد که دستیابی به توافق هسته‌ای با ایران امری مهم است.
«جوزپ بورل» مسئول سیاست خارجی اتحادیه اروپا نیز در سخنرانی خود گفت: «به حصول توافق در زمینه گفت‌وگوهای هسته‌ای با ایران بسیار نزدیک هستیم».
اظهارات بورل درباره نزدیک بودن توافق در مذاکرات وین در حالی مطرح می‌شود که «انریکه مورا» معاون مسئول سیاست خارجی اتحادیه اروپا و هماهنگ‌کننده هیأت این اتحادیه در مذاکرات وین از سفر خود به تهران خبر داده است.
براساس تفاهم صورت گرفته، انریکه مورا قرار است امروز (یکشنبه) با علی باقری معاون سیاسی وزیر امور خارجه و مذاکره کننده ارشد جمهوری اسلامی ایران دیدار و گفت‌وگو خواهد کرد و احتمالا دیدارهایی نیز بین مورا و برخی مقام‌های ارشد جمهوری اسلامی ایران بنا به درخواست مورا انجام شود.                           ",https://www.asriran.com/003UYP
832435,۱۴۰۱/۰۱/۰۷,بین الملل,چاووش اوغلو: آنکارا سامانه اس-۴۰۰ به اوکراین نمی دهد,اخبار منتشر شده در رسانه‌های آمریکا مبنی بر اینکه «ترکیه اس-۴۰۰ های خود را به اوکراین تحویل دهد»، دور از واقعیت است، این موضوع هرگز مورد بحث قرار نگرفت. به هیچ وجه درباره این مسئله رایزنی نکردیم.,"ویز خارجه ترکیه گفت که آنکارا سامانه‌های دفاع موشکی اس-۴۰۰ را که از روسیه خریداری کرده، به کی‌یف نخواهد داد.

به گزارش ایسنا، به نقل از خبرگزاری تاس، مولود چاووش‌اوغلو، وزیر امور خارجه ترکیه عنوان داشت: چنین مسئله‌ای در دستور کار نیست. از آنجایی که مطلع هستم، آمریکایی‌ها در این خصوص صحبت کرده‌اند اما چنین چیزی منتفی است. آیا ترکیه به سیستم‌های دفاع موشکی بیشتری نیاز دارد؟ البته که داریم. ما می‌خواهیم چنین سیستم‌هایی را از آمریکا و یا سایر متحدان خریداری کنیم. اگر نتوانیم، از منابع دیگری استفاده می‌کنیم.
وی با بیان اینکه رجب طیب اردوغان، رئیس‌جمهور کشور در حاشیه نشست اضطراری سران کشورهای عضو ناتو در بروکسل با سران ایتالیا و فرانسه دیدار و گفتگو کرده است، گفت مهم‌ترین موضوع مورد بحث یوروسام بود، این دو کشور در خصوص انجام تولید مشترک در ترکیه جدی‌تر هستند.
چاووش‌اوغلو در گفت‌وگو با خبرنگاران در همایش دوحه در قطر، در پاسخ به سوالی مبنی بر اینکه آیا ترکیه قصد خرید نسل جدید سامانه موشکی پدافند هوایی اس-۴۰۰ را دارد یا نه، تصریح کرد که اس-۴۰۰‌ها را خریده‌اند و توافق به اتمام رسیده است.
وی همچنین با تاکید بر اینکه اخبار منتشر شده در رسانه‌های آمریکا مبنی بر اینکه «ترکیه اس-۴۰۰ های خود را به اوکراین تحویل دهد»، دور از واقعیت است، اظهار داشت: این موضوع هرگز مورد بحث قرار نگرفت. به هیچ وجه درباره این مسئله رایزنی نکردیم.
رجب طیب اردوغان، رئیس جمهوری ترکیه روز جمعه اظهار کرد ادعاهایی مبنی بر اینکه آنکارا می‌تواند در ازای لغو تحریم‌ها، سامانه‌های دفاع موشکی اس-۴۰۰ را برای اوکراین تامین و فراهم کند، ""ترفندی"" علیه آنکارا است و باعث ایجاد مشکلاتی می‌شود.
این در حالی‌ست که هفته گذشته منابع آگاه به خبرگزاری رویترز گزارش دادند، آمریکا به طور غیر رسمی با ترکیه احتمال ارسال سامانه‌های دفاع موشکی اس-۴۰۰ ساخت روسیه به اوکراین برای کمک به آن برای مقابله با نیروهای روسیه را مطرح کرده است.
                           ",https://www.asriran.com/003UYN
832434,۱۴۰۱/۰۱/۰۷,فناوری و IT,کمک فوری/ نگذاریم چشمان این پسر نیازمند نابیناشود,,"پسری ست ۳۰ ساله؛شغلش کارگری ست.اززمان کودکی مادرش را از دست داده و در کنار پدربزرگ و مادربزرگ پیرش زندگی می کند.
به دلیل ضعف شدید بینایی چند سال است از عینک استفاده میکند .حال با بالارفتن ضعف بینایی نیاز به کاشت لنز برای هر دو چشمش دارد که هزینه آن بیش از ۳۵ میلیون تومان است.
به دلیل مشکلات مالی هیچ مبلغی نتوانسته جمع آوری کند و هر چه کارگری کرده خرج پدربزرگ و مادربزرگ و مایحتاج روزانه کرده.
درحال حاضر این پسر جوان برای جراحی دست یاری به سوی شما عزیزان دراز کرده است باشد که در ابتدای قرن جدید با کمک های خود دل این پسر زحمت کش را شاد کنیم.
برای کمک کلیک کنید                           ",https://www.asriran.com/003UYM
832433,۱۴۰۱/۰۱/۰۷,حوادث,زلزله ۵.۸ ریشتری در اکوادور / هنوز ار تلفات احتمالی خبری نیست,تاکنون گزارشی از تلفات یا خسارات احتمالی ناشی از وقوع این زمین لرزه منتشر نشده است.,"زمین لرزه ای به بزرگی ۵.۸ ریشتر نزدیکی یک منطقه ساحلی در اکوادور را لرزاند.

به گزارش ایسنا، مرکز لرزه نگاری مدیترانه اروپا (EMSC) اعلام کرد که زمین لرزه ای به بزرگی ۵.۸ ریشتر اواخر روز گذشته (شنبه) در نزدیکی منطقه ساحلی اکوادور به وقوع پیوست.
بر اساس گزارش ها، این زمین لرزه در عمق ۴۰ کیلومتری زمین رخ داده است.
به گزارش خبرگزاری رویترز، تاکنون گزارشی از تلفات یا خسارات احتمالی ناشی از وقوع این زمین لرزه منتشر نشده است.
                           ",https://www.asriran.com/003UYL
832431,۱۴۰۱/۰۱/۰۷,بین الملل,کاخ سفید: بایدن خواستار تغییر حکومت در روسیه نشده است,خبرگزاری‌ها این صحبت رئیس جمهوری آمریکا را تمایل واشنگتن به تغییر حکومت در روسیه تفسیر و مخابره کرده بودند.,"کاخ سفید اعلام کرد منظور رئیس جمهوری آمریکا از صحبت‌هایش در ورشو تغییر حکومت در روسیه نبوده است. بایدن پیشتر در سخنرانی خود در ورشو گفته بود که پوتین دیگر نباید در قدرت بماند.

به گزارش ایسنا ،  بایدن در ورشو در مورد پوتین رئیس جمهور روسیه گفت: «به خاطر خدا، این مرد دیگر نمی‌تواند در قدرت بماند.»
به گزارش خبرگزاری فرانسه، یک مقام مسئول در کاخ سفید گفت که منظور بایدن در خصوص در قدرت ماندن پوتین و یا تغییر رژیم در روسیه نبوده است بلکه استفاده وی از قدرت علیه همسایگان روسیه بوده است.
خبرگزاری‌ها این صحبت رئیس جمهوری آمریکا را تمایل واشنگتن به تغییر حکومت در روسیه تفسیر و مخابره کرده بودند. 
این مقام کاخ سفید گفت: منظور رئیس جمهور این بود که نمی توان به پوتین اجازه اعمال قدرت بر همسایگان یا منطقه را داد. او درباره قدرت پوتین در روسیه یا تغییر رژیم صحبت نمی کرد.
دیمیتری پسکوف، سخنگوی کرملین گفت: ""این در اختیار بایدن نیست. رئیس جمهور روسیه توسط روس ها انتخاب می شود.""
                           ",https://www.asriran.com/003UYJ
832430,۱۴۰۱/۰۱/۰۷,حوادث,پیدا شدن دومین جعبه سیاه هواپیمای سانحه دیده چین,جعبه سیاه دیگر هواپیما روز چهارشنبه پیدا شد و برای بررسی توسط کارشناسان به پکن فرستاده شد.,"رسانه‌های دولتی چین گزارش کردند که دومین جعبه سیاه از لاشه هواپیمای بوئینگ ۷۳۷-۸۰۰ خطوط هوایی چین شرقی کشف شد.

به گزارش ایسنا و به نقل از نیوز، پرواز MU۵۷۳۵ با ۱۳۲ سرنشین، روز دوشنبه از شهر جنوب غربی کونمینگ به سمت گوانگژو در حرکت بود که تقریبا در نزدیکی زمان فرود، سقوط کرد.
امید کمی برای یافتن بازماندگان وجود داشت و مقامات کشته شدن همه سرنشینان هواپیما از جمله ۹ خدمه را تایید کردند.
این سانحه مرگبارترین فاجعه هوایی در سرزمین اصلی چین از سال ۱۹۹۴ بود، زمانی که یک پرواز خطوط هوایی شمال غربی چین از شیان به گوانگژو سقوط کرد و تمام ۱۶۰ سرنشین آن کشته شدند.
علت سقوط شرق چین همچنان ناشناخته است.
جعبه سیاه دیگر هواپیما روز چهارشنبه پیدا شد و برای بررسی توسط کارشناسان به پکن فرستاده شد.
رسانه‌های دولتی گزارش کردند که جعبه سیاه دوم حدود ساعت ۹:۲۰ صبح به وقت محلی (۰۱۲۰ به وقت گرینویچ) در شرایط گل آلود پس از باران روزهای اخیر از یک مکان شیب‌دار در محل سقوط هواپیما بیرون آورده شده است.
به گفته رسانه‌های دولتی این دستگاه که در عمق ۱.۵ متری پیدا شده است برای بررسی به پکن ارسال خواهد شد.
                           ",https://www.asriran.com/003UYI
832429,۱۴۰۱/۰۱/۰۷,سیاسی,وزیر ارشاد: شهدای هویزه نتیجه ناکارآمدی جریان منحرف در اداره کشور بودند,وزیر فرهنگ و ارشاد اسلامی: فعالان جبهه فرهنگی، سربازان خط مقدم مبارزه با جریان انحرافی هستند.,"محمدمهدی اسماعیلی وزیر ارشاد در بازدید از محل اسکان راهیان نور گفت: شهدای هویزه مقاومت جانانه‌ای کردند اما بخشی از دلایل شهادت این شهیدان ناکارآمدی‌های جریان منحرف در اداره کشور بود.
محمدمهدی اسماعیلی، وزیر فرهنگ و ارشاد اسلامی در سفری دو روزه به منظور بازدید از پروژه‌های فرهنگی هنری و دیدار از یادمان‌های راهیان نور، شب گذشته وارد استان خوزستان شد.
وی با حضور در یادمان شهدای هویزه گفت: شهدای هویزه در زمان جنگ تحمیلی مقاومت جانانه‌ای کردند اما بخشی از دلایل شهادت این شهیدان ناکارآمدی‌های جریان منحرف در اداره کشور بود.
وزیر فرهنگ و ارشاد اسلامی افزود: جای جای خوزستان سرشار از یادمان‌های دفاع مقدس است که هر کدام از آن تاریخ بزرگی را در دل و روح خود دارد و در حوزه فرهنگی از ظرفیت‌های بزرگ دفاع مقدس به نحو شایسته باید بهره برد و باید به زحماتی که برای ترویج اهمیت ایثار شهدای بزرگ اتفاق افتاده نیز توجه داشت.
وی افزود: در این زمینه اقداماتی انجام شده ولی هیچ تناسبی بین عظمتی که رخ داده با اتفاقات وجود ندارد.
اسماعیلی تأکید کرد: در حوزه فرهنگی بنا بر آن داریم که به این سرمایه‌های بزرگ که همان شهدا و… است، توجه ویژه داشته باشیم و ما موظف هستیم که این کار بزرگ را با همکاری مردم انجام دهیم زیرا انقلاب را مردم مدیریت و پیش بردند.
فعالان جبهه فرهنگی، سربازان خط مقدم مبارزه با جریان انحرافی هستند.
وی در ادامه اظهار داشت: اگر بخواهیم مشکلات فرهنگی به وجود آمده را بعد از جنگ به دلیل ناکارآمدی‌ها، مشکلات و رویکردهای غیر انقلابی حاکم در این بخش، اصلاح و برطرف کنیم باید کار را در اختیار مؤسسات و جریانات جبهه فرهنگی انقلاب قرار دهیم.
اسماعیلی خاطر نشان کرد: در وزارت فرهنگ و ارشاد اسلامی این موضوع را مأموریت محوری خود قرار دادیم و بخش‌های فرهنگی که وظیفه تسهیل گری را در این حوزه دارند باید مسیر را برای علاقه‌مندان، فعالان و مردم را هموار کنند تا روایت درستی از این مقاومت‌های جانانه شهدا ثبت شود.
وی با تأکید بر اینکه این موضوع به صورت جدی در دستور کار وزارت فرهنگ قرار دارد، افزود: در قطعه آسمانی هویزه ظرفیت بزرگی وجود دارد که باید تلاش شود از همه ظرفیت‌ها برای روایت درست به نسل جدید (نسلی که انقلاب، امام و جبهه‌ها را ندیدند و امروز ممکن است برای آنها روایت نادرست انجام شود) بهره برد چون شبکه‌های معاند و جریان وابسته به دنبال این هستند تا مردم را نسبت به آینده ناامید کنند.
مهمترین وظیفه جریان انقلابی روشنگری گذشته و امیدوار کردن مردم به آینده است
وزیر فرهنگ و ارشاد اسلامی با بیان اینکه جریان انقلابی باید مردم را نسبت به گذشته خود آگاه و نسبت به آینده امیدوار کند اظهار داشت: این مهمترین وظیفه دستگاه‌های فرهنگی و حاکمیتی در جمهوری اسلامی است و چنین هدفی محقق نمی‌شود مگر با حضور قوی خود مردم و صاحبان اصلی این سرمایه‌ها یعنی خانواده معظم شهدا، ایثارگران و کسانی که تلاش و مجاهدت کردند تا درخت انقلاب به تنومندی امروز خود برسد.                           ",https://www.asriran.com/003UYH
832428,۱۴۰۱/۰۱/۰۷,اقتصادی,بازگشت طلا به ۲۰۰۰ دلار؟,تحلیلگران خاطرنشان می کنند که این فلز گرانبها همچنان از تقاضای خرید امن سود می‌برد زیرا به دلیل جنگ روسیه با اوکراین، عدم اطمینان و نوسانات همچنان بالاست.,"پس از یک هفته موفقیت‌آمیز، طلا می‌تواند آماده صعود به کانال ۲۰۰۰ دلار در هر اونس در هفته آینده باشد اما چند مورد تکنیکال وجود دارد که باید در کنار هم قرار گیرند تا این اتفاق بیفتد.

به گزارش ایسنا به نقل از کیتکو، طلا علیرغم افزایش شدید بازدهی خزانه‌داری آمریکا توانست بیش از ۱.۳ درصد در هفته رشد کند و این امر پس از آن صورت می‌گیرد که جروم پاول، رئیس فدرال رزرو، احتمال افزایش ۵۰ واحدی را در جلسات آتی ماه می و ژوئن اعلام کرد. در روز جمعه، نرخ ۱۰ ساله جهش کرد و به ۲.۵ درصد و  بالاترین سطح از می ۲۰۱۹ رسید.
نیکی شیلز، رئیس استراتژی فلزات MKS PAMP گفت: بازدهی بالاتر معمولا برای طلای بدون بهره منفی است اما در حال حاضر، واگرایی مداوم بین این دو طبقه دارایی، حساسیت جدید بازار به تورم و نیاز سرمایه‌گذاران به خرید دارایی‌های واقعی از جمله طلا، منجر به افزایش قیمت خواهد شد.
معمولا، هنگامی که شما وارونگی منحنی بازدهی را مشاهده می‌کنید، احتمال قوی نوعی رکود بیشتر را پیش‌بینی خواهید کرد. بازارها انتظار دارند در دو تا سه ماهه آینده شاهد ضعف باشند. ما قبلا یکی از بدترین ژانویه‌های تاریخ را داشته‌ایم. فیلیپ استریبل، استراتژیست ارشد بازار Blue Line Futures می‌گوید: طلا به پایین‌ترین و بالاترین حد خود رسیده است.
استریبل افزود: با این حال، ممکن است بازارها در سال جاری افزایش نرخ‌های بسیار زیادی داشته باشند.
فدرال رزرو هفت افزایش نرخ بهره را در سال ۲۰۲۲ پیش بینی کرده است اما این تعداد احتمالا به پنج کاهش می‌یابد.  استریبل به کیتکو نیوز گفت: طلا هفته آینده بالاتر خواهد رفت. طلا در برابر بازدهی‌ها عملکرد خوبی دارد.
تحلیلگران خاطرنشان می کنند که این فلز گرانبها همچنان از تقاضای خرید امن سود می‌برد زیرا به دلیل جنگ روسیه با اوکراین، عدم اطمینان و نوسانات همچنان بالاست.
تحلیلگران اظهار کردند که ترس بازار جهانی به قیمت طلا کمک می‌کند تا در برابر افزایش بازده اوراق قرضه و اظهارنظرهای تندروانه جروم پاول، رئیس فدرال رزرو مقاومت کند.
                           ",https://www.asriran.com/003UYG
832408,۱۴۰۱/۰۱/۰۷,عمومی,درخت سماق دیده اید؟ (عکس),,"سماق که معمولاً ایرانی ها آن را با کباب می خورند و البته خواص دارویی هم دارد، از درختی به همین نام گرفته می شود. درخت سماق، گیاهی کوهستانی و عمدتاً خود رو است که ارتفاع آن بین 3 تا 5 متر است. شکوفه های سماق هم در عین زیبایی، بسیار مورد توجه زنبورها برای تولید عسل هست.سماق برای کاهش چربی و قند خون از دیرباز مورد توجه اطبای ایرانی بوده است. چای سماق هم از نوشیدنی های قدیمی ایرانی است.
 

 

 

 
                           ",https://www.asriran.com/003UXw
832427,۱۴۰۱/۰۱/۰۷,اقتصادی,وزارت نفت: اقدام اخیر کویت و عربستان در میدان مشترک آرش غیرقانونی است,ما معتقدیم بهره برداری از میدان‌های مشترک باید به صورت یکپارچه انجام شود و این کار به تحکیم روابط اقتصادی دو کشور منجر خواهد شد.,"معاون امور بین الملل و بازرگانی وزارت نفت ضمن تاکید بر بهره برداری از میدان‌های مشترک به صورت یکپارچه اظهار کرد: وزارت نفت تمهیدات و مطالعات لازم جهت توسعه و بهره برداری از میدان مشترک آرش را فراهم ساخته و انجام داده است.

به گزارش ایسنا، احمد اسدزاده دراین باره گفت: دلیل تاخیر در بهره برداری از این میدان مشترک تصمیم گیری راجع به تحدید حدود و تعیین مرز با کویت بوده است اما در شرایطی که طرف مقابل بدون توجه به مذاکرات پیشین و به صورت یکجانبه اقدام به توسعه این میدان نماید دلیلی برای تاخیر وجود ندارد.
وی در ادامه افزود: ما معتقدیم بهره برداری از میدان‌های مشترک باید به صورت یکپارچه انجام شود و این کار به تحکیم روابط اقتصادی دو کشور منجر خواهد شد.
معاون امور بین الملل و بازرگانی وزارت نفت با بیان این که حتی در شرایطی که مرز هم تعیین نشده است می توان با استفاده از الگوهای تجربه شده بین اللملی میدان را به صورت یکپارچه توسعه داد، تصریح کرد: وزارت نفت آمادگی خود را جهت مذاکره‌ در این زمینه اعلام می دارد.
به گزارش ایسنا، روز گذشته نیز سخنگوی وزارت امور خارجه اعلام کرد بر اساس مقررات و رویه‌های بین‌المللی هرگونه اقدام در بهره‌برداری و توسعه میدان آرش باید با هماهنگی و همکاری هر سه کشور انجام شود، از این رو اقدام اخیر کویت و عربستان سعودی در قالب یک سند همکاری، مغایر با رویه‌های جاری و مذاکرات انجام‌شده قبلی بوده و غیرقانونی است و تأثیری بر وضع حقوقی میدان نداشته و مورد تأیید جمهوری اسلامی ایران نیست.
                           ",https://www.asriran.com/003UYF
832426,۱۴۰۱/۰۱/۰۷,اخبار سلامت,آمریکا رکورد تلفات جهانی کرونا را شکست,روند افزایش آمار ابتلا به بیماری کووید-۱۹ که تاکنون در ۲۲۵ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.,"آمریکا با ثبت بیش از یک میلیون مرگ و میر کرونایی تاکنون، رکورد بالاترین آمار قربانیان کووید در جهان را شکست.

به گزارش ایسنا، بر اساس آمارهای رسمیِ همه‌گیری کرونا، مجموع آمار مبتلایان به کووید-۱۹ در جهان تاکنون به ۴۸۱ میلیون و ۲۷۰ هزار و ۳۹۲ نفر رسیده و تاکنون مرگ شش میلیون و ۱۴۶ هزار و ۲۷ نفر نیز بر اثر این بیماری تأیید شده و ۴۱۵ میلیون و ۳۸۹ هزار و ۹۹۳ نفر از مبتلایان نیز تاکنون بهبود یافته‌اند.
همچنین آمریکا با بیش از ۸۱.۶ میلیون مبتلا و بیش از یک میلیون قربانی همچنان در صدر فهرست کشورهای درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.
آمار مبتلایان به کووید-۱۹ در برزیل نیز از ۲۹.۸ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است. برزیل در عین حال با بیش از ۶۵۸ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود.
پس از آن هند با بیش از ۵۲۱ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.
همچنین در اروپا، روسیه با گذشتن از آمار ۳۶۷ هزار قربانی، هم اکنون بالاترین آمار مرگ و میر کرونایی را در بین کشورهای این منطقه دارد و در جهان نیز چهارمین کشور با بالاترین نرخ فوتی‌های این بیماری است.
فرانسه همچنین با ثبت بیش از ۲۴.۹ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.
جدول به‌روز شده پاندمی جهانی کرونا
بنابر جدول به‌روز شده در پایگاه اطلاع‌رسانی ""ورلداُمتر""، شمار مبتلایان و قربانیان این بیماری در ۱۰ کشوری که طبق گزارش‌های رسمی بالاترین آمارها را تاکنون داشته‌اند تا صبح امروز (یکشنبه ۷ فروردین ۱۴۰۱) به ترتیب به شرح زیر است:



#
نام کشور
مجموع مبتلایان
مجموع قربانیان


۱
ایالات متحده
۸۱,۶۱۶,۹۳۶
۱,۰۰۳,۴۲۵


۲
هند
۴۳,۰۱۹,۴۵۳
۵۲۱,۰۳۴


۳
برزیل
۲۹,۸۳۲,۱۷۹
۶۵۸,۸۱۲


۴
فرانسه
۲۴,۹۱۹,۳۹۹
۱۴۱,۶۳۱


۵
انگلیس
۲۰,۶۹۱,۱۲۳
۱۶۴,۴۵۴


۶
آلمان
۲۰,۱۷۰,۱۳۰
۱۲۸,۷۵۷


۷
روسیه
۱۷,۷۳۹,۴۶۲
۳۶۷,۰۱۳


۸
ترکیه
۱۴,۷۸۹,۴۸۳
۹۷,۷۳۶


۹
ایتالیا
۱۴,۳۰۴,۱۱۱
۱۵۸,۷۰۰


۱۰
کره جنوبی
۱۱,۸۱۵,۸۴۱
۱۴,۸۹۹



کره جنوبی، اولین کشور شرق آسیایی در لیست ۱۰ کشور آلوده
بر اساس آمار فوق کره جنوبی نیز اولین کشور شرق آسیایی است که از ابتدای همه گیری تاکنون به فهرست ۱۰ کشور نخست این جدول با بالاترین آمار مبتلایان پیوسته است.
بر اساس آمار فوق پس از ایالات متحده، هند و برزیل تاکنون در فرانسه، انگلیس، آلمان، روسیه، ترکیه، ایتالیا، کره جنوبی، اسپانیا، آرژانتین، ویتنام، هلند، ایران، ژاپن، کلمبیا، اندونزی، لهستان، مکزیک، اوکراین، استرالیا، مالزی، رژیم صهیونیستی، جمهوری چک، بلژیک، آفریقای جنوبی، اتریش، فیلیپین، پرو، پرتغال، تایلند، شیلی، کانادا و سوئیس نیز بیش از سه میلیون مبتلا ثبت شده‌ است.
روند افزایش آمار ابتلا به بیماری کووید-۱۹ که تاکنون در ۲۲۵ کشور و منطقه در جهان شیوع یافته، ادامه دارد و این بیماری همچنان در دنیا قربانی می‌گیرد.
در این لینک مشروح آمار گستردگی ویروس کرونا در جهان و جدول حاوی تمام جزئیات آماری در همه کشورها و مناطق درگیر کرونا به روزرسانی می شود.
                           ",https://www.asriran.com/003UYE
832425,۱۴۰۱/۰۱/۰۷,فناوری و IT,حذف سابقه جست و جوی گوگل در اندروید میسر شد,گوگل برای نخستین بار در کنفرانس ۲۰۲۱ طراحان، قابلیت حذف ۱۵ دقیقه آخر جست و جو را اعلام کرد و ژوییه همان سال این قابلیت را ابتدا برای کاربران iOS عرضه کرد.,"گوگل تایید کرد کاربران اندروید دیگر مجبور نیستند به صورت دستی سابقه جست و جوی اپلیکیشن گوگل را پاک کنند.

به گزارش ایسنا، گوگل به وب سایت ورج اعلام کرد گزینه ای را برای حذف ۱۵ دقیقه آخر سابقه جست و جو در نسخه  اندرویدی اپلیکیشن گوگل عرضه می کند.
ند آدریانس، نماینده گوگل اعلام کرد این گزینه تا چند هفته آینده برای همه قابل دسترس خواهد شد.
بر اساس گزارش وب سایت انگجت، انتظار کاربران اندروید برای عرضه این قابلیت طولانی شد.
گوگل برای نخستین بار در کنفرانس ۲۰۲۱ طراحان، قابلیت حذف ۱۵ دقیقه آخر جست و جو را اعلام کرد و ژوییه همان سال این قابلیت را ابتدا برای کاربران iOS عرضه کرد.
قرار بود کاربران اندروید این آپدیت را اواخر سال ۲۰۲۱ دریافت کنند اما عرضه این آپدیت برای کاربران اندروید به دلیل نامعلوم به تاخیر افتاد.
                           ",https://www.asriran.com/003UYD
832424,۱۴۰۱/۰۱/۰۷,اقتصادی,شرایط پوشش بیمه‌ای اتباع خارجی در کشور,بیشترین بیمه شدگان اتباع مربوط به بیمه اجباری است و بیشترین بیمه شدگان اتباع مربوط به اتباع کشورهای افغانستان و چین هستند.,"اتباع خارجی در کشور از حقوق شهروندی برخوردار و مشمول حمایت های متعددی هستند. یکی از خدماتی که اتفاقاً برای اتباع مهم است و به آنها ارائه می شود، بیمه است.

به گزارش ایسنا، تعمیم پوشش بیمه ای از اهداف سازمان تامین اجتماعی است. طبق اظهارات حسن زاده، معاون توسعه و تعمیم بیمه اداره کل امور بیمه شدگان، تا مهرماه سال ۱۴۰۰ بیش از ۶۱ هزار نفر از اتباع خارجی در قالب بیمه اجباری، صاحبان حرف و مشاغل آزاد، بیمه زنان خانه دار و... به عنوان بیمه پردازان این سازمان محسوب می شوند و تعداد مستمری بگیران خارجی بالغ بر ۲ هزار و ۱۸۸ نفر هستند.
بیشترین بیمه شدگان اتباع مربوط به بیمه اجباری است و بیشترین بیمه شدگان اتباع مربوط به اتباع کشورهای افغانستان و چین هستند.
تعهدات قانونی تامین اجتماعی در قبال بیمه شدگان خارجی
تعهدات قانونی متناسب با نوع بیمه اجباری، اختیاری، حرف و مشاغل آزاد و... به اتباع خارجی تعلق می‌ گیرد. حمایت های بلندمدت که به بیمه شدگان خارجی تعلق می گیرد شامل پرداخت مستمری بازنشستگی، پرداخت مستمری بازماندگان (مستمری فوت)، پرداخت مستمری ازکارافتادگی کلی غیر ناشی از کار، پرداخت مستمری ازکارافتادگی کلی و جزئی ناشی از کار است.
در بخش های حمایت های کوتاه مدت نیز حمایت در برابر حوادث و بیماری ها (دفترچه درمانی)، پرداخت غرامت دستمزد ایام بیماری، پرداخت غرامت دستمزد ایام بارداری، پرداخت غرامت نقص عضو، پرداخت کمک هزینه کفن و دفن پرداخت کمک هزینه ازدواج، پرداخت هزینه وسایل کمک پزشکی را داریم. بیمه‌ شدگان اتباع خارجی همانند بیمه شدگان ایرانی از تمامی تعهدات و حمایت های این سازمان به جز بیمه بیکاری برخوردار هستند.
در ادامه معاون توسعه و تعمیم بیمه اداره کل امور بیمه شدگان به پرسش هایی پیرامون بیمه اتباع خارجی پاسخ داده است:
- تمامی بیمه شدگان این سازمان، شماره اختصاصی تامین اجتماعی(SNN) دارند. به هنگام تخصیص SSN به اتباع خارجی مقیم در ایران شناسایی کد شناخت چگونه انجام می شود؟
با شماره اختصاصی کارت اقامت و پروانه کار، شماره گذرنامه، شناسه فراگیر درج شده در گذرنامه
- اتباع خارجی چگونه می توانند برای دریافت شماره اختصاصی اقدام کنند؟
آن دسته از اتباع خارجی که دارای کارت اقامت هستند کد اختصاصی در کارت آنها درج شده است اما بطور کلی برای دریافت کد اختصاصی می بایست به دفاتر خدمات اتباع خارجی (دفاتر کفالت) مراجعه کنند.
- آیا بدون داشتن شماره اختصاصی امکان نامنویسی در سازمان تامین اجتماعی برای اتباع خارجی وجود دارد؟
در صورت داشتن شماره گذرنامه و شناسه فراگیر، امکان نامنویسی در سازمان و دریافت شماره تأمین اجتماعی (snn) برای اتباع خارجی وجود دارد.
- مرجع صادر کننده مجوز اشتغال اتباع خارجی در ایران کدام است؟
به استناد مواد ۱۲۰ تا ۱۲۹ قانون کار، مرجع صادر کننده مجوز اشتغال اتباع خارجی در ایران، اداره کل اشتغال اتباع خارجی وزارت تعاون، کار و رفاه اجتماعی و یا ادارات تعاون، کار و رفاه اجتماعی در سطح استانها است.
- آیا ورزشکاران اتباع خارجی در ایران تحت پوشش تامین اجتماعی قرار می گیرند؟
اتباع خارجی که در باشگاه های ورزشی ایران در مشاغل سرمربی، مربی، کمک مربی، ورزشکار، بازیکن و ... فعالیت می کنند و در کشور خود بیمه پرداز نیستند، مشمول بیمه اجباری بوده و کارفرمای مربوطه می بایست صورت مزد یا حقوق آنان و همچنین حق بیمه متعلقه را با نرخ ۲۷ درصد به استثنای ۳ درصد بیمه بیکاری در مهلت مقرر قانونی به سازمان تامین اجتماعی ارسال و پرداخت کنند.
بدیهی است این گروه که در کشور خود یا سایر کشورها بیمه‌ پرداز هستند و کشور آنان عضو مقاوله‌ نامه شماره ۱۹ سازمان بین المللی کار است، می بایست ۳ درصد حق بیمه حوادث ناشی از کار را به این سازمان پرداخت کنند.
- آیا خبرنگاران اتباع خارجی در ایران می توانند از خدمات تامین اجتماعی استفاده کنند؟
خبرنگاران اتباع خارجی در ایران با ارائه تاییدیه از سوی وزارت فرهنگ و ارشاد اسلامی بدون اخذ پروانه کار می توانند تحت پوشش تامین اجتماعی قرار بگیرند.
- شرایط انعقاد قرارداد ادامه بیمه بطور اختیاری برای اتباع خارجی چگونه است؟
اتباع خارجی دارای مجوز اقامت یا گذرنامه با حداقل ۳۰ روز سابقه پرداخت حق بیمه (با مجوز اشتغال) می توانند، نسبت به ادامه بیمه بصورت اختیاری اقدام کنند. حق بیمه اختیاری ۲۷ درصد دستمزد تعیین شده طبق مقررات بین ۱.۲ حداقل و حداکثر دستمزد مصوب شورای عالی کار است.
- نحوه بهره مندی خانواده اتباع خارجی که خارج از کشور ایران اقامت دارند پس از فوت وی به چه صورت است؟
بازماندگان بازنشسته تبعه خارجی پس از فوت وی، چه در ایران اقامت داشته باشند و چه در خارج از ایران، می توانند از مستمری بازماندگان بهره مند شوند.
- مستمری بازنشسته تبعه خارجی پس از فوت به چه کسی تعلق می گیرد؟
به بازماندگان وی (پدر و مادر تحت تکفل، فرزندان و همسر دائمی متوفی) تعلق می گیرد. علاوه بر آن برای فرزندان دختر نداشتن شغل و شوهر و برای فرزندان پسر داشتن حداکثر ۱۸ سال سن یا ازکارفتادگی کلی و یا ادامه تحصیل از شرایط پرداخت مستمری است.
- انواع نرخ های حق بیمه صاحبان حرف و مشاغل آزاد و زنان خانه دار خارجی چگونه است؟
بازنشستگی و فوت بعد از بازنشستگی با نرخ ۱۲ درصد، بازنشستگی و فوت قبل و بعد از بازنشستگی با نرخ ۱۴ درصد و بازنشستگی و فوت قبل و بعد از بازنشستگی و ازکارافتادگی با نرخ ۱۸ درصد.
- مدارک لازم برای انعقاد قرارداد بیمه زنان خانه دار اتباع خارجی کدام اند؟
داشتن کارت اقامت یا گذرنامه معتبر، مدارک لازم برای انعقاد قرارداد بیمه زنان خانه دار خارجی است. حداکثر سن در شروع درخواست ۵۰ سال تمام است.
- چه مستنداتی برای انعقاد قرارداد بیمه صاحبان حرف و مشاغل آزاد اتباع خارجی لازم است؟
پروانه کار معتبر و مدارک هویتی (گذرنامه یا کارت اقامت معتبر)
- آیا حق سرانه درمان در صورت انتخاب برای خدمات درمانی برای صاحبان حرف و مشاغل آزاد و زنان خانه دار خارجی کسر می شود؟
بله، چنانچه این قبیل از متقاضیان علاوه بر پرداخت حق بیمه متقاضی دریافت دفترچه خدمات درمانی باشند، بایستی برای هر دفترچه بیمه برای هر نفر در ماه حق سرانه درمان پرداخت شود. مبلغ آن در هر سال از سوی مراجع ذیصلاح اعلام و از بیمه ‌شده کسر می‌ شود.
- آیا غرامت دستمزد ایام بیماری به بیمه شدگان غیراجباری اتباع خارجی از جمله صاحبان حرف و مشاغل آزاد، بیمه شدگان ادامه بیمه بطور اختیاری و زنان خانه دار پرداخت می شود؟
خیر، این قبیل از بیمه شدگان برابر مقررات از غرامت دستمزد ایام بیماری برخوردار نیستند.
- نحوه بررسی رویدادهای چهارگانه تولد، مرگ، ازدواج و طلاق اتباع خارجی چگونه است؟
استعلام از پلیس مهاجرت و استعلام از اداره کل امور اتباع و مهاجرین خارجی استان مربوطه
- نحوه صدور گواهی انحصار وراثت اتباع خارجی چگونه است؟
به استناد ماده ۳۵۶ قانون امور حسبی مصوب سال  ۱۳۱۹ گواهی انحصار وراثت صادره از مقامات صلاحیتدار کشور متبوع متوفی خارجی، پس از احراز اعتبار آن در مراجع قضائی ایران قابل ترتیب اثر خواهد بود.
- شرایط بازنشستگی برای اتباع خارجی در کارهای سخت و زیان آور چگونه است؟
نظر به اینکه اتباع خارجی با رعایت مواد ۱۲۰ تا ۱۲۹ قانون کار می توانند در ایران اشتغال به کار داشته باشند بنابراین مشمون قانون کار هستند. لذا طبق قانون بازنشستگی در مشاغل سخت و زیان آور، افرادی که حداقل ۲۰ سال متوالی و ۲۵ سال متناوب در کارهای سخت و زیان آور (مخل سلامتی) اشتغال داشته اند و در هر مورد حق بیمه مذکور را به سازمان تامین اجتماعی پرداخته باشند، بدون شرط سنی می توانند تقاضای بازنشستگی کنند.
همچنین چنانچه کمیسیون های پزشکی موضوع ماده ۹۱ قانون تأمین اجتماعی قبل از رسیدن بیمه شده شاغل در کارهای سخت و زیان آور به سابقه مقرر (۲۰ سال متوالی و ۲۵ سال متناوب برای کارهای سخت و زیان آور) فرسایش جسمی و روحی وی را ناشی از اشتغال به کارهای سخت و زیان آور تشخیص دهند، فرد بیمه شده می تواند درخواست بازنشستگی کند. بر این اساس هر سال سابقه پرداخت حق بیمه در کارهای سخت و زیان آور یک سال و نیم محاسبه خواهد شد.
- شرایط لازم برای بازنشستگی اتباع خارجی چیست؟
- بیمه شده مرد با داشتن حداقل ۶۰ سال سن و حداقل ۱۰ سال سابقه پرداخت حق بیمه و یا داشتن حداقل ۵۰ سال سن و حداقل ۳۰ سال سابقه پرداخت حق بیمه.
- بیمه شده زن با داشتن حداقل ۵۵ سال سن و حداقل ۱۰ سال سابقه پرداخت حق بیمه و یا داشتن حداقل ۴۵ سال سن و حداقل ۳۰ سال سابقه پرداخت حق بیمه.
همچنین در شرایطی که بیمه شده مرد با حداقل ۶۰ سال سن و بیمه شده زن با حداقل ۵۵ سال سن، زیر ۱۰ سال سابقه پرداخت حق بیمه داشته باشد می تواند سابقه خود را با پرداخت حق بیمه کسری سابقه تا ده سال، تکمیل کرده و با ۱۰ روز حقوق بازنشسته شود.
در شرایطی که بیمه شده مرد با حداقل ۶۰ سال سن و بیمه شده زن با حداقل ۵۵ سال سن، زیر ۱۰ سال سابقه پرداخت حق بیمه داشته باشد می تواند سابقه خود را با پرداخت حق بیمه کسری سابقه تا ده سال، تکمیل کرده و با ۱۰ روز حقوق بازنشسته شود.
بیمه شده زن شاغل با داشتن حداقل ۴۲ سال سن (مشمولان قانون کار) و ۲۰ سال سابقه پرداخت حق بیمه می تواند بازنشسته شود. بیمه شدگان (زن و مرد) با داشتن ۳۵ سال سابقه پرداخت حق بیمه بدون شرط سنی می توانند بازنشسته شوند.
                           ",https://www.asriran.com/003UYC
832423,۱۴۰۱/۰۱/۰۷,اقتصادی,شرایط پوشش بیمه‌ای اتباع خارجی در کشور,بیشترین بیمه شدگان اتباع مربوط به بیمه اجباری است و بیشترین بیمه شدگان اتباع مربوط به اتباع کشورهای افغانستان و چین هستند.,"اتباع خارجی در کشور از حقوق شهروندی برخوردار و مشمول حمایت های متعددی هستند. یکی از خدماتی که اتفاقاً برای اتباع مهم است و به آنها ارائه می شود، بیمه است.

به گزارش ایسنا، تعمیم پوشش بیمه ای از اهداف سازمان تامین اجتماعی است. طبق اظهارات حسن زاده، معاون توسعه و تعمیم بیمه اداره کل امور بیمه شدگان، تا مهرماه سال ۱۴۰۰ بیش از ۶۱ هزار نفر از اتباع خارجی در قالب بیمه اجباری، صاحبان حرف و مشاغل آزاد، بیمه زنان خانه دار و... به عنوان بیمه پردازان این سازمان محسوب می شوند و تعداد مستمری بگیران خارجی بالغ بر ۲ هزار و ۱۸۸ نفر هستند.
بیشترین بیمه شدگان اتباع مربوط به بیمه اجباری است و بیشترین بیمه شدگان اتباع مربوط به اتباع کشورهای افغانستان و چین هستند.
تعهدات قانونی تامین اجتماعی در قبال بیمه شدگان خارجی
تعهدات قانونی متناسب با نوع بیمه اجباری، اختیاری، حرف و مشاغل آزاد و... به اتباع خارجی تعلق می‌ گیرد. حمایت های بلندمدت که به بیمه شدگان خارجی تعلق می گیرد شامل پرداخت مستمری بازنشستگی، پرداخت مستمری بازماندگان (مستمری فوت)، پرداخت مستمری ازکارافتادگی کلی غیر ناشی از کار، پرداخت مستمری ازکارافتادگی کلی و جزئی ناشی از کار است.
در بخش های حمایت های کوتاه مدت نیز حمایت در برابر حوادث و بیماری ها (دفترچه درمانی)، پرداخت غرامت دستمزد ایام بیماری، پرداخت غرامت دستمزد ایام بارداری، پرداخت غرامت نقص عضو، پرداخت کمک هزینه کفن و دفن پرداخت کمک هزینه ازدواج، پرداخت هزینه وسایل کمک پزشکی را داریم. بیمه‌ شدگان اتباع خارجی همانند بیمه شدگان ایرانی از تمامی تعهدات و حمایت های این سازمان به جز بیمه بیکاری برخوردار هستند.
در ادامه معاون توسعه و تعمیم بیمه اداره کل امور بیمه شدگان به پرسش هایی پیرامون بیمه اتباع خارجی پاسخ داده است:
- تمامی بیمه شدگان این سازمان، شماره اختصاصی تامین اجتماعی(SNN) دارند. به هنگام تخصیص SSN به اتباع خارجی مقیم در ایران شناسایی کد شناخت چگونه انجام می شود؟
با شماره اختصاصی کارت اقامت و پروانه کار، شماره گذرنامه، شناسه فراگیر درج شده در گذرنامه
- اتباع خارجی چگونه می توانند برای دریافت شماره اختصاصی اقدام کنند؟
آن دسته از اتباع خارجی که دارای کارت اقامت هستند کد اختصاصی در کارت آنها درج شده است اما بطور کلی برای دریافت کد اختصاصی می بایست به دفاتر خدمات اتباع خارجی (دفاتر کفالت) مراجعه کنند.
- آیا بدون داشتن شماره اختصاصی امکان نامنویسی در سازمان تامین اجتماعی برای اتباع خارجی وجود دارد؟
در صورت داشتن شماره گذرنامه و شناسه فراگیر، امکان نامنویسی در سازمان و دریافت شماره تأمین اجتماعی (snn) برای اتباع خارجی وجود دارد.
- مرجع صادر کننده مجوز اشتغال اتباع خارجی در ایران کدام است؟
به استناد مواد ۱۲۰ تا ۱۲۹ قانون کار، مرجع صادر کننده مجوز اشتغال اتباع خارجی در ایران، اداره کل اشتغال اتباع خارجی وزارت تعاون، کار و رفاه اجتماعی و یا ادارات تعاون، کار و رفاه اجتماعی در سطح استانها است.
- آیا ورزشکاران اتباع خارجی در ایران تحت پوشش تامین اجتماعی قرار می گیرند؟
اتباع خارجی که در باشگاه های ورزشی ایران در مشاغل سرمربی، مربی، کمک مربی، ورزشکار، بازیکن و ... فعالیت می کنند و در کشور خود بیمه پرداز نیستند، مشمول بیمه اجباری بوده و کارفرمای مربوطه می بایست صورت مزد یا حقوق آنان و همچنین حق بیمه متعلقه را با نرخ ۲۷ درصد به استثنای ۳ درصد بیمه بیکاری در مهلت مقرر قانونی به سازمان تامین اجتماعی ارسال و پرداخت کنند.
بدیهی است این گروه که در کشور خود یا سایر کشورها بیمه‌ پرداز هستند و کشور آنان عضو مقاوله‌ نامه شماره ۱۹ سازمان بین المللی کار است، می بایست ۳ درصد حق بیمه حوادث ناشی از کار را به این سازمان پرداخت کنند.
- آیا خبرنگاران اتباع خارجی در ایران می توانند از خدمات تامین اجتماعی استفاده کنند؟
خبرنگاران اتباع خارجی در ایران با ارائه تاییدیه از سوی وزارت فرهنگ و ارشاد اسلامی بدون اخذ پروانه کار می توانند تحت پوشش تامین اجتماعی قرار بگیرند.
- شرایط انعقاد قرارداد ادامه بیمه بطور اختیاری برای اتباع خارجی چگونه است؟
اتباع خارجی دارای مجوز اقامت یا گذرنامه با حداقل ۳۰ روز سابقه پرداخت حق بیمه (با مجوز اشتغال) می توانند، نسبت به ادامه بیمه بصورت اختیاری اقدام کنند. حق بیمه اختیاری ۲۷ درصد دستمزد تعیین شده طبق مقررات بین ۱.۲ حداقل و حداکثر دستمزد مصوب شورای عالی کار است.
- نحوه بهره مندی خانواده اتباع خارجی که خارج از کشور ایران اقامت دارند پس از فوت وی به چه صورت است؟
بازماندگان بازنشسته تبعه خارجی پس از فوت وی، چه در ایران اقامت داشته باشند و چه در خارج از ایران، می توانند از مستمری بازماندگان بهره مند شوند.
- مستمری بازنشسته تبعه خارجی پس از فوت به چه کسی تعلق می گیرد؟
به بازماندگان وی (پدر و مادر تحت تکفل، فرزندان و همسر دائمی متوفی) تعلق می گیرد. علاوه بر آن برای فرزندان دختر نداشتن شغل و شوهر و برای فرزندان پسر داشتن حداکثر ۱۸ سال سن یا ازکارفتادگی کلی و یا ادامه تحصیل از شرایط پرداخت مستمری است.
- انواع نرخ های حق بیمه صاحبان حرف و مشاغل آزاد و زنان خانه دار خارجی چگونه است؟
بازنشستگی و فوت بعد از بازنشستگی با نرخ ۱۲ درصد، بازنشستگی و فوت قبل و بعد از بازنشستگی با نرخ ۱۴ درصد و بازنشستگی و فوت قبل و بعد از بازنشستگی و ازکارافتادگی با نرخ ۱۸ درصد.
- مدارک لازم برای انعقاد قرارداد بیمه زنان خانه دار اتباع خارجی کدام اند؟
داشتن کارت اقامت یا گذرنامه معتبر، مدارک لازم برای انعقاد قرارداد بیمه زنان خانه دار خارجی است. حداکثر سن در شروع درخواست ۵۰ سال تمام است.
- چه مستنداتی برای انعقاد قرارداد بیمه صاحبان حرف و مشاغل آزاد اتباع خارجی لازم است؟
پروانه کار معتبر و مدارک هویتی (گذرنامه یا کارت اقامت معتبر)
- آیا حق سرانه درمان در صورت انتخاب برای خدمات درمانی برای صاحبان حرف و مشاغل آزاد و زنان خانه دار خارجی کسر می شود؟
بله، چنانچه این قبیل از متقاضیان علاوه بر پرداخت حق بیمه متقاضی دریافت دفترچه خدمات درمانی باشند، بایستی برای هر دفترچه بیمه برای هر نفر در ماه حق سرانه درمان پرداخت شود. مبلغ آن در هر سال از سوی مراجع ذیصلاح اعلام و از بیمه ‌شده کسر می‌ شود.
- آیا غرامت دستمزد ایام بیماری به بیمه شدگان غیراجباری اتباع خارجی از جمله صاحبان حرف و مشاغل آزاد، بیمه شدگان ادامه بیمه بطور اختیاری و زنان خانه دار پرداخت می شود؟
خیر، این قبیل از بیمه شدگان برابر مقررات از غرامت دستمزد ایام بیماری برخوردار نیستند.
- نحوه بررسی رویدادهای چهارگانه تولد، مرگ، ازدواج و طلاق اتباع خارجی چگونه است؟
استعلام از پلیس مهاجرت و استعلام از اداره کل امور اتباع و مهاجرین خارجی استان مربوطه
- نحوه صدور گواهی انحصار وراثت اتباع خارجی چگونه است؟
به استناد ماده ۳۵۶ قانون امور حسبی مصوب سال  ۱۳۱۹ گواهی انحصار وراثت صادره از مقامات صلاحیتدار کشور متبوع متوفی خارجی، پس از احراز اعتبار آن در مراجع قضائی ایران قابل ترتیب اثر خواهد بود.
- شرایط بازنشستگی برای اتباع خارجی در کارهای سخت و زیان آور چگونه است؟
نظر به اینکه اتباع خارجی با رعایت مواد ۱۲۰ تا ۱۲۹ قانون کار می توانند در ایران اشتغال به کار داشته باشند بنابراین مشمون قانون کار هستند. لذا طبق قانون بازنشستگی در مشاغل سخت و زیان آور، افرادی که حداقل ۲۰ سال متوالی و ۲۵ سال متناوب در کارهای سخت و زیان آور (مخل سلامتی) اشتغال داشته اند و در هر مورد حق بیمه مذکور را به سازمان تامین اجتماعی پرداخته باشند، بدون شرط سنی می توانند تقاضای بازنشستگی کنند.
همچنین چنانچه کمیسیون های پزشکی موضوع ماده ۹۱ قانون تأمین اجتماعی قبل از رسیدن بیمه شده شاغل در کارهای سخت و زیان آور به سابقه مقرر (۲۰ سال متوالی و ۲۵ سال متناوب برای کارهای سخت و زیان آور) فرسایش جسمی و روحی وی را ناشی از اشتغال به کارهای سخت و زیان آور تشخیص دهند، فرد بیمه شده می تواند درخواست بازنشستگی کند. بر این اساس هر سال سابقه پرداخت حق بیمه در کارهای سخت و زیان آور یک سال و نیم محاسبه خواهد شد.
- شرایط لازم برای بازنشستگی اتباع خارجی چیست؟
- بیمه شده مرد با داشتن حداقل ۶۰ سال سن و حداقل ۱۰ سال سابقه پرداخت حق بیمه و یا داشتن حداقل ۵۰ سال سن و حداقل ۳۰ سال سابقه پرداخت حق بیمه.
- بیمه شده زن با داشتن حداقل ۵۵ سال سن و حداقل ۱۰ سال سابقه پرداخت حق بیمه و یا داشتن حداقل ۴۵ سال سن و حداقل ۳۰ سال سابقه پرداخت حق بیمه.
همچنین در شرایطی که بیمه شده مرد با حداقل ۶۰ سال سن و بیمه شده زن با حداقل ۵۵ سال سن، زیر ۱۰ سال سابقه پرداخت حق بیمه داشته باشد می تواند سابقه خود را با پرداخت حق بیمه کسری سابقه تا ده سال، تکمیل کرده و با ۱۰ روز حقوق بازنشسته شود.
در شرایطی که بیمه شده مرد با حداقل ۶۰ سال سن و بیمه شده زن با حداقل ۵۵ سال سن، زیر ۱۰ سال سابقه پرداخت حق بیمه داشته باشد می تواند سابقه خود را با پرداخت حق بیمه کسری سابقه تا ده سال، تکمیل کرده و با ۱۰ روز حقوق بازنشسته شود.
بیمه شده زن شاغل با داشتن حداقل ۴۲ سال سن (مشمولان قانون کار) و ۲۰ سال سابقه پرداخت حق بیمه می تواند بازنشسته شود. بیمه شدگان (زن و مرد) با داشتن ۳۵ سال سابقه پرداخت حق بیمه بدون شرط سنی می توانند بازنشسته شوند.
                           ",https://www.asriran.com/003UYB
832422,۱۴۰۱/۰۱/۰۷,اقتصادی,حداکثر قیمت هر کیلو زعفران ۳۶ میلیون تومان است,گزارش‌های میدانی حاکی از آن است که هر مثقال زعفران ۱۵۰ تا ۱۸۰ هزار تومان و برخی برندها به سبب بسته بندی‌های خاص تا ۲۵۰ هزار تومان عرضه می‌شود.,"نایب رئیس شورای ملی زعفران گفت: قیمت هر کیلو زعفران در بازار بین ۱۹ تا ۳۶ میلیون تومان است.
میری قیمت کنونی هر کیلو زعفران دسته را ۱۹میلیون تومان، پوشال کهنه ۲۳ میلیون تومان، پوشال نو را ۲۵ میلیون تومان، نگین کهنه ۲۶ تا ۲۸ میلیون تومان و نگین نو ۳۲ تا ۳۶ میلیون تومان اعلام کرد.
بررسی ها از سطح بازار نشان می دهد که دیگر خبری از جهش قیمت طلای سرخ نسبت به ماه های آبان و آذر نیست و طی هفته های اخیر بازار به ثبات نسبی رسیده است.
نایب رئیس شورای ملی زعفران گفت: با رشد صادرات در اسفند و کمبود عرضه به منظور مدیریت توسط کشاورزان پیش بینی می‌شود که قیمت زعفران در بازار روند افزایشی به خود بگیرد.
گزارش‌های میدانی حاکی از آن است که هر مثقال زعفران ۱۵۰ تا ۱۸۰ هزار تومان و برخی برندها به سبب بسته بندی‌های خاص تا ۲۵۰ هزار تومان عرضه می‌شود.
قادری فر مدیرعامل سازمان مرکزی تعاون روستایی کاهش تولید را علت اصلی افزایش قیمت در بازار می‌داند و معتقد است که قیمت زعفران باید واقعی و براساس نرخ دلاری باشد.                           ",https://www.asriran.com/003UYA
832421,۱۴۰۱/۰۱/۰۷,اجتماعی ,کرملین: مردم روسیه برای رهبر خود تصمیم می‌گیرند نه جو بایدن,"جو بایدن در جریان سفر دو روزه خود به لهستان و دیدارش با شماری از پناهجویان اوکراینی در این کشور پوتین را ""قصاب"" خواند.","سخنگوی کرملین در واکنش به اظهارات جو بایدن در خصوص لزوم تغییر حکومت در روسیه گفت: این را آقای بایدن نباید تصمیم بگیرد. این موضوعی است که فقط باید با انتخاب مردم فدراسیون روسیه صورت پذیرد.

به گزارش ایسنا به نقل از اسپوتنیک، جو بایدن، رئیس‌جمهور آمریکا در سخنرانی خود در ورشو خواهان تغییر حکومت در روسیه شده و تاکید کرد که پوتین دیگر نباید در قدرت باقی بماند.
دیمیتری پسکوف، سخنگوی کاخ کرملین  همچنین از اظهارات رئیس جمهوری آمریکا درباره همتای روسی خود در سفر به ورشو به شدت انتقاد کرد.
جو بایدن در جریان سفر دو روزه خود به لهستان و دیدارش با شماری از پناهجویان اوکراینی در این کشور پوتین را ""قصاب"" خواند.
سخنگوی کاخ کرملین گفت: این گونه ""توهین‌های شخصی"" امکان ارتباط‌های دوجانبه با ایالات متحده را محدودتر می‌کند.
پسکوف گفت: شنیدن این گونه سخنان از بایدن که سال ۱۹۹۹ در جنگ کوزوو خواستار بمباران صربستان و کشتار مردم شده بود ""دست‌کم عجیب"" است.
                           ",https://www.asriran.com/003UY9
832420,۱۴۰۱/۰۱/۰۷,بین الملل,بایدن: پوتین نمی‌تواند در قدرت بماند و نباید رهبر روسیه باشد,بایدن همچنین گفت که اقدامات پوتین در اوکراین اقدامات یک ملت بزرگ همچون روسیه نیست,"رئیس‌جمهور آمریکا در سخنرانی خود در ورشو، پایتخت لهستان به همتای روس خود هشدار داد که حتی یک لحظه هم به اینکه یک وجب وارد خاک ناتو شود، فکر نکند. او در ادامه تاکید کرد که ایالات متحده با تمام قدرت به تعهدات حفاظت جمعی مندرج در منشور ناتو متعهد است.

به گزارش ایسنا به نقل از رویترز، جو بایدن، رئیس‌جمهور  آمریکا در سخنرانی خود تاکید کرد: در درگیری‌های کنونی در اوکراین نیازی به دخالت ایالات متحده آمریکا وجود ندارد.
رئیس جمهوری آمریکا در ادامه افزود: «نیروهای آمریکایی برای درگیری با نیروهای روسیه در اروپا نیستند. آنها اینجا هستند تا از متحدان ناتو دفاع کنند.»
بایدن در بخش دیگری از صحبت‌هایش خطاب به مردم روسیه گفت: «من همیشه مستقیم و صادقانه با مردم روسیه صحبت کرده‌ام. اجازه دهید این را بگویم که شما مردم روسیه دشمن ما نیستید. من باور ندارم که شما از کشتن کودکان و پدربزرگ‌ها و مادربزرگ‌های بی‌گناه استقبال می‌کنید. من فکر نمی‌کنم که شما از اینکه مردم بیگناه در بیمارستان‌ها، مدارس و زایشگاه‌ها با موشک‌های روسی مورد هدف قرار گیرند استقبال کنید.» 
بایدن همچنین گفت که اقدامات پوتین در اوکراین اقدامات یک ملت بزرگ همچون روسیه نیست. او همچنین در ادامه افزود: این آینده‌ای نیست که شما و فرزندانتان شایسته آن باشید. من به شما حقیقت را می‌گویم. این جنگ شایسته مردم روسیه نیست. اقدامات پوتین سبب انزوای شما از بقیه جهان شده و پوتین می‌تواند و باید به این جنگ پایان دهد.
رئیس‌جمهور آمریکا گفت: پوتین نمی‌تواند در قدرت بماند و نباید رهبر این کشور باشد. به خاطر خدا، این مرد دیگر نمی‌تواند در قدرت بماند.
جو بایدن جنگ در اوکراین را نبرد بین دموکراسی و خودکامگی و بین آزادی و سرکوب خواند و با بیان اینکه این نبرد در روزها و ماه‌های آینده به پایان نخواهد رسید، افزود: «ما باید خودمان را برای مباره‌ای طولانی که در پیش داریم آماده نگه داریم.» 
آقای بایدن همچنین هنگامی که از سوی گروهی از پناهجویان اوکراینی که در جمع حاضر بودند مورد تشویق قرار گرفت خطاب به آنها گفت: «ما در کنار شما می‌مانیم. امشب پیام مهمی به وزیر خارجه و وزیر دفاع اوکراین که اینجا حضور دارند منتقل کردم. به آنها گفتم که ما در کنار شما می‌مانیم.  پیام من برای شما مردم اوکراین این است که ما در کنار شما ایستاده‌ایم. تمام دموکراسی‌های جهان وظیفه دارند به مردم اوکراین کمک کنند.
رئیس جمهوری آمریکا با اشاره به تاثیر تحریم‌ها بر اقتصاد روسیه گفت برای تحریم‌های غرب علیه روسیه، این پوتین است که باید سرزنش شود.
جو بایدن گفت روسیه تحت بهانه ساختگی همبستگی قومی به اوکراین حمله کرده است. پوتین مانند تمام خودکامگان معتقد است این قدرت است که تعیین می‌کند چه چیزی درست است درحالیکه برعکس باور وی، این اندیشه و عمل درست است که قدرت می‌آورد.وی تاکید کرد تنها هزینه‌های «سریع و تنبیهی» می‌تواند روسیه را وادار به تغییر رفتارش کند.جو بایدن در ادامه به تحریم‌های وضع‌شده علیه روسیه از جمله بانک مرکزی و نیز ممنوعیت صادرات بخش انرژی این کشور به آمریکا اشاره کرد و افزود هم‌اکنون ارزش یک دلار آمریکا برابر با ٢٠٠ روبل است و اقتصاد روسیه که اینک در رده یازدهم جهان قرار دارد به زودی حتی در بین ٢٠ اقتصاد برتر جهان نخواهد ماند.رئیس جمهوری آمریکا با تاکید بر اینکه حمله روسیه از همین الان به «شکستی راهبردی» برای پوتین تبدیل شده و ناتو را بیش ازهمیشه متحد کرده، گفت روسیه با مشکلات فراوانی از جمله فرار بی‌سابقه مغزها و سرکوب رسانه‌ها و آزادی‌ها دست و پنجه نرم می‌کند.بایدن در بخش دیگری از سخنانش با تاکید بر اینکه اروپا باید به وابستگی خود به انرژی روسیه پایان دهد، افزود جنگ کنونی جنگ در راه آزادی است و برای همه هزینه‌بردار خواهد بود.
رئیس‌جمهور آمریکا همچنین گفت مطمئن نیست که اعلام جدید روسیه برای تمرکز حمله خود بر منطقه دونباس اوکراین به معنای تغییر استراتژی مسکو در جنگ باشد. 
او همچنین بار دیگر اجرای ماده ۵ پیمان ناتو را که در آن حمله به یک کشور عضو به مثابه حمله به کلیه اعضای سازمان پیمان آتلانتیک شمالی محسوب می‌شود برای کشورش یک «وظیفه مقدس» خواند.
رئیس جمهوری ایالات متحده نسبت به اجرای ماده پنج ناتو به آندری دودا، همتای لهستانی خود که کشورش بیم حمله روسیه را دارد، اطمینان داد و گفت برای ایالات متحده عمل به این بخش از پیمان ناتو وظیفه‌ای مقدس محسوب می‌شود.
وی سپس با اشاره به یک نقل قول قدیمی لهستانی با مضمونِ «برای آزادی ما و شما» خطاب به رئیس جمهوری لهستان گفت که  می‌تواند روی این تعهد ایالات متحده نسبت به اجرای ماده پنجم ناتو حساب کند.
شعارِ «برای آزادی ما و شما» به زمان شورش لهستانی‌ها علیه اشغال روسیه تزاری برمی گردد، زمانی که قرار بود با این شعار به روس‌ها یادآوری شود که قیام مردم لهستان آنها را نیز از استبداد تزارها رها خواهد کرد.
جو بایدن، رئیس جمهوری آمریکا در جریان دیدار با پناهجویان اوکراینی در ورشو در پاسخ به سوالی در باره همتای روس خود، وی را «قصاب» خواند.
در جریان این دیدار که به صورت مستقیم از شبکه‌های خبری لهستان پخش می‌شد خبرنگاری از بایدن پرسید با توجه به آنچه بر سر این پناهجویان آمده در باره ولادیمیر پوتین چه نظری دارد؟ وی نیز گفت «او یک قصاب است.»
                           ",https://www.asriran.com/003UY8
832419,۱۴۰۱/۰۱/۰۷,علمی,کهکشان راه شیری پیرتر از تصور ماست!,داده‌های این مطالعه جدید نشان داده که بیشتر شکل‌گیری ستاره‌ها در تاریخ راه شیری در دو موج مجزا اتفاق افتاده است.,"یک مطالعه نشان می‌دهد که بخش‌هایی از کهکشان راه شیری بسیار قدیمی‌تر از آن چیزی است که تاکنون تصور می‌شد.

به گزارش ایسنا و به نقل از اسپیس، مطالعه جدیدی که بر پایه بررسی نوعی غیرعادی از ستاره‌ها انجام شده است، نشان می‌دهد که دیسک ضخیم کهکشان راه شیری، ۲ میلیارد سال از آن چیزی که اخترشناسان تاکنون تصور می‌کردند، قدیمی‌تر است و احتمالاً حدود ۸۰۰ میلیون سال پس از انفجار بزرگ(مه‌بانگ) شکل گرفته است.
کهکشان میزبان ما را می‌توان به دو بخش عمده تقسیم کرد: یک دیسک یا قرص نازک که منظومه شمسی و اغلب چیزهایی را که ما به عنوان کهکشان راه شیری می‌شناسیم، در خود جای داده است و یک قرص ضخیم بسیار پراکنده‌تر، بزرگ‌تر و قدیمی‌تر که تا حد زیادی برای ما ناشناخته است.
برای بازسازی تاریخچه این دو بخش، گروهی از ستاره شناسان موسسه نجوم ""ماکس پلانک"" آلمان، جمعیتی از ستارگان کهکشان راه شیری را که به عنوان ""زیرغول""(subgiant) شناخته می‌شوند، بررسی کردند.
زیرغول‌ها ستارگانی هستند که در دوره کوتاه(از نظر کیهانی) بین حیات ستاره‌ای منظم خود و مرحله غول سرخ که در آن بسیار فراتر از پوشش اصلی خود گسترش می‌یابند، شکار شده‌اند.
یک زیرغول، ستاره‌ای است که سوخت هیدروژنی آن در هسته تمام شده است و در حال تبدیل شدن به ""ستاره غول"" است و در نمودار ""هرتسپرونگ-راسل"" در حد فاصل رشته اصلی و ناحیه غول‌ها واقع شده است. بعد از اینکه موجودی هیدروژنی درون هسته رو به کاهش گذاشت و موجودی هلیم در هسته فزونی گرفت، سوختن هیدروژن در لایه‌های بالای هسته آغاز می‌شود و لایه‌های بالایی شروع به انقباض می‌کنند. در این مرحله درخشندگی ستاره ثابت می‌ماند ولی دمای سطحی آن کاهش می‌یابد. پس از این مرحله است که به مرور زمان ستاره وارد مرحله غولی می‌شود.
همجوشی هسته‌ای در هسته این ستارگان به تازگی متوقف شده است، اما ستاره‌ها هنوز به غول‌های سرخ تبدیل نشده‌اند. از آنجایی که مرحله زیرغول در زندگی یک ستاره تنها چند میلیون سال طول می‌کشد، اخترشناسان می‌توانند سن این ستارگان را با مقایسه ترکیب شیمیایی آنها با مدل‌های رایانه‌ای تکامل ستاره‌ها مشخص کنند.
دانشمندان در این مطالعه جدید با استفاده از داده‌های مأموریت ""گایا"" متعلق به آژانس فضایی اروپا(ESA) و تلسکوپ ""LAMOST"" واقع در چین، سن ۲۵۰ هزار غول فرعی را در کهکشان راه شیری تعیین کردند.
""گایا""(Gaia) یک تلسکوپ فضایی است که در سال ۲۰۱۳ توسط آژانس فضایی اروپا راه‌اندازی شده است. این تلسکوپ فضایی برای اخترسنجی با دقت بی‌سابقه‌ای از موقعیت‌ها، فاصله‌ها و حرکت‌ها طراحی شده ‌است. هدف از مأموریت این رصدخانه فضایی، ایجاد یک فهرست سه‌بعدی از حدود یک میلیارد اجرام سماوی، عمدتاً ستارگان، با روشنایی بیش ‌از ۲۰ قدر است. اهداف ""گایا"" نزدیک به یک درصد از جمعیت ستارگان کهکشان راه شیری را در بر می‌گیرد.
انتظار می‌رود ""گایا"" علاوه بر ستارگان تا ده‌ها هزار سیاره فراخورشیدی هم‌اندازه مشتری را فراتر از منظومه شمسی و همچنین ۵۰۰ هزار اختروش و ده‌ها هزار سیارک جدید و دنباله‌دار در منظومه شمسی را شناسایی کند. این فضاپیما هر یک از ستارگان هدف را در حدود ۷۰ بار طی یک دوره پنج ساله به منظور یافتن موقعیت، فاصله و جابجایی دقیق هر یک از هدف‌ها رصد و دنبال می‌کند.
داده‌های این مطالعه جدید نشان داده که بیشتر شکل‌گیری ستاره‌ها در تاریخ راه شیری در دو موج مجزا اتفاق افتاده است. اولین موج که با دیسک ضخیم مرتبط است، تنها ۸۰۰ میلیون سال پس از انفجار بزرگ، یعنی حدود ۱۳ میلیارد سال پیش آغاز شده است، اما دو میلیارد سال بعد، هنگامی که کهکشان راه شیری در حال شکل‌گیری با کهکشانی دیگر به نام ""گایا-سوسیس-انسلادوس""(Gaia-Sausage-Enceladus) برخورد کرد، شتاب گرفت.
این برخورد ممکن است دیسک ضخیم و همچنین هاله ستاره‌ای را که کل کهکشان راه شیری را با ستارگان احاطه کرده است، پر کرده باشد. با این حال، پنج تا شش میلیارد سال دیگر طول کشیده تا قرص نازک کهکشان راه شیری در موج بزرگ بعدیِ تشکیل ستاره که شامل خورشید نیز می‌شود، ظاهر شود.
""مائوشنگ شیانگ"" ستاره‌شناس موسسه نجوم ""ماکس پلانک"" و یکی از نویسندگان اصلی این مطالعه در بیانیه‌ای که توسط آژانس فضایی اروپا منتشر شد، گفت: از زمان کشف برخورد باستانی ""گایا-سوسیس-انسلادوس"" در سال ۲۰۱۸، اخترشناسان مشکوک بودند که کهکشان راه شیری قبلاً آنجا بوده است، اما ما تصویر واضحی از شکل ظاهری کهکشان راه شیری نداشتیم.
این مطالعه در مجله ""نیچر""(Nature) منتشر شده است.
                           ",https://www.asriran.com/003UY7
832418,۱۴۰۱/۰۱/۰۷,اقتصادی,دست مردم باز هم از سهام عدالت کوتاه ماند!,سرنوشت غیرمستقیم ها نیز از این قرار بود که سهامدار شرکت های سرمایه گذاری استانی سهام عدالت شدند. بر این اساس قرار شد با برگزاری مجامع هیات رئیسه این شرکت ها انتخاب شوند اما این پروژه به اجرا نرسید.,"هرچند که آزادسازی سهام عدالت به دومین سالگرد خود نزدیک میشود و قرار بود این سهام بعد از آزادساری به دست صاحبان اصلی خود برسد اما شرایط به گونه ای رقم خورد که همچنان دست مشمولان از این سهام کوتاه است.

به گزارش ایسنا،  نهم اردیبهشت سال ۱۳۹۹ بود که در روزهای سبز بازار سرمایه، فرایند آزادسازی سهام عدالت اجرا شد و به سهام داران این اختیار داده شد که یکی از دو روش مستقیم و غیرمستقیم را برای مدیریت سهام خود انتخاب کنند. بر این اساس از میان ۴۹ میلیون نفر مشمول سهام عدالت، ۱۹ میلیون نفر روش مستقیم و مابقی روش غیرمستقیم را انتخاب کردند تا سهام دار شرکت های سرمایه گذاری سهام عدالت شوند.
این دو گروه سرنوشت متفاوتی داشتند. به مستقیم ها از همان ابتدا اجازه فروش سهام داده شد. بر این اساس در ابتدا میتوانستند ۳۰ درصد و اندکی پس از آن ۳۰ درصد دیگر (جمعا ۶۰ درصد) از سهام خود را از طریق بانک ها یا کارگزاری ها به فروش برسانند. قرار بود ۴۰ درصد باقی مانده نیز در بهمن ماه همان سال آزاد شود اما این اتفاق به دلیل سقوط بازار هرگزتحقق نیافت. البته بسیاری از افرادی که ۳۰ یا ۶۰ درصد سهام خود را برای فروش گذاشته بودند نیز موفق به فروش سهام خود نشدند چراکه سهام ارزشمند آن ها مشتری نداشت!
سرنوشت غیرمستقیم ها نیز از این قرار بود که سهامدار شرکت های سرمایه گذاری استانی سهام عدالت شدند. بر این اساس قرار شد با برگزاری مجامع هیات رئیسه این شرکت ها انتخاب شوند اما این پروژه به اجرا نرسید.
توقف فروش سهام عدالت از آبان ۱۳۹۹
فروش سهام عدالت که در تابستان سال ۱۳۹۹ به ریزش بازار دامن زده بود سازمان بورس را بر آن داشت که در آبان ماه سال ۱۳۹۹  فروش سهام عدالت را تا اطلاع ثانوی ممنوع کند و این ممنوعیت هنوز هم ادامه دارد. به طور کلی در دولت قبل سازمان بورس سناریوهای مختلفی برای سهام عدالت در نظر گرفته بود. یکی از این سناریوها فروش تدریجی سهام عدالت بود که البته با پایان یافتن عمر دولت قبل و تغییر ریاست سازمان بورس این پرونده هم به نتیجه نرسید. در حدود هشت ماه گذشته که دولت جدید روی کار آمده است نیز وعده های مختلفی برای فرایند آزادسازی سهام عدالت داده شده است.
به گفته مجید عشقی، رئیس سازمان بورس و اوراق بهادار برای حل  ابهامات سهام عدالت  کارگروهی تشکیل شده تا ساختار فرایند اجرایی سهام عدالت مورد بررسی قرار بگیرد که این دارایی ارزشمند به نحو احسن مدیریت شده و به مالکان اصلی آن داده شود. وی با تاکید بر اینکه درمورد سهام عدالت باید به مرور تصمیم‌گیری شود، اعلام کرده بود که بحث بازارگردانی سهام شرکت‌های سرمایه گذاری استانی و نحوه فروش سهام عدالت چه در روش مستقیم چه در روش غیرمستقیم درحال برنامه ریزی است. به طور کلی  قرار شده است، بسته سیاست‌گذاری سهام عدالت طراحی و در شورای عالی بورس مطرح شود.
البته اظهارات عشقی به حدود سه ماه قبل برمیگردد و در این میان نیز سه تصمیم مهم برای غیرمستقیم های سهام عدالت گرفته شد. در این راستا یکی از مصوبات شورای عالی بورس حذف تبصره ۱ ماده ۳ آیین نامه اجرایی آزادسازی سهام عدالت بود. تا پیش از این شرکتهای سرمایه گذاری استانی باید پرتفوی خود را در سهام عدالت به عنوان دارایی های جاری طبقه بندی و بر اساس ارزش روز بازار منعکس می‌کردند؛ در نتیجه و با توجه به کاهش قیمتهایی که طی حدود یک سال و نیم گذشته در بازار سهام رخ داد، این شرکتها باید در پایان سال مالی که منتهی به شهریورماه هر سال است، زیان شناسایی می‌کردند. با حذف این تبصره و بر اساس استانداردهای حسابداری، پرتفوی سرمایه گذاری سهام عدالت در شرکت های سرمایه گذاری استانی به عنوان دارایی‌های بلندمدت طبق بندی می شود که این موضوع در صورتهای مالی و بر اساس بهای تمام شده منعکس و بنابراین از ثبت کاهش ارزش جلوگیری خواهد شد.
یکی دیگر از مصوبات شورا این بود که شرکت های سرمایه پذیر، چنانچه افزایش سرمایه از محل مطالبات و آروده نقدی داشته باشند، جهت پرداخت سود نقدی باید وجوه مورد نیاز برای کامل شدن افزایش سرمایه را برداشت و سپس سود را توسط شرکت سپرده گذاری به مشمولان سهام عدالت پرداخت کنند. این اتفاق باعث می شود درصد مالکیت سهام داران عدالت در شرکت های سرمایه پذیر حفظ شود و مالکیت مشمولان در این شرکت هاکاهش پیدا نکند.
همچنین پیش از این فقط کانون سرمایه گذاران استانی جهت شرکت در مجامع شرکت های سرمایه پذیر به نمایندگی از شرکتهای سرمایه گذاری استانی نماینده مشخص می‌کرد اما بر اساس مصوبه ۱۳ بهمن ماه سال ۱۴۰۰، تا تیرماه ۱۴۰۱ کارگروهی متشکل از کانون سرمایه گذاری های استانی، شورای عالی بورس و وزارت اقتصاد و امور دارایی جهت حضور در مجامع شرکتهای سرمایه پذیر نماینده شرکتهای سرمایه گذاری استانی را مشخص خواهند کرد که حاصلش این است که به غیر از اینکه یک نهاد مردمی به عنوان کانون نهادهای سرمایه گذاری تصمیم گیری خواهد کرد، نهادهای تخصصی از جمله شورای عالی بورس و وزارت اقتصاد هم در انتخاب نماینده ها جهت حضور در مجامع داخیل خواهند بود.
با وجود همه این تصمیمات و اقدامات هنوز هم هیچکدام از مشمولان سهام عدالت، چه افرادی که روش مستقیم را برای مدیریت سهام خود انتخاب کرده بودند و چه آن‌هایی که روش غیرمستقیم را برگزیده بودند امکان فروش سهام خود را ندارند و باید دید ایا تدابیر جدید سازمان برای رساندن این سهام به صاحبان اصلیشان در سال جدید به نتیجه میرسد یا خیر.
                           ",https://www.asriran.com/003UY6
832417,۱۴۰۱/۰۱/۰۷,سیاست خارجی,گفت‌وگوی وزیر خارجه عربستان با نماینده ویژه آمریکا در امور ایران,افزایش تلاش‌های مشترک برای مقابله با آنچه «نقض توافقنامه‌ها و معاهدات بین المللی از سوی ایران» خوانده شده از دیگر محورهای مورد بحث در دیدار بن فرحان و مالی اعلام شده است.,"وزیر خارجه عربستان سعودی با نماینده ویژه آمریکا در امور ایران دیدار کرد.

به گزارش ایسنا به نقل از خبرگزاری رسمی عربستان سعودی، فیصل بن فرحان وزیر خارجه سعودی روز شنبه در حاشیه نشست دوحه با رابرت مالی نماینده ویژه آمریکا در امور ایران دیدار و رایزنی کرده است.
در این دیدار همکاری‌های دوجانبه بین عربستان و ایالات متحده آمریکا پیرامون پرونده هسته‌ای ایران و مذاکرات بین المللی جاری در این خصوص مورد بحث قرار گرفت.
افزایش تلاش‌های مشترک برای مقابله با آنچه «نقض توافقنامه‌ها و معاهدات بین المللی از سوی ایران» خوانده شده از دیگر محورهای مورد بحث در دیدار بن فرحان و مالی اعلام شده است.
                           ",https://www.asriran.com/003UY5
832346,۱۴۰۱/۰۱/۰۷,اقتصادی,شاسی بلند جدید هوندا در اندونزی معرفی شد/ پرچمدار بنزینی خانواده HR-V (+عکس),این خودرو یک رکورد را نیز در اختیار دارد، بدین ترتیب که تریم آر اس به عنوان قویترین نسخه نسل سوم اچ آر-ویی با پیشرانه مبتنی بر سوخت فسیلی شناسایی می شود.,"عصر ایران-  کمپانی هوندا از جدیدترین کراس اوور خود در اندونزی رونمایی کرد. این خودرو اولین سری از نسل سوم اچ آر-ویی محسوب می شود که وارد بازار کشور مذکور خواهد شد. پیش بینی می شود اچ آر-ویی جدید در 4 تریم برای اندونزی ارائه شود که در این میان تنها تریم آر اس مجهز به پیشرانه توربوشارژ خواهد بود.
تپنده 1.5 لیتری آر اس برابر با 175 اسب بخارخروجی و 240 نیوتن متر گشتاور دارد.
نمونه غیر توربوی همین پیشرانه که برای تریم های دیگر استفاده می شود برابر با 115 اسب بخار خروجی و 145 نیوتن متر گشتاور دارد.
در بخش جعبه دنده نیز از نمونه سی وی تی استفاده می شود.
این خودرو یک رکورد را نیز در اختیار دارد، بدین ترتیب که تریم آر اس به عنوان قویترین نسخه نسل سوم اچ آر-ویی با پیشرانه مبتنی بر سوخت فسیلی شناسایی می شود.
تریم آر اس ظاهری اسپرت در مقایسه با نسخه استاندارد دارد. جزئیاتی مانند سپر، مه شکن، جلوپنجره، لوگوی RS در قسمت های مختلف و همچنین خروجی اگزوز کرومی 2 تایی از مواردی هستند که در نسخه استاندارد حضور ندارند.
فضای داخل کابین نیز جزئیات متفاوتی مانند صندلی های اسپرت و تزئینات دوخت درشت قرمز را همراه خود دارد.
همچنین تمامی تریم ها مجهز به دستیار و امکانات ایمنی اختصاصی کمپانی تولیدکننده با نام هوندا سنسینگ سوئیت هستند. از امکانات شاخص این بسته ایمنی باید به ترمز اضطراری، کروز کنترل تطبیقی، هشدار خروج از خط و دستیار حفظ خودرو بین خطوط و نور بالای اتوماتیک اشاره کرد.
                                                                                      							تصاویر تریم پایه 						                                                  ",https://www.asriran.com/003UWw
832416,۱۴۰۱/۰۱/۰۷,بین الملل,انگلیس شروط لغو تحریم‌ها علیه روسیه را اعلام کرد,وی افزود: این تحریم‌ها تنها در صورت اعلام آتش‌بس، خروج روسیه از اوکراین و تعهد روسیه مبنی بر پایان حمله‌ علیه اوکراین می‌تواند برداشته شود.,"وزیر خارجه انگلیس گفت که اگر روسیه حملاتش به اوکراین را متوقف کرده و از این کشور خارج شود تحریم‌ها علیه شرکت‌ها و افراد روسی می تواند برداشته شود.

به گزارش ایسنا، به نوشته دیلی تلگراف، ولادیمیر پوتین، رئیس جمهوری روسیه در تاریخ ۲۴ فوریه ""عملیات ویژه نظامی"" را با هدف ""نازی زدایی"" علیه اوکراین شروع کرد که در پی آن با تحریم‌های گسترده کشورهای غربی و انگلیس روبرو شد.
لیز تراس، وزیر امور خارجه انگلیس در مصاحبه‌ای با روزنامه تلگراف عنوان داشت که اگر مسکو شرایط موجود را تغییر دهد، ""امکان برداشته شدن تحریم‌ها"" وجود دارد.
وی گفت: چیزی که می‌دانیم این است که روسیه نسبت به چندین توافقنامه متعهد شده اما از هیچکدام آن‌ها پیروی نکرده است. بنابراین تحریم‌هایی سخت علیه این کشور نیاز است.
وی افزود: این تحریم‌ها تنها در صورت اعلام آتش‌بس، خروج روسیه از اوکراین و تعهد روسیه مبنی بر پایان حمله‌ علیه اوکراین می‌تواند برداشته شود. اما اگر این حملات در آینده شدیدتر شود ما هم تحریم‌های سخت‌تری اعمال خواهیم کرد.
دولت انگلیس اعلام کرده که تاکنون تحریم‌هایی را علیه بانک‌های روسی، الیگارش‌های این کشور و اعضای خانواده‌های آن اعمال کرده است.
لیز تراس اظهار کرد: ما همکاری بسیار بسیار نزدیکی با اتحادیه اروپا درخصوص بحران اوکراین داریم.
وی افزود که این بحران باعث شده است که روابط انگلیس و اتحادیه اروپا پس از ""بریگزیت"" به هم نزدیک‌تر شود.
                           ",https://www.asriran.com/003UY4
832413,۱۴۰۱/۰۱/۰۷,سیاسی,مهر 1400؛ درگذشت اولین رییس جمهوری ایران که نماد تشبیه و تهدید شد,بنی‌صدر در 31 خرداد 1360 از ریاست جمهوری برکنار شد اما در تمام 40 سال بعد هر گاه دولتمردی باب میل اصول‌گرایان رادیکال نبود او را به بنی‌صدر تشبیه یا به تکرار سرنوشت او تهدید می‌کردند.,"عصر ایران؛ مهرداد خدیر- با درگذشت ابوالحسن بنی‌صدر اولین رییس جمهوری ایران در فرانسه در 17 مهر 1400 و در 88 سالگی و در بیمارستان سالتریپۀ پاریس از 15 عضو اصلی شورای انقلاب تنها دو تن باقی مانده‌اند: اولی آیت‌الله خامنه‌ای که پس از امام خمینی عهده دار جایگاه عالی رهبری جمهوری اسلامی ایران شدند و دیگری عباس شیبانی که اگر چه در قید حیات است اما سال هاست که به خاطر بیماری فعالیت سیاسی و اجتماعی ندارد.   البته اگر میرحسین موسوی را که در یک دورۀ کوتاه در برخی جلسات شورای انقلاب شرکت می‌کرد در این حساب نیاوریم.   عنوان اولین رییس جمهوری ایران در کشوری با چند هزار سال تاریخ سلطنت ولو در قرونی وابسته به خلفای اسلامی کفایت می‌کرد تا درگذشت او 40 سال از برکناری با رأی اکثریت قاطع نمایندگان مجلسی که حاصل نظارت استصوابی نبود و با امضای نهایی رهبری که بنی‌صدر از او حکم فرماندهی کل قوا دریافت کرده بود از جنبه های مختلف بررسی شود.  ابتدا به همین خاطر که نخستین بود و چنین عنوانی برای دیگری تکرار نمی‌شود. دوم به این دلیل که دوام نیاورد و عزل شد. در تمام این 40 سال نیز همواره برکناری خود را کودتا دانست و نگفت همان مردمی که به او رأی داده بودند به آن نمایندگانِ غالبا روحانی هم رأی داده بودند. در انتخاباتی که مسعود رجوی و موسی خیابانی رهبران سازمان مجاهدین خلق هم شرکت داشتند.سوم به سبب آن که اولین فرمانده کل قوا در جنگ عراق علیه ایران بود و بدین ترتیب در اوج جنگ یک فرمانده کل قوا برکنار شده بود و شاید به خاطر همین پیشینه بود که پروژۀ ساقط کردن هواپیمایی که او را در مرداد 1360 مخفیانه از ایران خارج کرد منتفی شد اگرچه فیض‌الله عرب سرخی از مقامات اطلاعات سپاه در آن دوران و برخی دیگر گفتند دیر مطلع شدند ولی باز نمی‌دانستند رجوی نیز در آن هوپیماست و چه بسا اگر می‌دانستند تصمیم دیگری اتخاذ می‌شد.  وجه چهارم این که بنی‌صدر در 31 خرداد 1360 از ریاست جمهوری برکنار شد اما در تمام 40 سال بعد هر گاه رییس جمهوری باب میل اصول‌گرایان رادیکال نبود او را به بنی‌صدر تشبیه یا به تکرار سرنوشت او تهدید می‌کردند و این نه تنها شامل سید محمد خاتمی پنجمین و حسن روحانی هفتمین رییس جمهوری ایران شد که اواخر دامان محمود احمدی‌نژاد را هم گرفت در حالی که هر سه در سال های 59 و 60 از مخالفان جدی و منتقد بنی‌صدر بودند. چراکه خاتمی و روحانی به عنوان نمایندگان اردکان و سمنان، عضو همان مجلسی بودند که به بنی‌صدر رأی عدم کفایت سیاسی داد و روحانی علیه او نطق هم کرد. احمدی‌نژاد نیز دانشجوی فعال دانشگاه علم وصنعت و در حلقۀ ابراهیم اسرافیلیان بود که به لحاظ فکری به حسن آیت جدی‌ترین منتقد بنی‌صدر منتسب بود.  تشبیه وتهدید تکرار سرنوشت اولین رییس جمهوری برای سه رییس جمهوری اصلاح‌طلب، اعتدال‌گرا و حتی اصول‌گرا سبب شد نام بنی‌صدر همچنان مطرح باشد و چون همان سال‌های اول به خاطر استقرار گروه رجوی در عراق پیمان خود را با آنان گسست و ففعالیت انفرادی داشت و تشکیلاتی را رهبری نمی‌کرد حساسیت فراوانی هم در قبال او در داخل نبود اما همین تشبیه و تهدید مدام عملا تبلیغ او به حساب می‌آمد تا این تلقی درگیرد که ساختار حقوقی و جایگاه ریاست جمهوری از منظر تناسب نداشتن اختیارات و مسؤولیت به گونه‌ای است که بنی‌صدر می‌سازد ویکی از مأموریت های ابراهیم رییسی هم شاید این باشد که به این انگاره پایان دهد. به این شکل که مدام از هماهنگی با نهادهای دیگر و تبعیت و اطاعت و جلب رضایت سخن می‌گوید و دربارۀ مهم‌ترین رخدادهای داخلی و خارجی نظر نمی دهد یا نظر ندارد و به تکرار ادبیات رسمی و استفاده از کلیشه‌های آشنا بسنده می‌کند.
  بنی‌صدر همچنین آن قدر زندگی کرد تاببیند یکی دیگر از منتقدین او در جایگاهی غیر ریاست جمهوری اما در پی تکاپوی ریاست جمهوری هم به او تشبیه شود. همان او اجازه نداده بود وزیر خارجه شود و مادام که خود رییس جمهوری بود و رجایی نخست وزیر و در حالی که جنگ در جریان بود دستگاه دیپلماسی ایران رییس نداشت. چون نخست وزیر بر وزارت میرحسین موسوی مُصر بود و بنی‌صدر که خود با روزنامۀ انقلاب اسلامی شناخته می‌شد زیر بار سردبیر روزنامۀ جمهوری اسلامی ارگان حزب جمهوری اسلامی نمی‌رفت.  در رخدادی دیگر مهرماه ابراهیم رییسی به تاجیکستان سفر کرد و اعلام شد که با عضویت دایم ایران در سازمان همکاری‌های شانگهای موافقت شده و از این اتفاق به مثابه موفقیت دستگاه دیپلماسی در دولت جدید یاد شد و این یعنی امام علی رحمان از خر شیطان پایین آمده و به عضویت ایران رضایت داده است. خواست پوتین یا اعلام این که ایران با محی الدین کبیری مهم ترین مخالف خانوادۀ رحمان ارتباط ندارد در قبول عضویت ایران مؤثر افتاد و انتساب آن به فعالیت دستگاه دیپلماسی در دورۀ پساظریف در حالی بود که علی شمخانی 20 مرداد و قبل از معرفی و استقرار دولت جدید از این اتفاق خبر داده بود.  بعدتر البته گفته شد هنوز هم عضویت ایران کامل نیست و گویا رییس جمهوری روسیه هم در دیدار با آقای رییسی به این نکته اشاره کرد.  در میان خبرهای مهرماه نمی توان به نخستین گفت و گوی تلویزیونی حسین امیرعبداللهیان در مقام وزیر خارجه جدید ایران نگفت چرا که همه می خواستند ببینند شباهت ها و تفاوت های او با سلف خود چقدر است و در قبال برجام چه دیدگاهی دارد. در آن زمان هنوز مذاکرات احیای برجام از سر گرفته نشده و حتی مشخص نبود که آیا همچنان مسؤولیت پرونده با وزیر خارجه است یا چنان که دبیر شورای عالی امنیت ملی مدام توییت می‌زد به او یا نهاد متبوع سپرده خواهد شد؟   سخنان امیرعبداللهیان نشان داد جایگاه وزارت خارجه با عمل‌گرایی و نشانه‌های مثبت عجین است و روح نگاه جواد ظریف چنان در مجموعه رسوخ کرده که حتی وقتی مردی از جنس دیگر بر جای او می‌نشیند چاره ای جز بیان دیپلماتیک ندارد چندان که از آزادی 10 میلیارد دلاری که آمریکا بلوکه کرده یا پرداخت بدهی انگلستان بابت قراردادهای نظامی پیش از انقلاب به عنوان نشانه‌های عملی مورد انتظار یاد کرد که خود نشان از عمل‌گرایی و فاصله گرفتن از دنیای آرمان و شعاری داشت که در مقام منتقد از جواد ظریف انتظار داشتند و هر چه مذاکرات به جلوتر رفت این عمل گرایی معطوف به نتیجه بیشتر مشاهده شد چندان که گاه صدای کیهان هم درآمده است.                           ",https://www.asriran.com/003UY1
832415,۱۴۰۱/۰۱/۰۷,محیط زیست,ادامه بارش‌های پراکنده/ سه‌شنبه آسمان کشور آفتابی است,طی امروز و فردا (۷ و ۸ فروردین ماه) بندرعباس با دمای ۳۲ و ۳۱ درجه سانتیگراد گرم‌ترین و همدان با دمای ۵ - درجه سانتیگراد، سردترین مراکز استان‌ کشور هستند.,"رئیس مرکز ملی پیش‌بینی و مدیریت بحران مخاطرات وضع هوا با اشاره به بارش پراکنده در برخی نقاط کشور طی امروز و فردا، گفت: سه‌شنبه در بیشتر مناطق کشور آسمان آفتابی است و وزش باد شدید و خیزش گرد و خاک در شرق و جنوب شرق کشور پدیده غالب است.

صادق ضیاییان در گفت و گو با ایسنا، اظهار کرد: بر اساس تحلیل آخرین نقشه‌های پیش یابی هواشناسی امروز در استان‌های آذربایجان غربی، آذربایجان شرقی، اردبیل، شمال استان‌های کردستان و زنجان، گیلان و غرب مازندران بارش پراکنده و وزش باد پیش بینی می‌شود.
وی با بیان اینکه دوشنبه در برخی نقاط سواحل دریای خزر، خراسان شمالی و شمال خراسان رضوی بارش پراکنده و وزش باد رخ می‌دهد، ادامه داد: طی این دو روز (امروز و فردا) در برخی ساعات در دامنه‌های جنوبی البرز وزش باد نسبتا شدید انتظار می‌رود.
به گفته رئیس مرکز ملی پیش‌بینی و مدیریت بحران مخاطرات وضع هوا، سه‌شنبه در بیشتر مناطق کشور آسمان آفتابی است و وزش باد شدید و خیزش گرد و خاک در شرق و جنوب شرق کشور پدیده غالب است.
ضیاییان با بیان اینکه چهارشنبه با عبور موجی جدید در شمال غرب، منطقی از غرب و ارتفاعات البرز مرکزی بارش پراکنده رخ می‌دهد، درباره وضعیت جوی روز پنجشنبه نیز تصریح کرد: پنجشنبه ارتفاعات رشته کوه البرز و سواحل دریای خزر بارش پراکنده خواهند داشت.
وی همچنین این را هم گفت که در نیمه شمالی کشور از سه‌شنبه تا آخر هفته افزایش نسبی دما رخ خواهد داد و از امروز تا سه‌شنبه خلیج فارس، تنگه هرمز و دریای عمان مواج و متلاطم است.
رئیس مرکز ملی پیش‌بینی و مدیریت بحران مخاطرات وضع هوا درباره وضعیت جوی تهران طی دو روز آینده اظهار کرد: آسمان تهران فردا (۸ فروردین ‌ماه) صاف تا کمی ابری و در بعضی ساعت‌ها همراه با وزش باد شدید با حداقل دمای ۵ و حداکثر دمای ۱۶ درجه سانتیگراد و سه‌شنبه (۹ فروردین ماه) صاف و در بعضی ساعت‌ها همراه با وزش باد با حداقل دمای ۵ و حداکثر دمای ۱۶ درجه سانتیگراد پیش‌بینی می‌شود.
ضیاییان در پایان گفت: طی امروز و فردا (۷ و ۸ فروردین ماه) بندرعباس با دمای ۳۲ و ۳۱ درجه سانتیگراد گرم‌ترین و همدان با دمای ۵ - درجه سانتیگراد، سردترین مراکز استان‌ کشور هستند.
                           ",https://www.asriran.com/003UY3
832414,۱۴۰۱/۰۱/۰۷,سیاست خارجی,"انتقاد شدید حسین شریعتمداری از اظهارات وزیر خارجه / ""آقای امیر عبداللهیان از شما بعید است!""",مدیر مسئول روزنامه کیهان گفت: انتظار آن است که فرماندهی محترم سپاه با اعلام نظر سریع و صریح خود؛ اظهارات وزیر محترم امور خارجه را اصلاح کنند.,"مدیرمسئول روزنامه کیهان به مصاحبه اخیر وزیر امور خارجه و بیان مطالبی از سوی وی درباره روند مذاکرات هسته‌ای و موضوع سپاه، واکنش نشان داد.
حسین شریعتمداری مدیرمسئول روزنامه کیهان در واکنش به اظهارات اخیر امیر عبداللهیان به خبرنگار فارس گفت: امروز آقای امیر عبداللهیان، وزیر محترم امور خارجه کشورمان  در مصاحبه با شبکه خبر صدا و سیما، سخنانی بیان داشته اند که از شخصیتی در جایگاه وزیر امور خارجه جمهوری اسلامی ایران بسیار عجیب و غیره منتظره بوده و هست و بعید نیست به این تلقی دامن بزند که جناب ایشان از اشراف کافی و لازم بر موضوعات جاری در حوزه مسئولیت خویش برخوردار نیستند!
وی با اشاره به سخنان امیر عبداللهیان افزود: اکنون این سئوال از آقای امیر عبداللهیان در میان است که اگر آنگونه که به درستی اعلام کرده اید « بایستی جایگاه سپاه و نقش سپاه و شان قانونی سپاه به عنوان مهمترین بخش امنیتی و دفاعی  کشور ما مورد توجه قرار بگیرد » چگونه می توان امنیت کشور و مردم این مرز و بوم را با آمریکای جنایتکار تاخت زد؟!
شریعتمداری تصریح کرد: ممکن است بفرمائید هرگز چنین نظری نداشته اید! در این صورت، طرح آن به چه معنی است و با کدام انگیزه صورت گرفته است؟! تا آنجا که بلافاصله بعد از مصاحبه جنابعالی خبرگزاری های خارجی از تصمیم ایران برای موافقت با باقی ماندن سپاه در لیست گروه های تروریستی خبر دادند! و از جمله ایندیپندنت با این تیتر به استقبال از مصاحبه شما رفت « اشاره امیر عبداللهیان به احتمال کوتاه آمدن ایران از شرط خروج سپاه از لیست گروه های تروریستی»!
وی خطاب به وزیر خارجه گفت: اشاره فرموده اید که فرماندهان عالی رتبه سپاه اعلام کرده اند که  « اگر به نقطه ای رسیدید که موضوع سپاه مطرح بود، موضوع سپاه نباید مانعی برای شما باشد»! و از آن با عنوان « اوج از خود گذشتگی و ایثار سپاه یاد کرده اید» ! که باید گفت: اولاً انتساب این سخن به فرماندهان سپاه با هیچ یک از ویژگی های بارها شناخته شده فرماندهان سپاه همخوانی ندارد! و به یقین برداشت خطائی داشته اید!
و ثانیاً فرماندهان سپاه به خوبی می دانند که سپاه پاسداران به عنوان امانت الهی و ملی در اختیار آنان است و اظهارات جنابعالی اتهام به برجسته ترین مدافعان اسلام و ایران است. ثالثاً؛ از خود گذشتگی فرماندهان سپاه در مقاومت جانانه آنها در برابر دشمنان و دفاع ایثارگرانه از جان و مال و ناموس و خاک پاک ایران است.
شریعتمداری تاکید کرد: اشتباه دیگر حضرتعالی آن است که « تسلیم » را به خطا « ایثار » نامیده اید و بدتر این که این تسلیم را به فرماندهان سپاه نسبت داده اید.
مدیر مسئول روزنامه کیهان گفت: انتظار آن است که فرماندهی محترم سپاه با اعلام نظر سریع و صریح خود؛ اظهارات وزیر محترم امور خارجه را اصلاح کنند.
گفتنی است؛ وزیر امور خارجه امروز در بخشی از مصاحبه خود با شبکه خبر صدا و سیما گفته است: « آنچه که برای ما مهم است این است که بایستی جایگاه سپاه و نقش سپاه و شان قانونی سپاه به عنوان مهمترین بخش امنیتی و دفاعی کشور ما مورد توجه قرار بگیرد. ما در این رابطه پیام هائی را با آمریکا تبادل کرده ایم. لذا این یکی از موضوعاتی است که همچنان در دستور کار ماست. البته مقامات عالی رتبه سپاه در کشور به ما در وزارت امور خارجه یک نکته ای را همواره یاد آوری می کنند. آنها می گویند شما در راستای منافع کشور هر آنچه که لازم است انجام دهید و اگر به نقطه ای رسیدید که موضوع سپاه مطرح بود، موضوع سپاه نباید مانعی برای شما باشد. این را می گویند، به نظر من در واقع به نوعی مقامات عالی سپاه دارند از خودگذشتگی نشان می دهند و ایثارگری خودشان را به حد اعلی می رسانند که می گویند اگر واقعا دیدید جمع بندی این است که منافع کشور در این توافق دارد حاصل می شود، اصلاً  شما موضوع سپاه پاسداران جزو اولویت هایتان قرار نگیرد»!                           ",https://www.asriran.com/003UY2
832412,۱۴۰۱/۰۱/۰۷,سیاست خارجی,"توضیح پارلمان عراق درباره لغو سفر ""الحلبوسی"" به ایران",الحلبوسی نیز با تقدیر از پیام‌های تبریک، به خاطر دعوت رسمی همتای ایرانی از وی، تشکر کرد و وعده داد که در نزدیکترین زمان ممکن به ایران سفر کند.,"دفتر رسانه‌ای محمد الحلبوسی رئیس پارلمان عراق در مورد لغو سفر او به جمهوری اسلامی ایران توضیحاتی ارائه کرد.

به گزارش ایسنا به نقل از العالم، دفتر رسانه ای رئیس پارلمان عراق در بیانیه‌ای اعلام کرد: سفر الحلبوسی به ایران که قرار بود در اجابت دعوت رسمی محمد باقر قالیباف همتای ایرانی محمد الحلبوسی رئیس پارلمان عراق انجام شود «به علت الزامات قانونی و پارلمانی دو طرف و نیز کسالت رئیس مجلس شورای اسلامی ایران به تعویق افتاده است.»
دفتر اطلاع رسانی پارلمان عراق جمعه شب در بیانیه‌ای اعلام کرده بود که الحلبوسی در پاسخ به دعوت محمد باقر قالیباف رئیس مجلس شورای اسلامی ایران روز یکشنبه (امروز) به تهران سفر خواهد کرد.
کمتر از یک ماه پیش (۱۱ اسفندماه ۱۴۰۰) سید امیر حسین قاضی زاده هاشمی معاون رئیس جمهور و رئیس بنیاد شهید جمهوری اسلامی ایران در سفر به عراق و دیدار با مسئولان بلندپایه عراقی، به محمد الحلبوسی به مناسبت انتخاب مجدد او به ریاست پارلمان عراق تبریک گفت و ضمن ابلاغ پیام تبریک رئیس جمهوری اسلامی ایران و محمد باقر قالیباف رئیس مجلس شورای اسلامی به وی، از او رسما برای سفر به ایران دعوت کرد.
الحلبوسی نیز با تقدیر از پیام‌های تبریک، به خاطر دعوت رسمی همتای ایرانی از وی، تشکر کرد و وعده داد که در نزدیکترین زمان ممکن به ایران سفر کند.
                           ",https://www.asriran.com/003UY0
832411,۱۴۰۱/۰۱/۰۷,بین الملل,سرنوشت تلخ پوتین در اوکراین (کاریکاتور),حمله ارتش روسیه به اوکراین سوژه کاریکاتوری از کریستو کورمانیتسکی در سایت کگل شده است.,,https://www.asriran.com/003UXz
832410,۱۴۰۱/۰۱/۰۷,بین الملل,سفیر روسیه به خاطر این کاریکاتور احضار شد (تصویر),,"وزارت خارجه فرانسه، سفیر روسیه را به دلیل انتشار یک کاریکاتور احضار کرد!
به گزارش خبرگزاری صدا و سیما، وزارت خارجه فرانسه علت احضار سفیر روسیه را انتشار یک کاریکاتور در حساب کاربری توییتر سفارت روسیه در پاریس اعلام کرده است. در این کاریکاتور که فرانسه آن را توهین آمیز و غیر قابل قبول عنوان کرده، آمریکا و اتحادیه اروپا در حال تزریق واکسن روسیه هراسی، نئونازیسم و تحریم به بدن اروپا هستند.
با اینکه سفارت روسیه در فرانسه، این کاریکاتور را از صفحه کاربری خود حذف کرده اما کاربران شبکه‌های اجتماعی با بازنشر آن، اعتراض فرانسه به انتشار این کاریکاتور را، با واکنش‌های پیشین فرانسه دراین باره از جمله دفاع مکرون از کاریکاتور موهن علیه پیامبر اسلام مقایسه کرده اند.                            ",https://www.asriran.com/003UXy
832284,۱۴۰۱/۰۱/۰۷,عمومی,عکس هاس برنده: کوه در دریاچه!,,"عصر ایران - "" طلوع خورشید و بازتاب تصویر کوه رینیر در دریاچه تیپسو "" سوژه عکسی شده است که انیس انصاری گرفته شده  و برنده بخش بزرگسالان زیستگاه ها و مناظر در مسابقه عکاسی طبیعت در سال 2020 شده است.                           ",https://www.asriran.com/003UVw
832086,۱۴۰۱/۰۱/۰۷,عمومی,کدام یک چپ دست است؟ (معمای فکری - تصویری),,"عصر ایران - مغز تحلیلی، یکی از توانمندی های انسان است و از این رو می تواند در پس تصاویر و رویدادها به کشف های جدید برسد.در این معمای فکری - تصویری، سوال مطرح شده این است که کدام یک از افراد زیر، چپ دست هست و چرا؟!توجه کنید که نه پاسخ دادن به این سوال نشان تیزهوشی است و نه پاسخ ندادن به آن، دلیلی بر آی کیوی پایین. این فقط یک تست تصویری است و هر گونه قضاوتی درباره IQ  افراد باید توسط متخصصان و با تست های پیچیده و علمی صورت گیرد.
 
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.جواب این است ؛ حالا فکر کنید چرا؟..
.
.
.
.
.
.
.
.
.
.
.
.
.گارسون قصه ما، با دست راست، سینی نوشیدنی را برداشته است چون چپ دست است و باید با دست چپ، نوشیدنی را سرو کند؛ بنابراین آن را آزاد گذاشته است. خیلی ها فکر می کنند چون او با دست راست سینی را گرفته، پس راست دست است و نکنه انحرافی معما ، همین جاست. زندگی هم پر از نکات انحرافی است و همه چیز ، آن طور نیست که دیده می شود.
پنگوئن را در این تصویر پیدا کنید                            ",https://www.asriran.com/003USk
832409,۱۴۰۱/۰۱/۰۷,محیط زیست,حمله ملخ ها به ایران؛  2 هفته دیگر!,,"مدیرکل مبارزه با آفات عمومی و همگانی سازمان حفظ نباتات گفت: هم‌اکنون جمعیت ملخ صحرایی در جنوب شبه‌جزیره عربستان و بخشی از شرق آفریقاست که پیش‌بینی می‌شود طی ۲ هفته آتی جمعیت ملخ وارد کشور شود. 
به گزارش باشگاه خبرنگاران جوان، مدیرکل مبارزه با آفات عمومی و همگانی سازمان حفظ نباتات گفت: با وقوع بادهای نسبتا شدید،جمعیت ملخ شبه جزیره عربستان وارد کشور می شود.
سعید معین گفت: عدم قطعیت در هر مرحله از حمله ملخ صحرایی وجود دارد چرا که یکسال جمعیت ملخ تا عمان آمد و تنها به سبب عدم باد موافق وارد ایران نشد.
برآوردها حاکی از آن است که مبارزه علیه ملخ صحرایی در استان های جنوبی به ۸۰ هزار هکتار برسد.
بهمن سال ۹۷ نخستین بار حمله ملخ بعد از گذشت ۵۰ سال به کشور انجام شد که به رغم پیش بینی‌های خسارت جدی به محصولات کشاورزی، اما با سم پاشی مشکلی در این خصوص نداشتیم.
مدیرکل مبارزه با آفات عمومی و همگانی سازمان حفظ نباتات گفت: گرچه قرار بود ۴۰ میلیارد تومان باقی مانده اعتبار مبارزه با ملخ صحرایی در اسفند تخصیص یابد، اما در اواخر اسفند تنها ۱۵ میلیارد تومان بصورت هزینه ای واریز شده است.
رئیس سازمان حفظ نباتات پیش از این گفته بود که با توجه به شرایط جوی و احتمال یورش ملخ ها از اواسط فروردین به استان های جنوبی تخصیص اعتبارات باید بصورت کامل انجام شود.                           ",https://www.asriran.com/003UXx
832407,۱۴۰۱/۰۱/۰۷,سلامت,خواص شگفت‌انگیز سماق برای بدن را بشناسید,مصرف روزانه شربت سماق تازه همراه لیمو به مدت ۴ هفته توصیه می‌شود؛ چرا که سیستم ایمنی بدن را تقویت می‌کند.,"سماق دارای فواید زیادی است و می‌تواند باعث تقویت سیستم ایمنی بدن شود.به گزارش باشگاه خبرنگاران جوان، نرگس جوزدانی متخصص تغذیه و رژیم درمانی گفت: سماق حاوی ۷۱ درصد کربوهیدرات، ۱۴ درصد فیبر، ۱۹ درصد چربی و ۵ درصد پروتئین است. همچنین ویتامین C، ویتامین‌های B۱، B۲ و B۶، آنتی اکسیدان‌های تانین ها، آنتوسیانین‌ها و فلاونوئیدها در سماق وجود دارد.
این متخصص تغذیه و رژیم درمانی اضافه کرد: سماق باعث بهبود قند خون در افراد مبتلا به دیابت نوع ۲، کنترل دیابت نوع دو، افزایش حساسیت به انسولین و ... خواهد شد. همچنین سماق باعث بهبود درد ماهیچه‌ای در ورزشکاران می‌شود و آنتی اکسیدان‌های خون را افزایش می‌دهد.
جوزدانی افزود: مصرف روزانه شربت سماق تازه همراه لیمو به مدت ۴ هفته توصیه می‌شود؛ چرا که سیستم ایمنی بدن را تقویت می‌کند.                           ",https://www.asriran.com/003UXv
832406,۱۴۰۱/۰۱/۰۶,سیاسی,امیرعبداللهیان: حل موضوعات باقی‌مانده در وین نیازمند تصمیم آمریکا است,حسین امیرعبداللهیان در گفت‌وگو با «صوفیا ویلمز»، روابط جمهوری اسلامی ایران با بلژیک را هم از نظر مناسبات دوجانبه و هم از نظر حضور نهادهای اروپایی و بین‌المللی در این کشور، مهم ارزیابی کرد و روابط خوب و توأم با احترام دو کشور در زمینه‌های مختلف را مثبت ارزیابی کرد.,"وزیر امور خارجه ایران و معاون نخست‌وزیر و وزیر خارجه بلژیک در یک گفت‌وگوی تلفنی درخصوص موضوعات مختلف مورد علاقه طرفین، گفت‌وگو و بر لزوم تقویت روابط اقتصادی و گسترش حجم تبادلات تجاری و همکاری نزدیک دو کشور در موضوعات مختلف تاکید کردند.
به گزارش ایسنا، حسین امیرعبداللهیان در گفت‌وگو با «صوفیا ویلمز»، روابط جمهوری اسلامی ایران با بلژیک را هم از نظر مناسبات دوجانبه و هم از نظر حضور نهادهای اروپایی و بین‌المللی در این کشور، مهم ارزیابی کرد و روابط خوب و توأم با احترام دو کشور در زمینه‌های مختلف را مثبت ارزیابی کرد.
رئیس دستگاه دیپلماسی در بخش دیگری از صحبت‌های خود به موضوع مذاکرات وین اشاره کرد و با اشاره به پیشرفت‌های صورت گرفته در این مذاکرات تصریح کرد: حل یکی دو موضوع باقی‌مانده، نیازمند تصمیم ایالات متحده است که از طریق نماینده اتحادیه اروپا در حال پیگیری است.
وزیر امور خارجه بلژیک نیز به همکاری‌های پارلمانی و برخی از معاهدات دوجانبه اشاره کرد و همکاری نزدیک و متقابل دو کشور در توسعه مناسبات اقتصادی و حل برخی از مسائل موجود را با اهمیت خواند.                           ",https://www.asriran.com/003UXu
832405,۱۴۰۱/۰۱/۰۶,بین الملل,بایدن به پوتین: حتی یک لحظه هم به اینکه وارد یک اینچ از خاک ناتو بشوی، فکر نکن,بایدن در بخشی از صحبت‌هایش خطاب به مردم روسیه گفت: «من همیشه مستقیم و صادقانه با مردم روسیه صحبت کرده‌ام. اجازه دهید این را بگویم که شما مردم روسیه دشمن ما نیستید.,"جو بایدن در بخش دیگری از صحبت‌هایش اعلام کرد که پوتین نمی‌تواند در قدرت بماند و نباید رهبر این کشور باشد. او در ادامه اظهاراتش گفت: «به خاطر خدا، این مرد دیگر نمی‌تواند در قدرت بماند.»
به گزارش یورونیوز؛ بایدن در بخش دیگری از صحبت‌هایش خطاب به مردم روسیه گفت: «من همیشه مستقیم و صادقانه با مردم روسیه صحبت کرده‌ام. اجازه دهید این را بگویم که شما مردم روسیه دشمن ما نیستید. من باور ندارم که شما از کشتن کودکان و پدربزرگ‌ها و مادربزرگ‌های بی‌گناه استقبال می‌کنید. من فکر نمی‌کنم که شما از اینکه مردم بیگناه در بیمارستان‌ها، مدارس و زایشگاه‌ها با موشک‌های روسی مورد هدف قرار گیرند استقبال کنید.»
بایدن همچنین گفت که اقدامات پوتین در اوکراین اقدامات یک ملت بزرگ همچون روسیه نیست. او همچنین در ادامه افزود: «این آینده‌ای نیست که شما و فرزندانتان شایسته آن هستید. من به شما حقیقت را می‌گویم. این جنگ شایسته مردم روسیه نیست.»
بایدن در ادامه صحبت‌هایش در ورشو به رئيس جمهوری روسیه هشدار داد که حتی یک لحظه هم به اینکه یک اینچ وارد خاک ناتو شود، فکر نکند. او در ادامه تاکید کرد که ایالات متحده با تمام قدرت به تعهدات حفاظت جمعی مندرج در منشور ناتو متعهد است.
او همچنین در ادامه تصریح کرد که در درگیری‌های کنونی در اوکراین نیازی به دخالت ایالات متحده آمریکا وجود ندارد. رئيس جمهوری آمریکا در ادامه افزود: «نیروهای آمریکایی برای درگیری با نیروهای روسیه در اروپا نیستند. آنها اینجا هستند تا از متحدان ناتو دفاع کنند.»                           ",https://www.asriran.com/003UXt
832404,۱۴۰۱/۰۱/۰۶,بین الملل,معاون شورای امنیت روسیه: کلاهک های هسته ای روسیه به سمت اهدافی در اروپا و امریکا تنظیم شده‌اند,تسلیحات هسته‌ای سازمان پیمان آتلانتیک شمالی (ناتو) توانایی هدف‌گیری تجهیزات روسیه را دارند و کلاهک های هسته ای روسیه نیز به سمت اهدافی در اروپا و امریکا تنظیم شده‌اند بنابراین باید سیاست مسئولانه‌ای را دنبال کنیم.,"دیمیتری مدودف، معاون رئیس شورای امنیت روسیه گفت: تهدید رویارویی هسته‌ای همیشه وجود دارد؛ حتی وقتی هیچ‌کس جنگ نمی‌خواهد بنابراین باید سیاست مسئولانه‌ای اتخاذ شود.
به گزارش ایرنا، مدودف اظهار داشت: تهدید (رویارویی هسته‌ای) همیشه وجود دارد. هیچ کس جنگ نمی‌خواد و جنگ هسته‌ای هم قطعا کسی نمی‌خواهد که تهدیدی علیه موجودیت تمدن‌ بشری است.
وی با اشاره به اظهارات تحلیلگران سیاسی مبنی بر جلوگیری از بسیاری رویارویی های نظامی در قرن های ۲۰ و ۲۱ به دلیل توسعه تسلیحات هسته ای گفت: این برداشت درست و در واقع همینطور است.
رئیس‌جمهوری اسبق روسیه اظهار داشت: تسلیحات هسته‌ای سازمان پیمان آتلانتیک شمالی (ناتو) توانایی هدف‌گیری تجهیزات روسیه را دارند و کلاهک های هسته ای روسیه نیز به سمت اهدافی در اروپا و امریکا تنظیم شده‌اند بنابراین باید سیاست مسئولانه‌ای را دنبال کنیم.
وی تصریح کرد: شرایط فعلی از وضعیت در زمان جنگ سرد بدتر است، زیرا طرف های روسیه در آن زمان قصد نداشتند شرایط را به نقطه انفجار برسانند و صنایع، کشاورزی و شخصیت های روسیه را تحریم نکردند.
وی اشاره کرد که اگر رهبری روسیه قصد داشت موضع غیرمسئولانه‌ای را پیش بگیرد، از پیمان راهبردی کاهش تسلیحات هسته ای (استارت) خارج می شد؛ در حالیکه افرادی که آن را امضا کرده اند نیز اکنون در فهرست تحریم‌های غرب قرار دارند.
مدودف در مورد وضعیت اقتصادی روسیه نیز با اشاره به وضعیت بدتر در جریان رکود اقتصادی سال ۱۹۹۸ گفت: همه اتفاقات فعلی در واقع جنگ اقتصادی علیه روسیه است. آنها (غرب) جنگ اقتصادی علیه روسیه اعلام کردند و برای این جنگ از قانونی پیروی نمی‌کنند.
وی ادامه داد که جنگ اقتصادی بدون هیچ ضابطه ای به تخریب نظم اقتصاد جهانی منجر خواهد شد. همچنین پاسخی هم‌سنگ از سوی روسیه را دربر خواهد داشت.
معاون شورای امنیت روسیه گفت: روسیه نمی‌تواند به هیچ کشوری متکی باشد بنابراین مقامات مسکو باید موضوع را خود در زمینه مسائل صنعتی و دیگر حوزه‌ها حل کنند.
وی گفت: ما گروه ۲۰ را تشکیل دادیم، آنها امروز می‌گویند روسیه را از گروه ۲۰ اخراج کنیم. اما من به یاد می آورم چطور گروه ۲۰ مقابل چشمان من متولد شد، این تصمیم ها با یکدیگر گرفته شد. ابتدا جرج بوش و بعد باراک اوباما، روسای جمهوری آمریکا به ترتیب از سال ۲۰۰۱ تا ۲۰۱۶، در آن حضور داشتند. همه خوشحال بودند که نمایندگانی از کشورهای مختلف از روسیه، چین، آمریکا و هند کنار هم می نشینند.
وی در مورد احتمال خروج روسیه از گروه ۲۰ نیز توضیح داد: روسیه را نمی‌توان از گروه ۲۰ اخراج کرد زیرا این گروه بر اساس توافق نظر جمعی شکل گرفته است. گروه ۷ نیز دیگر بعد از تعلیق روسیه در آن اهمیتی ندارد اما گروه ۲۰ متفاوت است همانطور که به روسیه کمک کرد بر بحران اقتصادی ۲۰۰۸ فائق آید.                           ",https://www.asriran.com/003UXs
832403,۱۴۰۱/۰۱/۰۶,بین الملل,سی ان ان: آمریکا به دنبال تحریم شرکت‌های تامین کننده ارتش روسیه است,ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.,"شبکه خبری سی ان ان آمریکا اعلام کرد دولت جو بایدن به دنبال تحریم شرکت های تامین کننده ارتش روسیه است.
به گزارش ایرنا؛ شبکه سی ان ان به نقل از منابع آگاه اعلام کرد که آمریکا قصد دارد شرکت های روسیه را که تامین کننده ارتش این کشور هستند، تحریم کند اما هنوز تصمیمی رسمی در این خصوص گرفته نشده است.
دیمیترو کولبا، وزیر امور خارجه اوکراین پس از دیدار روز شنبه با مقامات ارشد آمریکا در ورشو گفت که به اعتقاد آنها مقامات دولت جو بایدن، رئیس جمهوری آمریکا مایل به وضع تحریم های بیشتر علیه روسیه هستند.
پیش از این نیز سی ان ان به نقل از مقامات آمریکایی گزارش داده بود که واشنگتن به دنبال گسترش قابل توجه تحریم‌ها علیه روسیه و مقامات روس است.
شبکه خبری سی ان ان به نقل از مقامات آمریکایی گزارش داده بود دولت جو بایدن به تحریم‌ها علیه مقامات ارشد روسیه و حلقه داخلی ولادیمیر پوتین رییس جمهوری روسیه ادامه می‌دهد و قصد دارد اهداف این تحریم‌ها را در روزها و هفته‌های آینده افزایش دهد.
ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
وی سه روز پس از آن نیز پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری ها در اوکراین و نیز واکنش ها به اقدام روسیه همچنان ادامه دارد.                           ",https://www.asriran.com/003UXr
832402,۱۴۰۱/۰۱/۰۶,بین الملل,بلینکن از لهستان عازم اسرائیل شد,وزارت خارجه آمریکا اعلام کرد که بلینکن در رام الله با محمود عباس رئیس تشکیلات خودگردان فلسطین دیدار و گفتگو خواهد کرد.,"آنتونی بلینکن وزیر خارجه آمریکا که همراه جو بایدن در سفر به لهستان به سر می برد، از ورشو عازم اسرائیل شد .
به گزارش ایرنا؛ بر اساس اعلام وزارت خارجه آمریکا، بلینکن به تل آویو سفر خواهد کرد تا با نفتالی بنت نخست وزیر اسرائیل دیدار و گفتگو کند. به گفته وزارت خارجه آمریکا، موضوع اصلی مورد تمرکز در این دیدار، جنگ در اوکراین خواهد بود.
بلینکن همچنین قرار است به کرانه باختری، مراکش و الجزایر سفر کند و انتظار می رود در این سفر ایران و مسایل منطقه ای در تمرکز باشد.
وزارت خارجه آمریکا اعلام کرد که بلینکن در رام الله با محمود عباس رئیس تشکیلات خودگردان فلسطین دیدار و گفتگو خواهد کرد.
پیش از این، سخنگوی وزارت خارجه آمریکا اعلام کرد که آنتونی بلینکن وزیر امور خارجه این کشور ۲۶ تا ۳۰ مارس (۶ تا ۱۰ فروردین ماه) از آفریقا و خاورمیانه از جمله سرزمین های اشغالی بازدید می‌کند تا درباره اوکراین و ایران گفتگو کند.                           ",https://www.asriran.com/003UXq
832401,۱۴۰۱/۰۱/۰۶,اجتماعی ,اعلام آتش بس 3 روزه و یک طرفه یمن به سعودی,به گفته المشاط، یمن با تجاوزی شدید مواجه شد ، تجاوزی که چهره کریه متجاوز را نمایان ساخت و نشان داد که چگونه در راستای هدف خود برای به زانو در آوردن یمن بزرگ بر انجام جنایت سازمان یافته خود پافشاری می‌کند.,"رئیس شورای عالی سیاسی یمن به مناسبت هفتمین سالگرد تجاوز ائتلاف سعودی به کشورش آن را هفت سال از جهاد و صبر و پایمردی توصیف و در عین حال سه روز آتش بس کامل زمینی، هوایی و دریایی با عربستان اعلام کرد.
به گزارش تسنیم، المشاط در این سخنرانی که بخش‌‌هایی از آن در صفحات مجازی شبکه تلویزیونی المسیره هم منتشر شد گفت: امروز روز ملی پایداری است، ما وارد هشتمین سال آن شده ایم مرحله‌ای جدیدی از فعالیت‌های مقدس که فقط با صلح شرافتمندانه متوقف می‌شود.
به گفته المشاط، یمن با تجاوزی شدید مواجه شد ، تجاوزی که چهره کریه متجاوز را نمایان ساخت و نشان داد که چگونه در راستای هدف خود برای به زانو در آوردن یمن بزرگ بر انجام جنایت سازمان یافته خود پافشاری می‌کند.
رئیس شواری عالی سیاسی یمن در ادامه تاکید کرد: ما به عنوان یک ملت و یک کشور دو راه بیشتر پیش روی خود نمی دیدیدیم، یا باید مقاومت می‌کردیم و عزت و سربلندی یمن را حفظ می‌کردیم یا آن که تسلیم می‌شدیم و رنج و مشقت‌های بیشتر را به جان می‌خریدیم.
به گفته المشاط: طی سال‌های مقاومت ما و ملت مان خود را در مقابل تجاوزی یافتیم که متاسفانه با همراهی جهانی تمامی ابعاد زندگی را هدف قرار داده‌اند.
رئیس شورای عالی یمن: به فضل خداوند مردم یمن همچون کوهی استوار مقاومت و پایمردی کردند و همانند درختان ایستاده مردن را ترجیح دادند.
المشاط در این سخنرانی خطاب به مردم یمن تاکید کرد: شما با مقاومت خود در بعد راهبردی به دست آوردهای غیر قابل ارزش گذاری دست پیدا کرده‌‌اید.
به گفته وی: ملت یمن جنگ را گرامی نمی‌دارند بلکه ما در حال گرامی داشت پایمردی و مقاومت خود و دست آوردهای مربوط به آن هستیم.
او تاکید کرد ما بر صلح تاکید داریم و دشمنان خود در ائتلاف متجاوز و جامعه جهانی را هم به این امر دعوت می‌کنیم زیرا صلح یک موضوع مقدس است از اینرو از آنها می‌خواهیم تا از تجاوزگری دست بردارند.
المشاط در عین حال افزود: ما محاصره و جلوگیری از پهلو گرفتن کشتی‌های حامل سوخت و محروم کردن مردم یمن از پیش پا افتاده‌‌ترین حقوق انسانی اش را اقداماتی منافی اعتماد سازی و صلح می‌بینیم.                           ",https://www.asriran.com/003UXp
832400,۱۴۰۱/۰۱/۰۶,بین الملل,بایدن: جهان برای یک جنگ طولانی آماده شود/ پوتین نمی‌تواند در قدرت بماند,"رئیس جمهوری آمریکا تاکید کرد که آمریکا متعهد به انجام تعهدات محافظت جمعی مشخص شده در منشور ناتو است و این تعهدات را با ""تمام نیروی قدرت جمعی ناتو"" انجام خواهد داد.","جو بایدن رئیس جمهوری آمریکا در سخنانی در ورشوی لهستان با بیان اینکه جهان باید برای یک جنگ طولانی آماده شود،خواستار تغییر حکومت در روسیه شد و گفت پوتین نمی تواند در قدرت باقی بماند.
به گزارش ایرنا؛ جو بایدن رئیس جمهوری آمریکا که به لهستان سفر کرده است، شنبه شب به وقت محلی در سخنانی که از شبکه تلویزیونی سی ان ان آمریکا بصورت مستقیم پخش می‌شد، خواستار تغییر حکومت در روسیه شد و گفت پوتین نمی تواند در قدرت باقی بماند.
رئیس جمهوری آمریکا گفت: به خاطر خدا، این مرد نمی تواند در قدرت باشد.
وی با تاکید بر اینکه تنها فرد مقصر ولادیمیر پوتین رئیس جمهوری روسیه است، گفت پوتین با حمله خود به اوکراین، دموکراسی را خفه کرده است.
شبکه خبری سی ان ان آمریکا اعلام کرد این شدیدترین انتقاد بایدن از پوتین و نشان دهنده تغییر رویکرد عمده آمریکا در مقابل روسیه است.
پیش از این، مقامات آمریکایی اعلام کرده بودند تغییر حکومت در روسیه هدف آنها نیست.
هشدار بایدن به پوتین: اصلا به فکر ورود به قلمرو ناتو نباش
بایدن همچنین با هشدار به پوتین گفت: اصلا به فکر ورود به حتی یک وجب قلمرو ناتو نباش.
رئیس جمهوری آمریکا تاکید کرد که آمریکا متعهد به انجام تعهدات محافظت جمعی مشخص شده در منشور ناتو است و این تعهدات را با ""تمام نیروی قدرت جمعی ناتو"" انجام خواهد داد.
برای دفاع از متحدان خود در ناتو در اروپا هستیم
بایدن بار دیگر تکرار کرد آمریکا وارد جنگ در اوکراین نخواهد شد. نیروهای آمریکایی برای درگیری با نیروهای روسیه در اروپا حضور ندارند بلکه آنها برای دفاع از متحدان ناتو در اروپا هستند.
وی افزود ولادیمیر پوتین آنقدر گستاخ است که می گوید به دنبال نابودی نازی گرایی در اوکراین است. این یک دروغ است.
بایدن مدعی شد: در طول ۳۰ سال گذشته، نیروهای خودکامه در سراسر جهان احیا شده اند. ویژگی های همه این نیروها مشابه است.آنها به حاکمیت قانون، آزادی دموکراتیک و حقیقت بی اعتنا هستند.                           ",https://www.asriran.com/003UXo
832399,۱۴۰۱/۰۱/۰۶,سیاسی,قالیباف: بساط حقوق‌های چند ماه یکبار جمع خواهد شد,کلیه پرداخت های مشابه حقوق و دستمزد مانند حق التدریس، حق الزحمه، ساعتی، حق نظارت و غیره باید به صورت ماهانه پرداخت شود و بساط حقوق های چند ماه یک بار که فشارهای غیر قابل تحمل معیشتی برگروه هایی از مردم وارد می کرد، به طور کامل جمع خواهد شد.,"رئیس مجلس شورای اسلامی با اشاره به بودجه ۱۴۰۱ نوشت: کلیه پرداخت‌های مشابه حقوق و دستمزد باید به صورت ماهانه پرداخت شود و بساط حقوق‌های چند ماه یکبار به طور کامل جمع خواهد شد.
به گزارش مهر، محمدباقر قالیباف در توییتر نوشت: با تصویب مجلس در فرایند بررسی بودجه ۱۴۰۱ کلیه پرداخت های مشابه حقوق و دستمزد مانند حق التدریس، حق الزحمه، ساعتی، حق نظارت و غیره باید به صورت ماهانه پرداخت شود و بساط حقوق های چند ماه یک بار که فشارهای غیر قابل تحمل معیشتی برگروه هایی از مردم وارد می کرد، به طور کامل جمع خواهد شد.                           ",https://www.asriran.com/003UXn
832398,۱۴۰۱/۰۱/۰۶,ورزشی,دیدار ایران - لبنان با تماشاگر شد,تیم ملی فوتبال ایران در دیدارهای اخیرش که در ورزشگاه آزادی میزبان بوده، در حضور تماشاگران به مصاف حریفان رفته و در مسابقه هفته هفتم مرحله مقدماتی جام جهانی مقابل عراق هم با حضور هواداران به برتری رسید و صعودش به جام جهانی را قطعی کرد.,"دیدار تیم‌های ملی ایران و لبنان در حضور هواداران برگزار می‌شود.
به گزارش ""ورزش سه""، هفته گذشته بود که رئیس اداره ورزش و جوانان شهر مشهد اعلام کرده بود بنابر تصمیم ستاد ملی مبارزه با کرونا، تیم ملی فوتبال ایران بدون حضور هواداران از تیم لبنان میزبانی می‌کند که این موضوع دقایقی قبل رد شد.
تیم ملی فوتبال ایران که صعودش به جام جهانی ۲۰۲۲ را قطعی کرده، روز سه‌شنبه هفته جاری در آخرین مسابقه‌اش در مرحله مقدماتی در قاره آسیا، به مصاف تیم لبنان خواهد رفت که این دیدار بنابر اعلام مدیر رسانه‌ای تیم ملی، با حضور تماشاگران برگزار می‌شود.
شاگردان دراگان اسکوچیچ که از امروز تمرینات‌شان را در شهر مشهد آغاز کرده‌اند، روز سه‌شنبه در ورزشگاه زیبای امام رضا(ع) پذیرای تیم ملی لبنان خواهند بود که در صورت پیروزی در این مسابقه و عدم برد کره جنوبی در دیدار همزمان، می‌توانند دوباره صدرنشینی را تجربه کنند.
تیم ملی فوتبال ایران در دیدارهای اخیرش که در ورزشگاه آزادی میزبان بوده، در حضور تماشاگران به مصاف حریفان رفته و در مسابقه هفته هفتم مرحله مقدماتی جام جهانی مقابل عراق هم با حضور هواداران به برتری رسید و صعودش به جام جهانی را قطعی کرد.
حالا بنابر موافقت ستاد ملی مبارزه با کرونا، تیم ملی فوتبال ایران روز سه‌شنبه در حضور تماشاگران مقابل لبنان قرار می‌گیرد که پس از پایان این مسابقه نیز قرار است جشن صعود به جام جهانی در حضور هواداران برگزار شود.                           ",https://www.asriran.com/003UXm
832397,۱۴۰۱/۰۱/۰۶,سیاسی,3 اقدام مهم مالیاتی دولت از دیدگاه بهادری جهرمی,افزایش شعب شورایعالی مالیاتی از هشت به ۱۶ شعبه به‌منظور تسریع در رسیدگی به پرونده‌های مالیاتی.,"سخنگوی دولت، تحقق ۱۰۸ درصدی مالیات در بودجه ۱۴۰۰ و تصویب آئین‌نامه‌ مالیات بر خانه‌های خالی، خانه‌ها و خودروهای لوکس را از مهمترین اقدامات مالیاتی دولت دانست.
به گزارش ایسنا، علی بهادری جهرمی درباره اقدامات دولت در حوزه مالیات، در حساب کاربری خود در توئیتر نوشت:
«‏سه کار مهم مالیاتی دولت مردمی:
۱-تحقق بیش از ۱۰۸ درصد از درآمدهای مالیاتی پیش‌بینی شده در بودجه ۱۴۰۰
۲-‌ تصویب آئین‌نامه‌های اجرایی مالیات بر خانه‌های خالی، خانه‌ها و خودروهای لوکس
۳- افزایش شعب شورایعالی مالیاتی از هشت به ۱۶ شعبه به‌منظور تسریع در رسیدگی به پرونده‌های مالیاتی»                           ",https://www.asriran.com/003UXl
832396,۱۴۰۱/۰۱/۰۶,بین الملل,گفتگوی وزیر خارجه عربستان با رابرت مالی در خصوص مذاکرات احیای برجام,صفحه توئیتر وزارت خارجه عربستان نیز مدعی شد که در این دیدار، تقویت همکاری ها برای پایان دادن به حمایت ایران از شبه نظامیان تروریستی که امنیت و ثبات منطقه و جهان را تهدید می کنند مورد بررسی قرار گرفت.,"فیصل بن فرحان وزیر خارجه عربستان با رابرت مالی نماینده ویژه آمریکا در امور ایران دیدار و گفت وگو کرد.
به گزارش ایرنا به نقل از منابع خبری عربستان، دو طرف در این نشست که در حاشیه بیستمین مجمع گفت وگوهای دوحه در پایتخت قطر برگزار شد، درباره پرونده هسته ای ایران و مذاکرات جاری در این باره گفت وگو کردند.
بن فرحان و مالی بر افزایش تلاش ها به منظور جلوگیری از آنچه نقض توافقنامه ها و عهدنامه های بین المللی توسط ایران نامیدند، تاکید کردند.
صفحه توئیتر وزارت خارجه عربستان نیز مدعی شد که در این دیدار، تقویت همکاری ها برای پایان دادن به حمایت ایران از شبه نظامیان تروریستی که امنیت و ثبات منطقه و جهان را تهدید می کنند مورد بررسی قرار گرفت.                           ",https://www.asriran.com/003UXk
832395,۱۴۰۱/۰۱/۰۶,حوادث,5 کشته در تصادف جاده زاهدان به خاش,این حادثه ساعت۲۰:۰۲ دقیقه امشب و در محور زاهدان به خاش (کیلومتر ۵۰) رخ داد و مجروحین آن توسط ۵ دستگاه آمبولانس به بیمارستان خاتم الانبیاء (ص) زاهدان انتقال یافتند.,"رئیس اورژانس‌ پیش بیمارستانی دانشگاه علوم پزشکی زاهدان گفت: براثر برخورد تصادف پژو 405 با تریلر در محور زاهدان به خاش 5 تن کشته و 7 تن دیگر مجروح شدند.
فریبرز راشدی در گفت‌و‌گو با فارس در زاهدان اظهار کرد: ۱۲ نفر براثر برخورد خودروی پژو ۴۰۵ با تریلر در محور زاهدان به خاش کشته و مجروح شدند.
رئیس اورژانس‌ پیش بیمارستانی دانشگاه علوم پزشکی زاهدان افزود: بر اثر برخورد خودروی پژو ۴۰۵ با تریلر متاسفانه ۷ نفر مجروح و ۵ نفر جان باختند.
وی تصریح‌کرد: این حادثه ساعت۲۰:۰۲ دقیقه امشب و در محور زاهدان به خاش (کیلومتر ۵۰) رخ داد و مجروحین آن توسط ۵ دستگاه آمبولانس به بیمارستان خاتم الانبیاء (ص) زاهدان انتقال یافتند.                           ",https://www.asriran.com/003UXj
832394,۱۴۰۱/۰۱/۰۶,بین الملل,شهردار: تخلیه شهر چرنیگویف به دلیل محاصره نیروهای روسیه ممکن نیست,شهردار شهر چرنیگویف در ۱۲۰ کیلومتری شمال شرقی کی‌یف از محاصره کامل شهر توسط نیروهای روسیه خبر و هشدار داد که تخلیه گسترده غیرنظامیان از این شهر و انتقال مجروحال غیرممکن است.,"شهردار شهر چرنیگویف اوکراین اعلام کرد که تخلیه این شهر از غیرنظامیان به دلیل محاصره نیروهای روسیه ممکن نیست.
به گزارش ایرنا به نقل از خبرگزاری فرانسه، «ولادیسلاو آرتوچنکو» شهردار شهر چرنیگویف در ۱۲۰ کیلومتری شمال شرقی کی‌یف از محاصره کامل شهر توسط نیروهای روسیه خبر و هشدار داد که تخلیه گسترده غیرنظامیان از این شهر و انتقال مجروحال غیرممکن است.
به گفته شهردار که در یک جلسه آنلاین در مرکز رسانه اوکراین شرکت کرد، پلی که به سمت کی یف می رفت توسط نیروهای روسی تخریب شده است و پل دیگر نیز به دلیل قرارگرفتن زیر آتش مداوم امکان ریزش دارد. همین امر ایجاد گذرگاه های بشردوستانه را برای تخلیه گسترده غیرنظامیان غیرممکن کرده است.
وی با بیان اینکه «شهر با خاک یکسان شده است»، افزود: مقامات محلی با این حال تلاش می کنند مجروحان با جراحت وخیم را از شهر خارج کنند. شمار این افراد ۴۴ نفر نظامی و غیرنظامی است و سه کودک نیز در میان آنها هستند.
وی همچنین از کشته شدن بیش از ۲۰۰ نفر از ۱۲۰ هزار سکنه چرنیگویف خبر داد. پیش از آغاز جنگ ۲۸۰ هزار نفر در این شهر زندگی می کردند.                           ",https://www.asriran.com/003UXi
832393,۱۴۰۱/۰۱/۰۶,سیاسی,رهبر انقلاب: آدم دوست دارد این فیلم را دوباره ببیند,فیلم سینمایی «موقعیت مهدی» به کارگردانی هادی حجازی فر و تهیه کنندگی حبیب والی نژاد تولید مرکز سیمافیلم رسانه ملی است. این فیلم با ۱۴ نامزدی سیمرغ در چهلمین جشنواره فیلم فجر که بالاترین حدنصاب در تاریخ این جشنواره است، پنج سیمرغ از جمله سیمرغ بهترین فیلم جشنواره را از آن خود کرد.,"مقام معظم رهبری طی یادداشتی که رئیس سازمان صداوسیما منتشر کرد، از فیلم «موقعیت مهدی» تمجید کردند.
به گزارش ایسنا به نقل از مشاور رسانه‌ای پروژه، رئیس رسانه ملی در یادداشتی برای خبرگزاری صدا و سیما، از تمجید رهبر معظم انقلاب اسلامی از فیلم موقعیت مهدی خبر داد.
پیمان جبلی رئیس رسانه ملی در این یادداشت با اشاره به اینکه  آیت‌الله خامنه‌ای عصر دیروز جمعه به تماشای این فیلم نشستند؛ بخشی از نظرات ایشان در این‌باره را منتشر کرد.
«معظم‌له پس از مشاهده فیلم نکاتی را به این شرح بیان فرمودند:
فیلم «موقعیت مهدی»، عالی بود. پر از نکته‌های دقیق و روایت درست...
شخصیت شهیدان باکری خصوصا محور فیلم که آقا مهدی است را به درستی و با ظرافت، تصویر و روایت کرده است.
زاویه روایت فیلم هم ابتکاری بود خاصه با محوریت خانه و خانواده.
برخی قسمت‌ها، مثل ""مواجهه آقا مهدی با خانواده بعد ازشهادت آقا حمید و برنگشتن پیکر برادر شهیدش"" و قسمت ""من مهدی باکری نیستم"" یا ""روایت شهادت خود آقا مهدی باکری"" و... پر از نکته است. از این نکات قابل تامل در فیلم فراوان است، شاید بیست نکته‌ اینگونه وجود دارد.
این فیلم از آن فیلم‌هایی است که آدم دوست دارد تا تمام شد بازهم دوباره آن را ببیند.
از تمام عوامل، دست اندرکاران ساخت این اثر بسیار خوب، کارگردان و تهیه کننده فیلم، تشکر و قدردانی باید کرد...»
بر اساس این گزارش، فیلم سینمایی «موقعیت مهدی» به کارگردانی هادی حجازی فر و تهیه کنندگی حبیب والی نژاد تولید مرکز سیمافیلم رسانه ملی است. این فیلم با ۱۴ نامزدی سیمرغ در چهلمین جشنواره فیلم فجر که بالاترین حدنصاب در تاریخ این جشنواره است، پنج سیمرغ از جمله سیمرغ بهترین فیلم جشنواره را از آن خود کرد.                           ",https://www.asriran.com/003UXh
832392,۱۴۰۱/۰۱/۰۶,اقتصادی,رئیس اتحادیه لوازم خانگی: بازار در رکود است/ بازار لوازم خانگی کشش افزایش قیمت را ندارد,به طور معمول قیمت لوازم خانگی متناسب با تورم و نرخ ارز تغییر کند اما بازار در رکود است و در صورت افزایش قیمت ، مصرف کننده توان خرید نخواهد داشت.,"رئیس اتحادیه لوازم خانگی گفت: بازار لوازم خانگی کشش افزایش قیمت را ندارد و تولیدکنندگان باید با افزایش تولید هزینه های خود را کاهش دهند.
به گزارش باشگاه خبرنگاران؛ آقای اکبر پازوکی گفت: به طور معمول قیمت لوازم خانگی متناسب با تورم و نرخ ارز تغییر کند اما بازار در رکود است و در صورت افزایش قیمت ، مصرف کننده توان خرید نخواهد داشت.
او می گوید: اگر دولت شرایط تامین مواد اولیه با قیمت ثابت را برای تولیدکنندگان فراهم کند تعادل بازار لوازم خانگی و در نتیجه ثبات قیمت‌ها را خواهیم داشت.
چندی پیش رهبر انقلاب در دیدار تولیدکنندگان و فعالان اقتصادی در خصوص افزایش قیمت لوازم خانگی گلایه داشتند.
امسال هم به عنوان سال تولید, دانش بنیان و اشتغال آفرین نامگذاری شده و تولیدکنندگان داخلی باید سعی بر ارتقای کیفی محصولات از طریق بهره گیری از دانش روز و شرکت های دانش بنیان داشته باشند.
به گفته رئیس اتحادیه لوازم خانگی، خوشبختانه ظرفیت های خوبی در حوزه بهره گیری از دانش فنی جدید در حوزه تولید لوازم خانگی در کشور وجود دارد که بکارگیری از آنها اهداف رونق تولید، ثبات قیمت و ارتقای کیفیت محصول محقق خواهد شد.                           ",https://www.asriran.com/003UXg
832391,۱۴۰۱/۰۱/۰۶,اجتماعی ,دریافت۳ دُز واکسن، شرط استفاده دانشجویان از خوابگاه,وزیر کشور با بیان اینکه در ستاد ملی مقابله با کرونا، بازگشایی مدارس مورد تاکید قرار گرفته است، افزود: با توجه به شیب نزولی ابتلا به کرونا و همچنین حجم قابل توجه تزریق واکسن و توجیه مدیران مدارس و روسای مراکز آموزشی، شرایط برای برپایی حضوری کلاس‌ها فراهم شده است.,"وزیر کشور و فرمانده قرارگاه عملیاتی ستاد ملی مقابله با کرونا تاکید کرد: همه مدارس و مراکز آموزشی باید از ۱۴ فروردین با رعایت دستورالعمل‌های بهداشتی، به برگزاری کلاس‌های حضوری برای همه دانش‌آموزان و دانشجویان اقدام کنند.
به گزارش ایسنا، دکتر احمد وحیدی عصر امروز شنبه در نشست هماهنگی بازگشایی مراکز آموزشی در ۱۴ فروردین که با حضور وزیران آموزش و پرورش، علوم، تحقیقات و فناوری، رئیس دانشگاه آزاد اسلامی و نمایندگان وزارت بهداشت برگزار شد، این مطلب را مطرح کرد.
وزیر کشور با بیان اینکه در ستاد ملی مقابله با کرونا، بازگشایی مدارس مورد تاکید قرار گرفته است، افزود: با توجه به شیب نزولی ابتلا به کرونا و همچنین حجم قابل توجه تزریق واکسن و توجیه مدیران مدارس و روسای مراکز آموزشی، شرایط برای برپایی حضوری کلاس‌ها فراهم شده است.
وحیدی خاطرنشان کرد: بر اساس جمع‌بندی انجام شده، دانش‌آموزان باید با الزام استفاده از ماسک، در کلاس های درس حاضر شوند. مدیران مدارس هم نظام مراقبت بهداشتی را افزایش دهند و در صورتی که دانش آموزی دچار علائم بیماری بود، از دیگران جدا شوند.
وی همچنین تاکید کرد که همه مدارس باید از سیستم تهویه مناسب برخوردار باشند و تزریق واکسن کرونا مورد تاکید و تشویق مدیران مدارس قرار گیرد.
فرمانده قرارگاه عملیاتی ستاد ملی مقابله با کرونا درباره دانشجویان و استفاده آنها از خوابگاه ها هم گفت: در این جلسه مقرر شد، دریافت سه دُز واکسن، شرط استفاده از خوابگاه باشد.
وحیدی خاطرنشان کرد: با همکاری و هم نظری دستگاه های مربوطه می توان، ۱۴ فروردین را روز بازگشایی مدارس و دانشگاه ها نامید و همه کلاس ها تا پایان سال تحصیلی به صورت حضوری برگزار شود.
بر اساس گزارش پایگاه اطلاع رسانی وزارت کشور، در این نشست، محمد علی زلفی‌گل وزیر علوم، تحقیقات و فناوری، یوسف نوری وزیر آموزش و پرورش، محمد مهدی طهرانچی رئیس دانشگاه آزاد اسلامی و همچنین نمایندگان وزارت بهداشت، درمان و آموزش پزشکی علاوه بر بیان نظرات خود و اعلام آمادگی دانشگاه‌ها و مراکز آموزشی زیر مجموعه خود برای بازگشایی در ۱۴ فروردین، بر سواد سلامت جامعه و لزوم یادگیری چگونگی تداوم آموزش در شرایط سخت تاکید کردند.                           ",https://www.asriran.com/003UXf
832390,۱۴۰۱/۰۱/۰۶,اجتماعی ,برای دومین بار متوالی تردد در جاده کرج - چالوس ممنوع شد,ماموران پلیس راه برای پیشگیری از حوادث احتمالی و روان سازی ترافیک در جاده های استان البرز مستقر شده اند.,"رییس پلیس راه البرز گفت: به دلیل بار برگشت مسافران و ترافیک سنگین در جاده کرج - چالوس ممنوعیت تردد در این محور برای دومین بار امروز شنبه اجرا شد.
سرهنگ «رضا گودرزی» دقایقی پیش در گفت وگو با ایرنا اظهار داشت: ظهر امروز ممنوعیت تردد در خط جنوبی جاده کرج - چالوس از میدان امیرکبیر و آزادراه تهران - شمال به دلیل تخلیه بار ترافیکی از شمال به جنوب صورت گرفته بود که پس از ساعاتی بازگشایی شد.
وی اضافه کرد: به دلیل حجم ترافیک سنگین از مسیر شمال به جنوب مجدد این ممنوعیت تردد اعمال شد و تا اطلاع ثانوی ادامه دارد.
گودرزی از رانندگان خواست با توجه به شرایط ترافیکی با ماموران پلیس راه همکاری داشته باشند.
وی گفت: ماموران پلیس راه برای پیشگیری از حوادث احتمالی و روان سازی ترافیک در جاده های استان البرز مستقر شده اند.
استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.                           ",https://www.asriran.com/003UXe
832389,۱۴۰۱/۰۱/۰۶,اجتماعی ,تعطیلی اسکله‌های گردشگری قشم بخاطر دریای مواج,جزیره قشم با وسعت یک هزار و ۵۰۰ کیلومتر مربع از تنگه هرمز به موازات ساحل جنوبی ایران به طول ۱۳۵ کیلومتر و عرض میانگین ۱۱ کیلومتر داز توابع هرمزگان است و ۳۰۰ کیلومتر خط ساحلی دارد.,"رییس اداره بنادر و دریانوردی قشم گفت: اسکله‌های گردشگری نوار ساحلی قشم به دلیل وزش باد شدید و دریای مواج از روز یکشنبه تا سه روز تعطیل است.
علی اشتری در گفت وگو با ایرنا گفت: در این راستا تمام سفرهای تفریحی از اسکله‌های کندالو و و شیب‌دراز به سمت جزیره هرمز ممنوع است.
وی افزود: هم اکنون سرعت بادهای جنوب غربی تا شمال غربی به ۳۲ نات و ارتفاع موج به هشت پا رسیده است که این وضعیت تا روز سه شنبه ادامه خواهد داشت.
رییس اداره بنادر و دریانوردی قشم تصریح کرد: همچنین گرد و غبار محلی دید افقی را در دریا تا سه کیلومتر کاهش داده است.
اشتری توضیح داد: در روزهای یکشنبه تا سه‌شنبه خطر غرق شدن شناگران و شناورهای سبک و قایق‌های تفریحی، آسیب به قفس‌های پرورش ماهی وجود دارد.
وی تاکید کرد: بومیان و گردشگران در روزهای توفانی از شنا در دریا به صورت جدی خودداری کنند و در روزهای غیر توفانی نیز در مکان‌هایی که اکیپ غریق نجات وجود دارد به شنا بپردازند.
رییس اداره بنادر و دریانوردی قشم ادامه داد: فعالیت اسکله‌های گردشگری در خط شمالی جزیره به ویژه در جنگل‌های حَرّا در این روزها تا اطلاع بعدی ادامه خواهد داشت.
وی اظهار کرد: همچنین تردد از بندرمسافری قشم به مقصد بندرعباس و هرمز و نیز تردد در مسیر لافت و پهل نیز دایر است.
اشتری افزود: البته پایش دریا به صورت مستمر انجام می‌گیرد و در صورت وجود مشکل، امکان تعطیلی مقطعی در اسکله‌ها و بنادر در خطه شمالی نیز وجود دارد.
وی اضافه کرد: با توجه به اینکه امنیت جان مسافران در اولیت قرار دارد از مردم درخواست می‌شود تا در روزهای یکشنبه تا سه شنبه از تجمع در اسکله های گردشگری شیب دراز و کندالو خودداری کنند.
هشت اسکله گردشگری در مناطق شیب دراز، کندالو، هنگام، لافت، گورزین، سهیلی، طبل و گوران شهرستان قشم فعالیت می‌کنند. این شهرستان ۱۹ اسکله مسافری، تجاری و گردشگری دارد.
جزیره قشم با وسعت یک هزار و ۵۰۰ کیلومتر مربع از تنگه هرمز به موازات ساحل جنوبی ایران به طول ۱۳۵ کیلومتر و عرض میانگین ۱۱ کیلومتر داز توابع هرمزگان است و ۳۰۰ کیلومتر خط ساحلی دارد.
شهرستان قشم شامل جزیره‌های قشم، هنگام و لارک با حدود ۱۵۰ هزار نفر جمعیت از تنگه هرمز به موازات ساحل استان هرمزگان در میان آب‌های خلیج فارس قرار دارد.                           ",https://www.asriran.com/003UXd
832388,۱۴۰۱/۰۱/۰۶,حوادث,فوت 2 نفر بر اثر سقوط از کوه در ایلام,همشهریان قبل از حرکت به سمت کوه از مسیرهای هموار حرکت کرده و در صورت عزیمت به کوه هایی که به مسیر های آن آشنایی ندارند، حتی الامکان از راهنما استفاده کنند تا شاهد اینگونه حوادث نباشیم.,"جانشین انتطامی شهرستان بدره گفت: مرد و زنی کوهنورد در کوه های بدره استان ایلام در اثر سقوط از ارتفاع جان خود را از دست دادند.
به گزارش ایرنا، سرگرد امیر هواسی روز شنبه اظهار داشت: ماموران انتطامی شهرستان بدره بدنبال تماس تلفنی از وقوع یک فقره سقوط از کوه در یکی از روستاهای شهرستان بدره باخبر شدند.
وی اضافه کرد: بلافاصله اکیپی از ماموران پلیس آگاهی و گشت های انتظامی به محل اعزام شدند که به محض ورود ماموران انتظامی هر ۲ کوهنورد به علت شدت جراحات وارده فوت کرده بودند.
سرگرد هواسی گفت: با حضور دادستان بدره و صدور دستورات لازم، اجساد جهت سیر مراحل قانونی به پزشکی قانونی منتقل شدند.
وی در پایان به همشهریان توصیه کرد قبل از حرکت به سمت کوه از مسیرهای هموار حرکت کرده و در صورت عزیمت به کوه هایی که به مسیر های آن آشنایی ندارند، حتی الامکان از راهنما استفاده کنند تا شاهد اینگونه حوادث نباشیم.                           ",https://www.asriran.com/003UXc
832387,۱۴۰۱/۰۱/۰۶,بین الملل,وزیر خارجه قطر در همایش دوحه: توافق با ایران مهم است,محمد بن عبدالرحمن: منطقه از چند سال پیش دچار بحران‌هایی است اما به آن اندازه که اوضاع اوکراین مورد توجه قرار گرفت، بحران‌های منطقه مورد توجه قرار نگرفت.,"وزیر خارجه قطر امروز در نشست دوحه ، توافق با ایران را موضوعی مهم خواند و بر ضرورت توافق در خصوص امنیت فراگیر در منطقه تأکید کرد.
به گزارش مهر بنقل از تلویزیون الجزیره «محمد بن عبدالرحمن آل ثانی» وزیر خارجه قطر روز شنبه در همایش دوحه گفت که دستیابی به توافق هسته‌ای با ایران مهم است.
وی ادامه داد : به دنبال توافق با ایران بایستی درپی توافق‌هایی درباره امنیت فراگیر در منطقه بود.
محمد بن عبدالرحمن افزود که منطقه از چند سال پیش دچار بحران‌هایی است اما به آن اندازه که اوضاع اوکراین مورد توجه قرار گرفت، بحران‌های منطقه مورد توجه قرار نگرفت.
وی تأکید کرد که با چالشهای منطقه نیز باید همانند تعامل با بحران اوکراین، تعامل شود.                           ",https://www.asriran.com/003UXb
832386,۱۴۰۱/۰۱/۰۶,اجتماعی ,مدارس و مراکز آموزشی از ۱۴ فروردین بازگشایی می‌شود,وزیر کشور با بیان اینکه در ستاد ملی مقابله با کرونا، بازگشایی مدارس مورد تاکید قرار گرفته است، افزود: با توجه به شیب نزولی ابتلا به کرونا و همچنین حجم قابل توجه تزریق واکسن و توجیه مدیران مدارس و روسای مراکز آموزشی، شرایط برای برپایی حضوری کلاس‌ها فراهم شده است.,"وزیر کشور و فرمانده قرارگاه عملیاتی ستاد ملی مقابله با کرونا تاکید کرد همه مدارس و مراکز آموزشی باید از ۱۴ فروردین با رعایت دستورالعمل‌های بهداشتی، به برگزاری کلاس‌های حضوری برای همه دانش‌آموزان و دانشجویان اقدام کنند.
به گزارش پایگاه اطلاع رسانی وزارت کشور، احمد وحیدی عصر شنبه در نشست هماهنگی بازگشایی مراکز آموزشی در ۱۴ فروردین که با حضور وزیران آموزش و پرورش، علوم، تحقیقات و فناوری، رئیس دانشگاه آزاد اسلامی و نمایندگان وزارت بهداشت برگزار شد، این مطلب را مطرح کرد.
وزیر کشور با بیان اینکه در ستاد ملی مقابله با کرونا، بازگشایی مدارس مورد تاکید قرار گرفته است، افزود: با توجه به شیب نزولی ابتلا به کرونا و همچنین حجم قابل توجه تزریق واکسن و توجیه مدیران مدارس و روسای مراکز آموزشی، شرایط برای برپایی حضوری کلاس‌ها فراهم شده است.
دکتر وحیدی خاطرنشان کرد: بر اساس جمع‌بندی انجام شده، دانش‌آموزان باید با الزام استفاده از ماسک، در کلاس های درس حاضر شوند. مدیران مدارس هم نظام مراقبت بهداشتی را افزایش دهند و در صورتی که دانش آموزی دچار علائم بیماری بود، از دیگران جدا شود.
وی همچنین تاکید کرد همه مدارس باید از سیستم تهویه مناسب برخوردار باشند و تزریق واکسن کرونا مورد تاکید و تشویق مدیران مدارس قرار گیرد.
فرمانده قرارگاه عملیاتی ستاد ملی مقابله با کرونا درباره دانشجویان و استفاده آنها از خوابگاه ها هم گفت: در این جلسه مقرر شد، دریافت سه دُز واکسن، شرط استفاده از خوابگاه باشد.
دکتر وحیدی خاطرنشان کرد: با همکاری و هم نظری دستگاه های مربوطه می توان، ۱۴ فروردین را روز بازگشایی مدارس و دانشگاه ها نامید و همه کلاس ها تا پایان سال تحصیلی به صورت حضوری برگزار شود.
در این نشست، محمد علی زلفی‌گل وزیر علوم، تحقیقات و فناوری، یوسف نوری وزیر آموزش و پرورش، محمد مهدی طهرانچی رئیس دانشگاه آزاد اسلامی و همچنین نمایندگان وزارت بهداشت، درمان و آموزش پزشکی علاوه بر بیان نظرات خود و اعلام آمادگی دانشگاه‌ها و مراکز آموزشی زیر مجموعه خود برای بازگشایی در ۱۴ فروردین، بر سواد سلامت جامعه و لزوم یادگیری چگونگی تداوم آموزش در شرایط سخت تاکید کردند.                           ",https://www.asriran.com/003UXa
832385,۱۴۰۱/۰۱/۰۶,اجتماعی ,رفع ممنوعیت تردد در جاده کرج - چالوس,استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.,"رییس پلیس راه البرز گفت : تردد وسایل نقلیه از جنوب به شمال در جاده کرج - چالوس در محدوده این استان که از ظهر امروز ممنوع شده بود، برقرار شد.
سرهنگ « رضا گودرزی » عصر شنبه در گفت وگو با خبرنگار ایرنا اظهار داشت: این ممنوعیت به دلیل تخلیه بار ترافیکی سنگین از شمال به جنوب صورت گرفته بود.
وی از رانندگان خواست با توجه به شرایط ترافیکی با ماموران پلیس راه همکاری داشته باشند.
وی گفت: ماموران پلیس راه برای پیشگیری از حوادث احتمالی و روان سازی ترافیک در جاده های استان البرز مستقر شده اند.
استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.                           ",https://www.asriran.com/003UXZ
832384,۱۴۰۱/۰۱/۰۶,اجتماعی ,«سامانه ثنا» طعمه جدید کلاهبرداران/ فتا: لطفاً لینک‌های ناشناس را باز نکنید,سایت پلیس فتا به آدرس cyberpolice.ir مرجعی کامل از اخبار، اطلاعات و آموزش‌های سایبری بوده و کاربران با مراجعه به آن می‌توانند راهنمایی‌های لازم را دریافت نمایند.,"رئیس پلیس فتا استان کرمانشاه گفت: شهروندان هرگز به پیامک‌ها با عناوینی چون عیدی اپراتورهای تلفن همراه، سایت‌ها و سازمان‌ها و یا ابلاغیه قضایی (سامانه ثنا) توجه نکنند زیرا مجرمان با دریافت شماره‌حساب افراد اقدام به برداشت از حساب می‌کنند.
سرهنگ علی عباسی کسانی در گفت‌وگو با فارس در خصوص روش‌های کلاهبرداری اینترنتی، بیان داشت: با توجه به شروع سال جدید و تعطیلات نوروز مجرمین سایبری با ارسال محتوای پیامکی نظیر برای دریافت عیدی خود کلیک کنید، از شما شکایت، مسدودی حساب و... ارسال می‌کنند.
این مقام انتظامی افزود: کاربران با مشاهده پیامک کنجکاو شده و بر روی لینک موجود در آن کلیک می‌کنند، باید توجه داشت با باز کردن لینک یک بدافزار درگوشی قرانی نصب شده و با این شگرد مجرمانه، اطلاعات کارت‌بانکی متقاضیان را به سرقت برده می‌شود.
این مقام انتظامی به کاربران هشدار داد: شهروندان جهت پیشگیری از گرفتاری در دام اینگونه کلاهبرداری‌ها باید به این نکته توجه داشته باشند که پیام‌های مربوط به شرکت، سازمان و یا قوه قضاییه با سر شماره شخصی ارسال نشده و در بشتر موارد با سر شماره خاص و مربوط به نام آن سازمان ارسال می‌گردد برای مثال پیامک‌های سامانه ثنا با سر شماره ADLIRAN ارسال می‌گردد.
رئیس پلیس فتا استان کرمانشاه در پایان خاطرنشان کرد: سایت پلیس فتا به آدرس cyberpolice.ir مرجعی کامل از اخبار، اطلاعات و آموزش‌های سایبری بوده و کاربران با مراجعه به آن می‌توانند راهنمایی‌های لازم را دریافت نمایند. همچنین در صورت نیاز می‌توانند گزارش موارد مشکوک را در سامانه پاسخگویی به فوریت‌های سایبری و یا شماره تماس 096380 به‌صورت 24 ساعته با همکاران ما در میان بگذارند.                           ",https://www.asriran.com/003UXY
832383,۱۴۰۱/۰۱/۰۶,سیاسی,سخنگوی دولت: رکوردشکنی سفرهای نوروزی نشان از تقویت توان اقتصادی مردم دارد,آمارهای افزایش سفر دلگرم‌کننده است، امیدوارم روند کاهشی تلفات هم در تصادفات تداوم داشته و به صفر برسد و این تلاش‌ها و آمارها به گونه‌ای باشد که مردم شیرینی عید را بیشتر احساس کنند.,"سخنگوی دولت گفت: رکوردشکنی فروش بلیت در سفرهای نوروزی نوید آغاز چرخه اقتصادی در حوزه‌های گردشگری است که نشان از بازگشت توان اقتصادی مردم دارد.
به گزارش ایسنا، علی بهادری جهرمی طی سخنانی در بازدید از ستاد مرکزی هماهنگی خدمات سفر اظهار کرد: همنشینی و هماهنگی میان دستگاه‌ها در قالب ستاد سفر تصویر شفاف همدلی در مدیریت سفر نوروزی برای مردم است. وی افزود: آمارهای افزایش سفر دلگرم‌کننده است، امیدوارم روند کاهشی تلفات هم در تصادفات تداوم داشته و به صفر برسد و این تلاش‌ها و آمارها به گونه‌ای باشد که مردم شیرینی عید را بیشتر احساس کنند.
بهادری جهرمی تاکید کرد: شور و نشاط میان مردم و امید و پویایی در جامعه دستاورد این جلسات و همکاری ها و هماهنگی ها است، اما بُعد دیگر ‌تاثیر سفرهای نوروزی چرخه اقتصادی است که به رونق در صنعت گردشگری منجر شد و باعث رونق اقتصادی در زندگی مردم در شهرهای مسافر پذیر شده است.
دبیر هیات دولت گفت: در سال‌های گذشته به دلیل بحران سیل و کرونا، کسب و کارها تعطیل شده بود. مشاغل خرد صدمه دیدند. این افزایش آمار سفر، شیرینی بازگشت رونق را به وجود می‌آورد و امید به تحقق رشد اقتصادی پیش‌بینی شده در بودجه را تقویت می‌کند.
وی اظهار کرد: این آمارها گزارش های ستاد نشانه های نیکو از رشد و پیشرفت برای سال جدید در حوزه های گردشگری و بهداشت و اقتصاد و آموزش است.
سخنگوی دولت افزود: اینکه فروش بلیت‌های سفر در پنج روز اول سال رکورد زد، موید آغاز چرخه اقتصادی است که در چرخش و رونق کسب و کارها زندگی مردم تاثیر گذار است. زیاد بودن سفر نشان می‌دهد کم کم توان اقتصادی مردم در حال تقویت و بازگشت است.
بهادری جهرمی یادآور شد: توزیع سفر و اینکه تهران و موزه‌های آن شلوغ است تدبیر و ابتکار خوبی بود. در ایام نوروز تهران را شلوغ ندیده بودیم. این اتفاق نشان از موفقیت طرح توزیع مکانی است که امیدوارم توزیع زمانی سفر هم با همین رویکرد و ثبات و حمایت دولت شکل بگیرد.
وی تصریح کرد: توزیع مکانی سفر باعث توجه ویژه به ظرفیت‌های مغفول فرهنگی و اقتصادی مناطق می شود که قطعا چرخه اقتصادی این مناطق را تحت تاثیر قرار خواهد خورد.
دبیر هیات دولت گفت: گزارش های خوبی در جلسه ارایه شد که بیانگر شور و اشتیاق مردم به سفر است و نشان می دهد دوباره امید به مردم بازگشته و شرایط تا حدودی مساعد شده است.
بهادری جهرمی افزود: آمارها نشان می‌دهد ترددها حدود ۴٠ درصد افرایش یافته است و حتی نسبت به پیش از کرونا حدود ١۵ درصد تا کنون افزایش داشتیم که امیدوار کننده است. سفر شادی را در دل مردم زنده می‌کند و به کسب‌وکارها در مناطق رونق می‌دهد. از مردم می‌خواهیم توزیع سفرهایشان را در زمان های دیگری منتقل کنند تا خدمات رسانی بهتری در زمینه های پذیرش و میزبانی انجام شود.
سخنگوی دولت گفت: توزیع مکانی سفر باعث می‌شود استان‌هایی که کمتر از ظرفیت گردشگری دارد از آنها بهره وری بیشتری صورت گیرد.
بهادری جهرمی از اطلاع رسانی رسانه ها برای معرفی جاذبه ها اماکن کمتر شناخته شده و گزارش های اقلیمی تشکر کرد و گفت: امسال تهران بیشتر معرفی شد که افزایش گردشگر در تهران نشان از توزیع مکانی سفر دارد.
وی افزود: ستاد سفر با حضور ٢٣ دستگاه اجرایی مختلف نشان از توجه دولت به سفر است و هر دستگاهی بنا به ماموریت و ظرفیتی که دارد از سفر های نوروزی حمایت کرده است.
سخنگوی دولت تاکید کرد: همچنین بر خلاف روال هر سال دولت اجازه نداد تا نرخ بلیت وسایل نقلیه افزایش پیدا کند تا مردم راحت‌تر سفر کنند.                           ",https://www.asriran.com/003UXX
832382,۱۴۰۱/۰۱/۰۶,سیاسی,امیرعبداللهیان: خروج سپاه از تحریم‌ از موضوعات اصلی ماست/ مقامات سپاه گفته اند در راستای منافع ملی، هرچه لازم است انجام بدهید,آمریکایی‌ها خواستار مذاکره مستقیم بودند.,"وزیر امور خارجه کشورمان گفت: به نقطه توافق نزدیک شدیم، اما موضوعات اندک و مهم باقی مانده است و آقای مورا قرار است تا ساعتی دیگر وارد تهران شود و آخرین تبادلاتی که صورت گرفته است مورد بررسی قرار می‌گیرد.
به گزارش ایرنا، حسین امیر عبداللهیان وزیر امور خارجه کشورمان در گفت‌وگوی تلویزیونی در مورد آخرین روند مذاکرات گفت: توافق فراتر از برجام نخواهد بود. در حوزه لغو تحریم‌ها توانستیم پیشرفت‌های بزرگی را داشته باشیم.
وی ادامه داد: زمانی که در افکار عمومی اینگونه مطرح شد که به دلیل تحولات اوکراین، روسیه توافق را به گروگان گرفته است که این موضوع در فضای مجازی و برخی رسانه‌های متمایل به غربی این موضوع را مطرح می‌کردند که من سریعاً با لاوروف تماس گرفته و سپس یک سفر به روسیه رفتم.
آمریکایی‌ها خواستار مذاکره مستقیم بودند
وی ادامه داد: آمریکایی‌ها خواستار مذاکره مستقیم بودند و مطرح می‌کردند که می‌خواهیم نشان دهیم که آقای بایدن، حسن نیت دارد. ما هم گفتیم آمریکا اگر حسن نیت دارد باید تحریم‌ها علیه ایران را لغو کند. ما به دنبال عکس گرفتن نیستیم. به دنبال اقدام عملی هستیم و به واسطه‌ها هم گفتیم.
وزیر امور خارجه تاکید کرد: به نقطه توافق نزدیک شدیم اما موضوعات اندک و مهم صورت مانده است و آقای مورا قرار است تا ساعتی دیگر وارد تهران شود و آخرین تبادلاتی که صورت گرفته است مورد بررسی قرار می‌گیرد.
تأیید ضمانت‌های لغو تحریم‌ها بر عهده مجلس است
وی افزود: برای بخش ضمانت‌ها، بخشی از آن به عهده مجلس است و اگر به توافق برسیم طبق قانون مجلس باید گزارشی به مجلس بدهیم که اکنون برخی از تحریم‌ها برداشته شده است و این گزارش ما است و مجلس باید این موضوع را بررسی کند و در واقع با اجازه مجلس، این خود ضمانت است. و برخی از تضمین را در متن، مذاکرات و اسناد داخلی خواهیم گرفت و در مرحله دوم مجلس آن را خواهد داد.
امیرعبداللهیان گفت: در مراحل پایانی مذاکرات، مانع اصلی مذاکرات این است که طرف آمریکایی، زیاده‌خواهی‌هایی را مطرح می‌کنند و حتی برخی از زیاده‌خواهی‌های آن‌ها را به بورل مطرح کردم و به ایشان گفتم که ما هم می‌توانیم موضوعاتی را مطرح کنیم.
وی تاکید کرد: آن چیزی را که در حال حاضر مذاکرات را به توافق نرسانده است، مسائلی اندک از طرف آمریکایی‌ها است و در برخی از موضوعات چالش‌ها و تفاوت دیدگاه ما وجود دارد و اینکه در مرحله اقدام، باید طرف آمریکایی گام‌هایی بردارد، طرف آمریکایی پذیرفته است.
لزوم خروج سپاه از لیست تحریم‌ها
وی ادامه داد: موضوع خارج کردن لیست اشخاص حقیقی و حقوقی از لیست قرمز و از لیست تحریم‌های یکجانبه آمریکایی‌ها، یکی از موضوعات اصلی ما در مذاکرات است. برخی از هلدینگ ها و مؤسسات حکومتی ما قرار دارد و یکی از موضوعات هم سپاه پاسداران است.
امیرعبداللهیان افزود: در موضوع سپاه پاسداران آن چیزی که مهم است اینکه باید جایگاه و نقش سپاه، به عنوان نقش امنیتی و دفاعی ما مورد توجه قرار بگیرد.
وی ادامه داد: مقامات ارشد سپاه همواره به ما یادآوری می‌کنند در راستای منافع ملی کشور، هرچه لازم است انجام بدهید و موضوع سپاه پاسداران را در اولویت خود قرار ندهید و این ازخودگذشتگی سپاه پاسداران است اما بالاخره سپاه از مجموعه‌های اصلی کشور است و زمانی که می‌گوییم که سپاه یعنی حاج قاسم سلیمانی و علی‌رغم اجازه مقامات سپاه، اما این موضوع از موضوعات اصلی ما است.
با سه کشور اروپایی به متن توافق رسیده‌ایم
وی افزود: اگر آمریکایی‌ها رویکردی واقع‌بینانه داشته باشند، توافق دست‌یافتنی است. ما و سه کشور اروپایی در خصوص یک متن به توافق رسیدیم و این متن ما نیازمند یک ویرایش نهایی است.
وزیر خارجه تاکید کرد: چین و روسیه در کنار توافق هستند و به صراحت به لاوروف گفتم که ما منتظر هیچ طرفی نخواهیم ماند اما باید همه طرف‌های مذاکرات باشند و این موضوع را به صورت علنی در کنفرانس مطبوعاتی اعلام کردیم.
وی ادامه داد: به عنوان مسئول سیاست خارجی به وزرای کشورهای نزدیک به آمریکا گفتم که در پیام‌هایی که از آمریکا دریافت می‌کنیم تعارض و تفاوت وجود دارد. ما تا زمانی که تعهد محکمی نگیریم و توافق نکنیم از دستاوردهای هسته‌ای خود کوتاه نمی‌آییم.
اگر می‌خواهید نگرانی‌هایتان در مورد مسائل هسته‌ای برداشته شود باید تحریم‌های ظالمانه را لغو کنید.
آخرین تحولات عربستان و یمن
وی در مورد رابطه با عربستان گفت: ما اگر بخواهیم با عربستان به مرحله جدید گفت‌وگوها برسیم باید همه ابعاد مورد توجه قرار بگیرد؛ اما شرایط سعودی با این اعدام‌های اخیر تغییر کرده است.
امیر عبداللهیان افزود: ما از بازگشت روابط طبیعی سعودی‌ها با ایران استقبال می‌کنیم اما انتظار داریم که عربستان نقش سازنده ایفا کند.
وی در مورد تحولات یمن افزود: برای خاتمه جنگ، سعودی‌ها هم از ایران درخواست‌هایی داشتند اما درنهایت در میز مذاکره، دنبال آن چیزی بودند که در جنگ به دست نیاورده‌اند. ما موافق جنگ و گسترش آن در یمن و منطقه نیستیم چراکه تداوم این جنگ، به نفع هیچ‌کس نیست.
امیرعبداللهیان در مورد سفر اخیر خود به سوریه و لبنان گفت: ما در سوریه در مبارزه با داعش، شهدایی را تقدیم کردیم و در جریان سفر اخیر هم گفت‌وگوهای بسیار خوبی در مورد بازسازی سوریه داشتیم. پیشنهادات خوبی را به مقامات لبنان دادیم که می‌توان ظرفیت‌های اقتصادی خوبی داشت. در برخی از کشورها مثل سوریه عراق لبنان، بخش خصوصی بسیار مهم است و نقش مهمی در تحولات مثبت ایران شناخته شده است و از همه متصدیان بخش خصوصی تقاضا داریم این موضوع را به دست بگیرند.
امیر عبداللهیان افزود: ما باید قانون جامع ایرانیان خارج از کشور را به تصویب برسانیم، برخی از موضوعات مشکلات آن‌ها در خارج از کشور است که باید آن‌ها را حل کرد.
وزیر امور خارجه کشورمان گفت: از همه اصحاب رسانه تشکر می‌کنم و زمانی اینگونه بود کویت و لبنان فضای رسانه‌ای بانشاطی داشتند اما الآن این دوستان میگویند که نشاطی که در فضای رسانه‌ای ایران وجود دارد فوق‌العاده است و همواره مشغول کار هستند.                           ",https://www.asriran.com/003UXW
832381,۱۴۰۱/۰۱/۰۶,ورزشی,سکان هدایت فجر به سرآسیابی سپرده شد,سرآسیابی در حاشیه تمرین تیم فجر به خبرنگاران ضمن اعلام اینکه شناخت خوبی از فجر دارد و براساس همین شناخت و داشته‌های تیم، شیوه بازی فجر را تغییر خواهد داد، گفت: با تلاش شبانه روزی می کوشیم تا تیم فجر جایگاه خوبی کسب کند.,"سکان هدایت تیم فجر شهید سپاسی شیراز، در سال جدید به مجتبی سرآسیابی سپرده شد تا این تیم سومین تغییر در کادر فنی خود را تجربه کند.
به گزارش ایسنا؛ مجتبی سرآسیابی از عصر امروز شنبه 6 فروردین، رسما سکان هدایت تیم فجر شهید سپاسی شیراز را عهده‌دار شد و در تمرین این تیم شرکت کرد.
سرآسیابی در حاشیه تمرین تیم فجر به خبرنگاران ضمن اعلام اینکه شناخت خوبی از فجر دارد و براساس همین شناخت و داشته‌های تیم، شیوه بازی فجر را تغییر خواهد داد، گفت: با تلاش شبانه روزی می کوشیم تا تیم فجر جایگاه خوبی کسب کند.
او ضمن ابراز امیدواری برای سربلندی تیم فجر شهید سپاسی در بازی‌های باقیمانده، اعلام کرد که با توجه به شرایط بد زمین ورزشگاه حافظیه، از باشگاه درخواست کرده تا بازی مقابل آلومینیوم در زمین ثامن یا امام رضا(ع) مشهد برگزار شود.
سرآسیابی، از برنامه ریزی برای برگزاری یک اردوی آمادگی در تهران و انجام بازی تدارکاتی با گل گهر سیرجان خبر داد و از مسئولان تیم گل گهر به دلیل موافقت با حضورش در فجر و از علی اصغر کلانتری سرمربی سابق فجر به دلیل زحماتش قدردانی و تشکر کرد.
به گزارش ایسنا، تا پایان هفته بیست و یکم، علی اصغر کلانتری مسئولیت سرمربی گری تیم فجر را عهده دار بود و پس از او، مهرزاد معدنچی در 2 بازی عهده دار این مسئولیت شد و از این پس در هفت بازی باقیمانده، سرآسیابی مسئولیت را عهده دار خواهد بود.                           ",https://www.asriran.com/003UXV
832380,۱۴۰۱/۰۱/۰۶,سلامت,۵ بلایی که هر روز حمام رفتن بر سر موهایتان می‌آورد,,"حمام رفتن بیشاز اندازه آسیب‌های زیادی به مو وارد می‌کند که با برخی از آنها در این مطلب آشنا می‌شوید.


به گزارش روزیاتو ، هیچ حسی بهتر از بیرون آمدن از حمام و استشمام بوی خوش شامپو از لای موهای خود نیست. احساس طراوت و تازگی می‌کنید و این بهترین راه برای شروع روزهای خود یا در کردن خستگی یک روز کاری طولانی است.با این حال، زیاد شستن موها ممکن است کار درستی نباشد.
در ادامه می‌خواهیم ببینیم شستن روزانه موها چه مضراتی دارد.
۱- رنگ موهایتان خیلی زود می‌رود
کسانی که دوست دارند موهای خود را رنگ‌های فانتزی یا هایلایت کنند، بهتر است در تعداد دفعات شستشوی موهای خود تجدیدنظر کنند. مواد شیمیایی درون رنگ مو در برابر آب آسیب‌پذیر هستند و شستشوی زیاد موها ممکن است رنگ آنها را از بین ببرد.
راه حل: سعی کنید موهای خود را هر ۳ روز یک بار بشویید و از شامپوهای مخصوص موهای رنگ شده استفاده کنید. این کار به ماندگاری بیشتر رنگ موهایتان کمک می‌کند.
۲- ممکن است موهایتان خشک‌تر شود
خشک یا وز شدن موها یک نشانه ی دیگر زیاده روی در شستشوی موهاست. اغلب شامپوها حاوی ماده شیمیایی به نام سولفات هستند که چربی و آلودگی موها را از بین می‌برد. به همین دلیل موها بعد از شستشو ظاهر دلپذیری پیدا می‌کنند اما در بلند مدت به آنها صدمه می‌زنید. با از بین رفتن چربی طبیعی موها، پوست سر خشک می‌شود و این اتفاق متعاقباً برای موها هم رخ می‌دهد.
راه حل: علاوه بر بیشتر کردن فاصله میان حمام رفتنتان، سعی کنید از نرم‌کننده ی مو استفاده کنید تا کوتیکول‌های مو ترمیم شوند و از شامپوهای بدون سولفات استفاده کنید.
۳- ممکن است بیشتر دچار شوره شوید
شوره حالتی است که در آن پوست سر شروع به خارش و پوسته‌ریزی می‌کند و از آن پوسته‌های سفیدرنگی لای موها باقی می‌ماند. زیاده روی در شستشوی موها باعث از بین رفتن ناخواسته چربی طبیعی پوست سر می‌شود، چربی‌ای که برای تغذیه موها و حفظ سلامتی آنها ضروری است. این امر می‌تواند باعث خشک‌تر شدن پوست سر و بیشتر شدن شوره‌ها شود.
راه حل: گاهی یک آبکشی ساده برای از بین بردن چربی اضافه موها کافی است. اگر از شوره رنج می‌برید، می‌توانید تا از میان رفتن شوره‌ها، پوست سرتان را لایه‌برداری و از شامپوی روغن درخت چای استفاده کنید.
۴- ممکن است بیشتر دچار موخوره شوید
موخوره بر اثر پوسیده شدن تار مو، معمولاً در نوک آن رخ می‌دهد. اگر دچار موخوره هستید بهتر است تعداد دفعات شستشوی موهای خود را کاهش دهید. مو وقتی خیس است، به مراتب بیشتر مستعد آسیب‌دیدگی است. به همین دلیل هر چه تعداد دفعات شستشوی موها بیشتر باشد، احتمال شکستگی تار مو بیشتر می‌شود.
راه حل: اگر دچار موخوره هستید، دیگر راهی جز نوک‌گیری موهایتان ندارید. بعد از آن اما وقت‌هایی که نمی‌خواهید موهایتان را بشویید از شامپوی خشک استفاده کنید تا چربی موهایتان کمتر شود.
۵- ممکن است موهایتان کدرتر و چرب‌تر شود
شستشوی روزانه موها باعث افزایش فعالیت غدد چربی می‌شود تا فقدان چربی‌ای که شامپو آن را از میان برده جبران شود. به علاوه، حتی اگر نوع موهایتان چرب‌تر باشد، باز هم تارهای مو خشک می‌شوند. بیشتر کردن فاصله میان حمام رفتن جلوی فعالیت بیش از اندازه غدد چربی را می‌گیرد.
راه حل: یک برنامه برای خود بریزید که کدام روزها برای شستشوی موهایتان مناسب‌تر است. مثلاً می‌توانید گرفتن یک دوش آرامش بخش را برای روزهایی بگذارید که ورزش می‌کنید یا آخر هفته‌ها که بیرون می‌روید و فعالیت اجتماعی بیشتری دارید.
درمان‌های خانگی
سرکه سیب: می‌تواند به تغییر سطح pH موها و پوست سر کمک کند، امری که باعث کاهش انباشت چربی و متعادل‌تر شدن سطح چربی می‌شود. ۳ قاشق غذاخوری سرکه سیب را با یک فنجان آب ولرم مخلوط کنید. بعد از شستشوی موها، این محلول را به موهای خود بزنید و به پوست سرتان بکشید. ۵ تا ۱۰ دقیقه صبر کنید و سپس موهای خود را آب بکشید.
آلوئه ورا و آب لیموترش: این دو ماده مانند یک محصول قابض عمل می‌کنند و تولید چربی را کنترل می‌کنند و باعث می‌شوند موها درخشان‌تر شوند و چربی کمتری داشته باشند. ۲ قاشق چایخوری ژل آلوئه ورای تازه و یک قاشق غذاخوری آب لیموترش تازه را در یک کاسه بریزید. سپس یک فنجان آب به آنها اضافه کنید و همه را باهم مخلوط کنید. موهای خود را با این ترکیب بشویید.
عصاره‌های گیاهی: روغن‌های نعناع فلفلی و درخت چای ممکن است به پاک شدن منافذ پوست سر از چربی‌ها و آلودگی‌های انباشته شده کمک و در نتیجه چربی موها را کمتر کنند. قبل از حمام یک یا دو قطره از این روغن‌ها را به موهایتان بزنید. به خاطر داشته باشید که روغن‌های رقیق نشده را نباید به صورت مستقیم به پوست بزنید. بعد از آن موهای خود را لای یک حوله بپیچید و پس از ۱۰ دقیقه با شامپو بشویید.
جوش شیرین: این ماده را جایگزینی ارزان و فاقد مواد شیمیایی برای شامپوی خشک می‌دانند. جوش شیرین، چربی‌ها و آلودگی‌های انباشته شده را از میان می‌برد. ۲ یا ۳ قاشق چایخوری جوش شیرین را در یک کاسه با آب مخلوط کنید. آنقدر هم بزنید تا قوام موردنظرتان را پیدا کند. این ترکیب را از بالا تا پایین روی موی خیس بزنید. پس از یک دقیقه موهای خود را آبکشی کنید.

                           ",https://www.asriran.com/003UXU
832379,۱۴۰۱/۰۱/۰۶,اجتماعی ,در این نقطه از ایران حتی پارک‌ها هم جا ندارند/ سفر نکنید,,"مدیرکل میراث‌فرهنگی، گردشگری و صنایع‌دستی هرمزگان گفت: ظرفیت تمامی مراکز رسمی اقامتی استان تکمیل شده است.به گزارش ایسنا، سهراب بناوند ، با بیان اینکه از ۲۷ اسفند ۱۴۰۰ تاکنون، ۲۵ هزار و ۴۴۷ نفر در مراکز رسمی اقامتی استان اسکان‌یافته‌اند، افزود: بر این اساس رکورد و میزان ضریب اشغال و اقامت در مراکز اقامتی استان در ایام نوروز نسبت به ایام قبل از کرونا شکسته شده است.
وی با اشاره به اینکه ۹ بوستان نیز در سطح شهر بندرعباس برای اسکان گردشگران و مسافران نوروزی پیش‌بینی‌شده بود، اظهار کرد: با توجه به افزایش گردشگران در شهر بندرعباس ۴ بوستان دیگر نیز به بوستان‌های اسکان اضافه‌شده است.
بناوند تأکید کرد: ۵۱ مرکز اقامتی شامل هتل، هتل‌آپارتمان، متل، مهمان‌پذیر، مجتمع اقامتی، بومگردی و خانه مسافر به ظرفیت ۵ هزار ۴۶۶ تخت به در استان هرمزگان به‌جز مناطق آزاد به گردشگران و مسافران نوروزی خدمات ارائه می‌دهند.
به قشم سفر نکنید
ستاد اجرایی خدمات سفر قشم اعلام کرد گردشگران قشم را بعنوان مقصد سفرهای نوروزی انتخاب نکنند.
براساس اعلام ستاد اجرایی خدمات سفر قشم استقبال بی سابقه گردشگران طی روزهای گذشته موجب شده تا ظرفیت اقامتگاه‌های این جزیره تکمیل شود.
ستاد اجرایی خدمات سفر قشم اعلام کرد که جزیره زیبای قشم از ابتدای تعطیلات به شکل بی سابقه‌ای پذیرای گردشگران نوروزی بوده است و از هموطنان عزیز درخواست می‌شود، دیگر این جزیره را بعنوان مقصد سفرهای نوروزی خود انتخاب نکنند.
این ستاد همچنین اعلام کرد که همزمان با آغاز تعطیلات نوروز بیشتر گردشگران و مسافران نوروزی از طریق زمینی با استفاده از خودروهای شخصی و عمومی وارد جزیره قشم شدند.
براساس اعلام ستاد اجرایی خدمات سفر قشم با وجود پیش بینی‌ها و تدابیر صورت گرفته جهت روان سازی وضعیت ترددی گردشگران به جزیره زیبای قشم، در نوروز امسال چندین برابر ظرفیت، به این جزیره مسافرت کرده اند، که ظرفیت اقامتگاه ها، بومگردی ها، فضاهای عمومی اعم از پارک ها، کمپ پارک‌ها و ... تکمیل شده است.                           ",https://www.asriran.com/003UXT
832378,۱۴۰۱/۰۱/۰۶,اجتماعی ,وزیر ارشاد: هنرمندان خارج از کشور اگر مشکل خاصی نداشته باشند، می‌توانند در ایران فعالیت کنند/ برگزاری نمایشگاه کتاب تهران به‌صورت حضوری,وزیر ارشاد درباره لزوم توجه به بحث فضای مجازی و اهمیت این موضوع، توضیح داد: خواه ناخواه باید از فضای مجازی اطلاعات داشته‌باشیم و در حد امکان و فرصت در این فضا حضور یابیم. به‌طور مرتب پیگیر تحولات فضای مجازی هستم.,"وزیر فرهنگ و ارشاد اسلامی «مردمی کردن فرهنگ و هنر» و «تحقق عدالت فرهنگی» را از مهم‌ترین اولویت‌های وزارت ارشاد برشمرد و ضمن اشاره به وضعیت هنرمندان ممنوع‌الفعالیت، از برگزاری نمایشگاه کتاب تهران در اردیبهشت‌ماه امسال خبر داد.
به گزارش ایسنا و به نقل از مرکز روابط‌عمومی و اطلاع‌رسانی وزارت فرهنگ و ارشاد اسلامی، محمدمهدی اسماعیلی که در قالب برنامه نوروزی بهار نارنج با مردم سخن می‌گفت در پاسخ به پرسش مجری این برنامه مبنی‌بر این‌که وزیر فرهنگ و ارشاد اسلامی چقدر با کتاب مأنوس است، گفت: شاید به‌دلیل مسئولیت‌هایی که دارم فرصت زیادی برای مطالعه مستمر ایجاد نشود، ولی اغلب کتاب‌هایی را که در حوزه‌های فرهنگی منتشر می‌شوند می‌بینم.
به موسیقی اصیل و سنتی علاقه‌مندم
اسماعیلی به دوران ابتلای به کرونای خودش اشاره کرد و گفت: بهمن‌ماه سال گذشته در مدتی که به‌علت ابتلا به بیماری کرونا در منزل حضور داشتم، هر شب کتاب می‌خواندم و به فرزندم نیز مطالعه کردن را توصیه می‌کردم.
رئیس شورای هنر درباره سلیقه خود در انتخاب موسیقی نیز اظهار کرد: به‌طور کلی به موسیقی اصیل و سنتی و فولکلور علاقه‌مندم. اما با آثار بسیاری از خوانندگان جدید نیز در کنار خوانندگان قدیمی آشنایی دارم و «محسن چاوشی» و «حجت اشرف‌زاده» از جمله خوانندگان خوب نسل جدید هستند.
به گفته او، سرودهای انقلابی مربوط به دهه‌های گذشته هم برایش جذاب هستند.
او همچنین با اشاره به استعدادهای بسیار در میان بازیگران سینما، تلویزیون و تئاتر ایران، از «پرویز پرستویی» به‌عنوان یکی از بهترین بازیگران ایرانی نام برد و فیلم «ملاقات خصوصی» را آخرین فیلمی عنوان کرد که به تماشای آن نشسته است.
علاقه به معلمی
اسماعیلی در پاسخ به این پرسش که «اگر وزیر نمی‌شدید، دوست داشتید در چه حرفه و کاری به فعالیت بپردازید؟»، گفت: من استخدام دانشگاه تهران و عضو هیئت علمی این دانشگاه هستم. اگر مسئولیت وزارت فرهنگ و ارشاد اسلامی را نداشتم، در فضای دانشگاه با دانشجویان بیشتر در ارتباط بودم. کار معلمی را دوست دارم.
سعی کردم تحت‌فشار تصمیم نگیرم
وزیر فرهنگ و ارشاد اسلامی درباره سخت‌ترین روزهای کاری‌اش در دوران پذیرش مسئولیت این وزارتخانه، گفت: همواره سعی کردم تحت‌فشار تصمیم نگیرم و به این جهت روزهای چندان سخت با مشکل غیرقابل‌حل نداشتیم. البته روزهایی وجود داشته که با بحران‌های کوچکی مواجه شدیم، ولی در کل روزهای خیلی سختی نداشتیم.
تاکید بر غنیمت شمردن فرصت‌ها
او همچنین با تأکید بر غنیمت شمردن فرصت‌ها، گفت: همیشه جلو خودم ساعت شنی را تصور می‌کنم که معکوس شده و زمان بی‌وقفه در حال سپری شدن است. فرصت‌ها زود می‌گذرند و احساس می‌کنم حق ندارم فرصت‌ها را تلف کنم.
نظر وزیر ارشاد درباره هنرمندان ممنوع‌الفعالیت چیست؟
اسماعیلی همچنین در پاسخ به این‌که برخی هنرمندان سال‌هاست ممنوع‌الفعالیت هستند، به‌طوری که سه نسل از هنرمندان بعد از آن‌ها آمده‌اند اما همچنان این هنرمندان ما اجازه فعالیت ندارند، گفت: ما هنرمندان بسیاری داشتیم که قبل از انقلاب کار می‌کردند و بعد از انقلاب به صف انقلابیون پیوستند، در بسیاری از نقش‌ها در فیلم‌ها و سریال‌ها هم بازی کرده‌اند. چه فرقی می‌کند هنرمندان خارج از کشور هم مانند همین هنرمندان اگر مشکل خاصی نداشته باشند، می‌توانند در ایران نیز فعالیت کنند.
اختصاص اعتبار ۵۰۰ میلیاردی به صندوق اعتباری هنر
وزیر فرهنگ و ارشاد اسلامی در ادامه سخنان خود یکی از اتفاقات خوب سال ۱۴۰۰ برای اصحاب فرهنگ و هنر به‌ویژه جامعه هنری را اختصاص اعتبار ۵۰۰ میلیاردی به صندوق اعتباری هنر با پیگیری این وزارتخانه و دستور ویژه رئیس‌جمهور دانست و گفت: این رقم برای اولین بار در مقایسه با دوره‌های قبل و سال‌های گذشته انجام گرفته‌است که به‌صورت تسهیلات و بسته‌های حمایتی توسط صندوق اعتباری هنر در اختیار اصحاب فرهنگ، هنر و رسانه قرار گرفته و همچنان ادامه دارد.
مرتب پیگیر تحولات فضای مجازی هستم
وزیر ارشاد درباره لزوم توجه به بحث فضای مجازی و اهمیت این موضوع، توضیح داد: خواه ناخواه باید از فضای مجازی اطلاعات داشته‌باشیم و در حد امکان و فرصت در این فضا حضور یابیم. به‌طور مرتب پیگیر تحولات فضای مجازی هستم.
عقب‌افتادگی در بخش اقتصاد هنر جبران می‌شود
او درباره پرداختن به بخش‌های مختلف حوزه فرهنگ و هنر برای جبران کاستی‌ها در مدت حضور خود در رأس وزارت فرهنگ و ارشاد اسلامی، بیان کرد: تلاش کردیم همه حوزه‌ها دیده شود، ولی دوست دارم عقب‌افتادگی در بخش اقتصاد هنر را به‌صورت ویژه جبران کنیم. همچنین لزوم توجه جدی به موضوعاتی همچون نوشت‌افزار، بازی‌ها و ملزومات حوزه کودک و نوجوان احساس می‌شود. این حلقه از ایده تا مصرف باید به‌طور کامل رصد و پیگیری شود.اسماعیلی در قسمت دیگری از گفت‌وگوی نوروزی خود، در زمینه توجه به مقوله زبان و ادبیات فارسی درباره موضوع نام‌گذاری مشاغل و اصناف با محور قرار دادن زبان فارسی، توضیح داد: چهار بخش به‌صورت ویژه در این زمینه همکاری داشته و کار اجرایی انجام می‌دهند؛ وزارت فرهنگ و ارشاد اسلامی، سازمان صدا و سیما، شهرداری‌ها و اماکن.
۸۰ درصد صنعت چاپ تا ۱۴۰۲ بومی می‌شود
وزیر فرهنگ و ارشاد اسلامی به پرسش درباره امیدواری او از پوشاندنِ جامه‌ عمل به وعده بومی‌سازی صنعت چاپ در هفته کتاب سالِ بعد، این‌طور پاسخ داد: سعی ما بر این است و بسیار امیدواریم با فراهم کردن زمینه‌ها و زیرساخت‌ها تا سال ۱۴۰۲ تا ۸۰ درصد صنعت چاپ را بومی کنیم.او همچنین در پاسخ به این پرسش که تلخ‌ترین روز سال ۱۴۰۰ برای وزیر فرهنگ و ارشاد اسلامی چه روزی بوده، گفت: از نظر من تلخ‌ترین روز سال گذشته، آن روزی بود که تعداد فوتی‌های ناشی از کرونا به عدد ۷۰۰ رسید که بسیار دردناک و ناراحت‌کننده بود.
تلاش می‌کنم در جمع مردم حضور داشته‌باشم
وزیر فرهنگ و ارشاد اسلامی در قسمت دیگری از این گفت‌وگو درباره پرداختن به خانواده و حضور در اجتماع و بین مردم عادی جامعه، بیان کرد: خانواده همیشه اولویت من بوده و سعی می‌کنم در هر فرصتی که ایجاد می‌شود، ساعاتی را با خانواده به ورزش و فراغت بگذرانم. همچنین تلاش می‌کنم در مساجد به‌ویژه مساجد پایین‌شهر حضور پیدا کرده و گاهی سخنرانی کنم و در جمع مردم باشم. ارتباط زیادی با مردم دارم که البته این را کافی نمی‌دانم.اسماعیلی در پاسخ به این پرسش که چه نمره‌ای به عملکرد وزارت فرهنگ و ارشاد اسلامی در سال ۱۴۰۰ می‌دهید، گفت: نمره وزارتخانه را در سالی که گذشت باید رئیس جمهور، مجلس و به‌ویژه صاحبان اصلی آن یعنی مردم بدهند.
برگزاری نمایشگاه کتاب تهران به‌صورت حضوری
او با اشاره به نقشه‌های دشمنان ایران برای خدشه وارد کردن به فرهنگ و تمدن ایرانی و اسلامی، بیان کرد: در مقابل تمدن ایرانی-اسلامی، تمدن رقیبی داریم که در حال تحلیل الگوهایش است و بیش از هر حوزه‌ای، حوزه فرهنگ و ارزش‌ها را نشانه گرفته. باید در این زمینه هوشیارانه عمل کنیم.وزیر فرهنگ و ارشاد اسلامی در بخش پایانی، ضمن آرزوی تندرستی، موفقیت و به سرانجام رسیدن همه آرزوهای خوب مردم برای سال جدید، برگزاری نمایشگاه کتاب تهران به‌صورت حضوری پس از دو سال را خبری خوش در سال جدید برای مردم اعلام کرد.
تکرار این گفت‌وگو روز ششم فرودین‌ماه ساعت ۱۲:۴۵ از شبکه خبر پخش خواهد شد.                           ",https://www.asriran.com/003UXS
832377,۱۴۰۱/۰۱/۰۶,حوادث,کلاهبردار ۵ میلیون دلاری به ایران بازگشت,,"رئیس پلیس بین‌الملل فرماندهی کل انتظامی کشور از دستگیری و استرداد متهم کلاهبرداری ۵ میلیون دلاری خبر داد.به گزارش مهر، سردار هادی شیرزاد رئیس پلیس بین‌الملل فرماندهی کل انتظامی کشور در تشریح جزئیات این خبر اظهار داشت: در پی اعلام مراجع قضائی، مبنی بر اینکه فردی به اتهام کلاهبرداری، به مبلغ ۵ میلیون دلار به خارج از کشور متواری شده است، بلافاصله موضوع در دستور کار مأموران پلیس بین‌الملل فرماندهی کل انتظامی جمهوری اسلامی ایران قرار گرفت.
رئیس پلیس بین‌الملل در ادامه توضیح داد: این متهم با سوءاستفاده از مشارکت در فعالیت اقتصادی، به مبلغ ۵ میلیون دلار کلاهبرداری و از کشور خارج شده بود.
وی افزود: با پیگیری‌های مداوم مأموران پلیس بین‌الملل فرماندهی انتظامی نسخه‌ای از اعلان قرمز صادره علیه نامبرده به کشورهای عضو سازمان اینترپل ارسال شد تا ضمن ثبت اطلاعات متهم در بانک اطلاعات افراد تحت تعقیب، زمینه ردیابی و شناسایی نامبرده فراهم شود.
سردار شیرزاد ضمن اشاره به تلاش مأموران اینترپل ایران در ردیابی این متهم، اظهار داشت: مأموران پلیس مهاجرت و گذرنامه فرودگاه حضرت امام خمینی (ره)، با درایت و هوشمندی متهم را بازداشت و پرونده در حال حاضر مورد رسیدگی و سیر مراحل قانونی است.                           ",https://www.asriran.com/003UXR
832376,۱۴۰۱/۰۱/۰۶,اجتماعی ,نزدیک ۶ میلیون زائر به مشهد سفر کردند,معاون استاندار خراسان رضوی گفت: برای تسهیل بازگشت مسافران تعداد هزار و ۲۰۰ دستگاه اتوبوس مسافربری علاوه بر ظرفیت ناوگان بین شهری به ظرفیت‌ها افزوده شده است.,"معاون هماهنگی و مدیریت امور زائرین استانداری خراسان رضوی گفت: بیش از ۵ میلیون و ۹۰۰ هزار زائر و مسافر از روز مبعث حضرت رسول اکرم(ص) تا پایان پنجم فروردین‌ماه امسال به مشهد وارد شده‌اند.
حجت الاسلام حجت گنابادی‌نژاد روز شنبه در گفت و گو خبرنگار ایرنا افزود: از ۱۰ اسفندماه پارسال همزمان با مبعث رسول اکرم (ص) حضور زائران و عاشقان زیارت امام رضا( ع) در مشهد مقدس را شاهد هستیم.
وی با بیان اینکه در روز گذشته شاهد حضور ۴۰۰ هزار زائر به مشهد بودیم، اظهار کرد: در عین حال از دیروز شاهد آغاز نخستین موج بازگشت زائران از مشهد هستیم که ۴۷۰ هزار نفر بدین طریق از راههای مختلف مانند اتوبوس، هواپیما ، قطار و خودروی شخصی به شهر و استان خود بازگشته‌اند.
معاون استاندار خراسان رضوی گفت: برای تسهیل بازگشت مسافران تعداد هزار و ۲۰۰ دستگاه اتوبوس مسافربری علاوه بر ظرفیت ناوگان بین شهری به ظرفیت‌ها افزوده شده است.
وی اظهار کرد: از شب گذشته ۲۰ درصد ظرفیت اسکان دائمی،اضطراری و موقت در مشهد خالی است و لذا آمادگی میزبانی از مسافران جدید را داریم.
حجت الاسلام گنابادی نژاد ادامه داد: از مسافران تقاضا داریم قبل از آغاز سفر نسبت به تعیین محل اقامت خود اقدام کنند و در غیر این صورت و ورود بدون هماهنگی محل اقامت به هر دلیل، با شماره ۱۳۷ تماس و نسبت به کسب راهنمایی در این زمینه اقدام کنند.
خراسان رضوی برای نوروز ۱۴۰۱ با بیش از ۴۷۰ هزار نفر شب ظرفیت، آماده میزبانی از مسافران نوروزی بوده است.                           ",https://www.asriran.com/003UXQ
832375,۱۴۰۱/۰۱/۰۶,بین الملل,رهبر طالبان: چون اقتصاد طالبان ضعیف است، مردم باید به این گروه زکات و مالیات بپردازند,در اطلاعیه سخنگوی طالبان و گزارش‌های منتشرشده در رسانه‌های طالبان، به اختلاف‌های داخلی و تغییرات در کابینه طالبان که گفته می‌شود اساسی‌ترین نکات موردبحث در نشست سران این گروه در قندهار بوده، هیچ اشاره‌ای نشده است.,"ملا هبت‌الله آخوندزاده، رهبر گروه طالبان، در نشست سه‌روزه سران این گروه که در قندهار برگزار شد، مدعی شد اگر توانایی داشت «برای تک‌تک مردم افغانستان حقوق ماهانه تعیین می‌کرد»، اما چون اقتصاد طالبان ضعیف است، مردم باید به این گروه زکات و مالیات بپردازند.
به گزارش ایسنا، خبرگزاری باختر، رسانه وابسته به طالبان، با انتشار گزارشی از نشست سه‌ روزه سران گروه طالبان در قندهار نوشت که این نشست به رهبری ملا هبت‌الله و با حضور ملا محمدحسن آخوند، نخست‌وزیر، ملا عبدالغنی برادر و مولوی سلام حنفی، معاونان نخست‌وزیر، و شماری دیگر از اعضای کابینه طالبان برگزار شده است. این نخستین نشست اعضای ارشد طالبان در قندهار با حضور رهبر این گروه است. هرچند گفته می‌شود ملا هبت‌الله چند سال قبل در نتیجه یک انفجار در شهر کویته پاکستان کشته شد، سخنگویان و رسانه‌های طالبان همواره به نام او، فرمان‌ها و نامه‌هایی خطاب به مردم و اعضای این گروه صادر می‌کنند.
از نشست قندهار که گفته می‌شود برای حل اختلاف‌های درونی و همچنین جست‌وجوی راه‌حل‌هایی برای کسب مشروعیت بین‌المللی برگزار شده، هیچ عکس، ویدیو یا صوتی از شرکت‌کنندگان و ملا هبت‌الله منتشر نشده است.
در اطلاعیه‌ای که سخنگوی طالبان در مورد نشست قندهار منتشر کرد، آمده است: «در این جلسه، هبت‌الله آخوندزاده به وزیران و مسئولان در مورد کارهای ادارات و شعبه‌های مختلف، استحکام و تقویت بیشتر امارت اسلامی و برقراری نظم و حل مشکلات، توصیه‌ها و هدایت لازم را صادر کرد.»
رهبر طالبان در این جلسه دستور داد که همه اعضای طالبان به نهادهای امنیتی تحت‌کنترل این گروه جذب شوند و از تسلیحاتی که از نیروهای خارجی و نیروهای دولت پیشین افغانستان به جا مانده و اکنون در اختیار این گروه است، محافظت شود.
ملا هبت‌الله در سخنان خود به تمامی مسئولان اداره‌های تحت‌کنترل طالبان توصیه کرد، از اسراف خودداری کنند. در خبرنامه سخنگوی طالبان، به نقل او آمده است: «مشکلات و مسائل ملت بیچاره‌ خود را درک می‌کنم اما هنوز امارت اسلامی از لحاظ اقتصاد ضعیف است. مردم باید با [پرداخت زکات و مالیات] با نظام خود همکاری کنند.»
در اطلاعیه سخنگوی طالبان و گزارش‌های منتشرشده در رسانه‌های طالبان، به اختلاف‌های داخلی و تغییرات در کابینه طالبان که گفته می‌شود اساسی‌ترین نکات موردبحث در نشست سران این گروه در قندهار بوده، هیچ اشاره‌ای نشده است.
صبح روز پنجشنبه، چهارم فروردین، هم‌زمان با پخش گزارش‌هایی از نشست سه‌روزه میان سران طالبان در قندهار، چند رسانه از جمله اسکای‌نیوز عربی گزارش دادند که ملا عبدالغنی برادر، به جای ملا حسن آخوند، نخست‌وزیر طالبان شده است؛ اما ساعتی بعد، ذبیح‌الله مجاهد در توییتی، هرگونه تغییر در کابینه طالبان را رد کرد.                           ",https://www.asriran.com/003UXP
832374,۱۴۰۱/۰۱/۰۶,ورزشی,حمایت از زهرا نعمتی در جشنواره انتخاب بهترین های 100 سال ورزش کشور,از دیگر افتخارات او می توان به اولین روشنگر اهداف توسعه پایدار سازمان ملل متحد در ایران اشاره کرد. از سوی دیگر او تنها زن کاندید بهترین مدال قرن می باشد.,"زهرا نعمتی نمادی از قدرت، استقامت و حرکت زنان ایرانی با وجود محدودیت ها توانست افتخارات بزرگی برای همه ایرانیان در زمینه ورزش جهانی بیافریند .
او ورزشکاری توانمند و توانمندی ورزشکار است که توانست عنوان نخستین زن در تاریخ ایران که 3 مدال طلا در المپیک و پارا المپیک را از آن خود نماید و همچنین به عنوان اولین بانوی آسیایی و سیزدهمین ورزشکار جهان است که توانسته هم زمان سهمیه بازی در مسابقات المپیک و پارا المپیک را دریافت کند.

از دیگر افتخارات این بانوی ایرانی عنوان اولین زن مسلمان معلول و پرچم دار پارا المپیک ایران است. از دیگر افتخارات او می توان به اولین روشنگر اهداف توسعه پایدار سازمان ملل متحد در ایران اشاره کرد. از سوی دیگر او تنها زن کاندید بهترین مدال قرن می باشد.
در حال حاضر نظرسنجی به عنوان بهترین های ورزش ایران در 100 سال اخیر در حال انجام است و جا دارد سپاس خود را با شرکت در جشنواره انتخاب بهترین های 100 سال ورزش کشور از این بانوی ورزشکار با کد انتخابی 309 در بخش مدال ماندگار به شماره 300003 پیامک کنید و یا به آدرس اینستاگرام zahra_nemati_ir@ مراجعه کنید.                           ",https://www.asriran.com/003UXO
832373,۱۴۰۱/۰۱/۰۶,اجتماعی ,معاون وزیر علوم: ۴۴ درصد فارغ التحصیلان دانشگاهی بیکار هستند,تاکنون آن طور که باید و شاید در بخش اشتغال دانش آموختگان موفق نبوده بلکه باید رویکردها تغییر کند و مهارت‌ورزی و مهارت آموزی در دستور کار قرار گیرد.,"معاون فناوری و نوآوری وزارت علوم تحقیقات و فناوری با تاکید بر اینکه یکی از مباحث مهم، ایجاد اشتغال برای دانشجویان است، گفت: متاسفانه ۴۴ درصد فارغ التحصیلان دانشگاهی بیکار هستند که باید با بروزرسانی سرفصل دروس دانشگاهی این مشکل را حل کرد.
علی خیرالدین در گفت و گو با ایرنا افزود: حدود ۴۴ درصد فارغ التحصیلان دانشگاهی بیکار هستند و از سوی دیگر ۴۴ درصد بیکاران نیز فارغ‌التحصیل دانشگاه هستند که نشان می‌دهد این سیستم آموزش، تاکنون آن طور که باید و شاید در بخش اشتغال دانش آموختگان موفق نبوده بلکه باید رویکردها تغییر کند و مهارت‌ورزی و مهارت آموزی در دستور کار قرار گیرد.
وی با اشاره به تشکیل جلسات متعدد در شورای گسترش ادامه داد: در این جلسات این موضوع به صورت جدی دنبال می شود و نیاز است تا متناسب با آن سرفصل‌های آموزشی به روز رسانی شود.
معاون وزیر علوم با بیان اینکه از سال گذشته و با تشکیل دولت سیزدهم و با نظر مثبت وزیرعلوم، تحقیقات و فناوری تغییری در حوزه ستادی این وزارتخانه رخ داده است، خاطر نشان کرد: معاونت فناوری و نوآوری تشکیل شد تا این وزارتخانه بتواند به صورت جدی فعالیت خود را در حوزه تولید، پیگیری کند.
وی با اشاره به پیام نوروزی رهبر معظم انقلاب و نامگذاری امسال با عنوان ""تولید، دانش بنیان و اشتغال آفرین"" گفت: ما نیز براساس شعار و فرمان امسال که باید اجرایی شود، برنامه های متنوعی در دستور کار داریم؛ زیرا تولید باید مبتنی بر نیاز و دانش باشد تا بهره وری افزایش پیدا کرده تا شرکت‌های دانش بنیان بتوانند در موضوع اشتغال تاثیرگذار باشند.
خیرالدین افزود: بنابراین ابتدا باید نیازهای کشور احصا شود و به همین دلیل در وزارت علوم و در مجموعه معاونت فناوری و نوآوری، سامانه ""نظام ایده‌ها و نیازها"" که به"" نان ""مشهور است، ایجاد شد. در این نظام به دنبال این هستیم که تمام نیازهای کشور بر اساس حوزه موضوعی و جغرافیایی، طبقه‌بندی شود تا درنهایت بتوانیم نقشه جامع نیاز کشور را ترسیم کنیم.
وی با استقبال از طرح ایده های جدید و نوین گفت: این سامانه پیش نیاز موضوع شرکت‌های دانش بنیان و واحدهای فناور خواهد بود؛ زیرا در این شرکت ها ایده شکل گرفته به نمونه آزمایشگاهی تبدیل شده و سپس منتج به محصول می‌شود.
معاون وزیر علوم اضافه کرد: همچنین طرح دست یار فناوری از حدود ۳ ماه پیش راه‌اندازی شد تا دانشجویان علاقه مند به حوزه فناوری بتوانند وارد این حوزه شوند و پارک‌های علم و فناوری میزبان این طرح هستند.
وی بیان کرد: دانشجویان به مدت ۶ ماه در شرکت‌های دانش بنیان و واحدهای فناور فعالیت خواهند کرد و در عین حال دستمزد نیز دریافت می‌کنند تا درنهایت با حوزه فناوری آشنا شوند.
خیرالدین به موضوع بورسیه دانشجویان توسط شرکت های بزرگ اشاره کرد و گفت: این رویکرد موجب می‌شود تا دانشجویان بدانند قرار است برای چه کاری تربیت شوند و دانشگاه ها نیز وظیفه خود را در موضوع آموزش به خوبی ایفا کنند.
وی به فعالیت‌های پارک علم و فناوری خراسان رضوی اشاره کرد و افزود: این پارک جزو قدیمی‌ترین و قوی‌ترین پارک‌های کشور است که در سال گذشته توانست در میان پارک‌های علم و فناوری کشور برتر شود.
معاون وزیر علوم با بیان اینکه ۴۹ پارک علم و فناوری در کشور فعال است، تصریح کرد: ۳۵۰ شرک فنآوری و ۱۳۰ شرکت دانش بنیان در پارک علم و فناوری خراسان رضوی مستقر است که با پیگیری انجام شده حدود ۶ هزار شغل پایدار در بستر دانش بنیان شکل گرفته که جای تقدیر دارد.                           ",https://www.asriran.com/003UXN
832372,۱۴۰۱/۰۱/۰۶,بین الملل,لندن: گروه واگنر مامور ترور زلنسکی است,"لیز تراس، وزیر امور خارجه انگلیس اعلام کرد، گروه واگنر، یکی از ده‌ها فرد و سازمانی است که در ارتباط با روسیه جدیدا تحریم شدند، ""سازمانی متشکل از مزدوران روسی که بر اساس گزارشها ماموریت ترور زلنسکی، رئیس جمهور اوکراین را دارد"".","وزارت امور خارجه انگلیس ادعا کرد، به اعتقاد این وزارتخانه روسیه از یک سازمان به خدمت گیرنده نیروهای مزدور مشهور به گروه واگنر که مرتبط با کرملین است برای تعقیب و ترور ولودیمیر زلنسکی، رئیس جمهور اوکراین استفاده می‌کند.
به گزارش ایسنا، به نقل از هافینگتون پست، از ابتدای جنگ اوکراین زلنسکی گفته که ""هدف شماره یک"" روسیه است و مقامات آمریکایی بارها از بابت امنیت او اظهار نگرانی کرده‌اند. اما این رهبر اوکراین از فرار کردن از کشورش خودداری کرده و به جایش تصمیم به ماندن در کی یف، پایتخت کشورش در ضمن تداوم مقاومت در برابر تصرف شدن از سوی روسیه گرفته است.
در همین حال به نوشته هافینگتون پست، دمیتری اوتکین، بنیانگذار و رهبر گروه واگنر بر اساس گمانه زنی‌ها از طرفداران نازی ها است و در صورت درست بودن این ادعا، با توجه مطرح شدن توجیه ""نازی زدایی"" توسط پوتین برای حمله به اوکراین، عامل طنز است.
لیز تراس، وزیر امور خارجه انگلیس اعلام کرد، گروه واگنر، یکی از ده‌ها فرد و سازمانی است که در ارتباط با روسیه جدیدا تحریم شدند، ""سازمانی متشکل از مزدوران روسی که بر اساس گزارشها ماموریت ترور زلنسکی، رئیس جمهور اوکراین را دارد"".
در عین حال چند بانک و موسسه مالی شامل آلفا بانک و پنج موسسه مالی دیگر به همراه طیفی از افراد از جمله دختر خوانده سرگئی لاوروف، وزیر خارجه روسیه که بر اساس گزارشها ساکن یک خانه مجلل گرانقیمت در لندن است هدف تحریم قرار گرفته اند.
اتحادیه اروپا تحریمهایی را علیه گروه واگنر و چند سازمان دیگری که متهم به تامین مالی آن بودند در ماه دسامبر با استناد به وقوع سوءاستفاده‌های حقوق بشری جدی از سوی اعضایش اعمال کرد.
روسیه می گوید از این گروه نیروهای مزدور که صرفاً از آن به عنوان یک شرکت خصوصی یاد می‌کند، استفاده‌ای نمی‌کند.
به گزارش نیویورک تایمز، مقامات امنیتی اروپایی در ماه فوریه اعلام کردند که صدها شبه نظامی گروه واگنر به شرق اوکراین سرازیر شده‌اند تا زمینه جنگ را فراهم کنند.
وزارت دفاع اوکراین روز یکشنبه گذشته اعلام کرد که گروه جدیدی از مزدوران واگنر با ماموریت هدف قرار دادن رئیس جمهور و سایر مقامات عالی رتبه اوکراین وارد این کشور شده‌اند.
اعضای این گروه تجربه جنگیدن در کشورهایی از جمله سوریه و لیبی را دارند و آنها را با جنایات جنگی در این کشورها مرتبط دانسته‌اند.                           ",https://www.asriran.com/003UXM
832371,۱۴۰۱/۰۱/۰۶,اجتماعی ,پلیس: ۱۶ درصد تصادفات نوروزی با عابران پیاده بوده است,تصادفات در استان‌های جنوبی به علت طولانی بودن مسیر، نداشتن توان کافی راننگان و خستگی مفرط رخ می‌دهد. یکی از دلایل بروز این سوانح عدم توانایی در کنترل وسیله نقلیه است.,"رییس پلیس راهنمایی و رانندگی با اشاره به آمار تلفات و وضعیت جاده‌های کشور تا امروز در طرح نوروزی ۱۴۰۱ گفت: تا کنون ۴۳۱ نفر جان خود را از دست داده و بیش از ۸۰۰۰ نفر مصدوم شده اند.
به گزارش ایسنا؛ سید کمال هادیانفر با اشاره به وضعیت ترددها اظهار کرد: ترددها در طرح نوروزی سال جدید افزایش ۴۸ درصدی داشته و بیشترین تردد نیز مربوط به دیروز و پریروز بوده است. بیش از ۲.۵ میلیون تردد توسط ما ثبت شده و در این ترددها میزان تصادفات نگران کننده است.
وی افزود: تصادفات در استان‌های جنوبی به علت طولانی بودن مسیر، نداشتن توان کافی راننگان و خستگی مفرط رخ می‌دهد. یکی از دلایل بروز این سوانح عدم توانایی در کنترل وسیله نقلیه است.
وی ادامه داد: ۳۰ درصد تصادفات ما به علت واژگونی بوده است و توصیه ما به رانندگان بستن کمربند ایمنی، رعایت قوانین و استفاده از خودرو ایمن است. همچنین ۶۰ درصد تصادفات در ۳۰ کیلومتری شهرها اتفاق می‌افتد که کنترل این موضوع دقت و توجه بیشتر رانندگان را می‌طلبد.
هادیانفر با اشاره به تلفات نوروز ۱۴۰۱ گفت: در طرح نوروزی سال جدید تا کنون ۴۳۱ نفر جان خود را از دست داده اند و بیش از ۸۰۰۰ نفر نیز مصدوم شده اند.
وی افزود: محور چالوس صبح امروز در مسیر مرزن آباد به سمت کرج باز شد و تردد در گیلان و مازندران نیز به صورت طبیعی در حال انجام است. بجز جاده چالوس، دیگر محورها به صورت رفت و برگشت در دسترس هستند و مشکلی ندارند.
۱۶ درصد تصادفات نوروزی با عابران پیاده بوده است
رییس پلیس راهنمایی و رانندگی در پایان خاطرنشان کرد: موضوع دیگری که در روزهای گذشته دیده شده برخورد با عابران پیاده در سطح شهرهای مهمان پذیر مانند اصفهان، تبریز و شیراز است. ۱۶ درصد تصادفات با با عابران پیاده بوده و خواسته ما این است که رانندگان بیشتر مراقب این موضوع باشند.
هادیانفر همچنین با بیان اینکه ۱۸ هزار خودرو به علت تخلف به صورت ساعتی توقیف شده‌اند خاطر نشان کرد: قاطعانه با تخلفات حادثه‌ساز مانند سبقت و سرعت غیرمجاز برخورد می‌کنیم. رانندگان سابقه دارها و دارای نمره منفی به طور ویژه کنترل می‌شوند. اگر رعایت نشود کشته‌ها بیشتر خواهد شد و امیدواریم که با اطلاع‌رسانی بیشتر و بهتر این عدد بزرگتر نشود.                           ",https://www.asriran.com/003UXL
832370,۱۴۰۱/۰۱/۰۶,بین الملل,روسیه: برای مذاکره برابر با آمریکا آماده‌ایم,سخنگوی وزارت امور خارجه روسیه، گفت: مسکو آماده است تا در مورد موضوع ماموریت‌های دیپلماتیک با واشنگتن به صورت برابر مذاکره کند، اما ایالات متحده هر کاری را انجام می‌دهد تا کار هیات‌های روسیه را پیچیده‌تر کند.,"سخنگوی وزارت امور خارجه روسیه، گفت: مسکو آماده است تا در مورد موضوع ماموریت های دیپلماتیک با واشنگتن به صورت برابر مذاکره کند.
به گزارش اسپوتنیک، ماریا زاخارووا، سخنگوی وزارت امور خارجه روسیه، گفت: مسکو آماده است تا در مورد موضوع ماموریت‌های دیپلماتیک با واشنگتن به صورت برابر مذاکره کند، اما ایالات متحده هر کاری را انجام می‌دهد تا کار هیات‌های روسیه را پیچیده‌تر کند.
زاخارووا گفت: «ما از گفت‌وگو اجتناب نمی‌کنیم و آماده مذاکره هستیم، اما به‌شدت «در شرایط برابر»، مشروط به رفتار متقابل، که نشانه‌های آن در واشنگتن حتی زیر ذره‌بین قابل مشاهده نیست.»
زاخاترووا خاطرنشان کرد که ایالات متحده تمام تلاش خود را برای پیچیده تر کردن عملکرد نمایندگی های دیپلماتیک روسیه در خارج از کشور انجام می دهد و از واشنگتن خواست تا درباره عواقب چنین اقداماتی فکر کند.                           ",https://www.asriran.com/003UXK
832369,۱۴۰۱/۰۱/۰۶,اجتماعی ,حذف سایت امتداد با دستور کارگروه,ریحانه طباطبایی سردبیر امتداد این خبر را اعلام کرده است. او گفته دلیل این دستور به امتداد اعلام نشده است.,"کارگروه تعیین مصادیق محتوای مجرمانه دستور داد کانال و سایت امتداد متوقف شوند.
ریحانه طباطبایی سردبیر امتداد این خبر را اعلام کرده است. او گفته دلیل این دستور به امتداد اعلام نشده است.
وی توضیح داد: در ایام تعطیل پیامی به ما رسید که سایت امتداد با دستور کارگروه تعیین مصادیق محتوای مجرمانه از صفحه روزگار محو شده و علت هم به ما توضیح داده نشد. بعضا دوستان آگاه گفته‌اند که دلیل، ثبت نشدن سایت در سامانه ارشاد بوده در حالیکه ما کانال امتداد را ثبت کرده و گمان می‌بردیم همان یک بار کافی است و بر فرض صحت این مساله و عدم ثبت سایت، آیا نباید چند روز و چند هفته جلوتر به ما اخطار و دستور داده می‌شد که اگر ثبت نکنید سایت را تعطیل میکنیم؟ و آیا درست در ایام تعطیل و روز جمعه باید به ما خبر برسد که سایتمان را حذف کرده‌اند؟
او ادامه داد: به عنوان سردبیر امتداد متوجه چنین روش مدیریتی نمی‌شوم که چرا زودتر به ما خبر ندادند تا اقدامات لازم را انجام داده و مانع از بسته شدن سایت شویم. و از آن عجیب تر متن دستور به توقیف سایت است. ... دستور به توقیف سایت به سرعت داده شده و گویا سایتی با محتوای تروریستی در حال توقیف است که چنین متنی برای آن نوشته شده در حالیکه می توانستند صبر کنند تا پایان ایام تعطیلات و بعد با اخطار کتبی و روش‌های قانونی برخوردی لازم است را صورت دهند.
وی گفته است: به دنبال این دستور سایت امتداد به هرحال ما در خواست ثبت سایت را در وبسایت ارشاد داده و کارمان را هم تعطیل نمی‌کنیم ... تا ببینیم چطور می توان سایت را دوباره زنده کرد و قطعا اعتراض خود را نسبت به این روش وزارت ارشاد اعلام کرده و پیگیر حق خود از طرق قانونی هستیم.                           ",https://www.asriran.com/003UXJ
832368,۱۴۰۱/۰۱/۰۶,اجتماعی ,پلیس فتا البرز: کاربران فریب تورهای اغوا کننده نوروزی را نخورند,رییس پلیس فتا البرز از شهروندان خواست که در صورت مواجهه با موارد مشکوک و یا نیاز به اخذ مشاوره و راهنمایی تخصصی می توانند از طریق سایت رسمی پلیس فتا و یا شماره تلفن ۰۹۶۳۸۰ اقدام کنند,"رییس پلیس فتا البرز در خصوص آگهی های فریبنده و اغوا کننده "" تورهای نوروزی "" به کاربران هشدار دارد.
سرهنگ « رسول جلیلیان» در گفت و گو با ایرنا اظهار داشت: کلاهبرداران با سوء استفاده از فرصت سفر در ایام عید نوروز، اقدام به فریب مسافران و گردشگران می کنند و کاربران باید با دقت بیشتری نسبت به خرید بلیط های خود اقدام کنند.
وی اضافه کرد: یکی از شگردهای کلاهبرداران انتشار آگهی جعلی رزرو (ذخیره، اجاره) اماکن اقامتی یا هتل، تهیه بلیط، تورهای نوروزی، ارسال پیامک های جعلی حاوی لینک مخرب، ارسال اپلیکیشن های جعلی در شبکه اجتماعی است تا اقدام به سرقت اطلاعات کاربران کنند.
وی بیان داشت: افراد سودجو با استفاده از ترفند آگهی های بی اساس و تبلیغات جذاب تلاش می‌کنند کاربران خود را افزایش داده تا بتوانند به اهداف مجرمانه خود دست یابند.
رییس پلیس فتای البرز خاطرنشان کرد: تبلیغات جذاب یکی از ترفندهایی است که مجرمان سایبری با نصب نرم افزارها و با اقناع کاربران را فریب می‌دهند.
وی افزود: یکی از جرایم سایبری سرقت اطلاعات شخصی افراد از طریق اکانت‌ و صفحات مجازی است که کلاهبرداران از این طریق با ورود به حریم خصوصی افراد آنها را برای منافع خود تهدید می کنند.
جلیلیان اضافه کرد: در چنین شرایطی کلاهبردار با تبلیغات ارزان قیمت و اغوا کننده کاربران را فریب داده و برای پرداخت مبلغ ، آنها را به صفحات جعلی درگاه‌های اینترنتی (فیشینگ) هدایت می‌کند و پس از وارد کردن اطلاعات بانکی در صفحه جعلی درگاه بانکی که توسط کلاهبردار طراحی شده است ، اطلاعات حساب بانکی به سرقت می‌رود.
رییس پلیس فتای البرز با تاکید بر این که کاربران قبل از ورود به درگاه اینترنتی، آدرس دقیق اینترنتی را کنترل کنند، تاکید کرد: کاربران هنگام ورود به صفحات پرداخت الکترونیکی قبل از خرید یک بار اطلاعات بانکی خود را به اشتباه وارد کنند تا درگاه اصلی بانک مشخص شود و سپس اقدام به خرید کنند.
وی گفت: با توجه به افزایش تقاضای سفر کاربران حتما از شرکت ها و سایت های مورد تایید خرید کنند تا مورد سواستفاده کلاهبرداران قرار نگیرند.
وی از کاربران خواست اطلاعات شخصی و بانکی خود را در اختیار افراد غیر قرار ندهند.
رییس پلیس فتا البرز از شهروندان خواست که در صورت مواجهه با موارد مشکوک و یا نیاز به اخذ مشاوره و راهنمایی تخصصی می توانند از طریق سایت رسمی پلیس فتا و یا شماره تلفن ۰۹۶۳۸۰ اقدام کنند                           ",https://www.asriran.com/003UXI
832367,۱۴۰۱/۰۱/۰۶,اجتماعی ,قیمت سکه به ۱۲ میلیون و ۴۰۰ هزار تومان رسید,در ساعت ۱۳ و ۵۰ دقیقه امروز ارزش هر قطعه سکه تمام بهار آزادی طرح جدید به ۱۲ میلیون و ۴۰۰ هزار تومان رسید. سکه تمام بهار آزادی طرح قدیم نیز با قیمت ۱۲ میلیون و ۲۰۰ هزار تومان معامله شد.,"قیمت سکه امروز (شنبه، ۶ فروردین ماه ۱۴۰۱) در بازار تهران به ۱۲ میلیون و ۴۰۰ هزار تومان رسید.
به گزارش ایرنا، در ساعت ۱۳ و ۵۰ دقیقه امروز ارزش هر قطعه سکه تمام بهار آزادی طرح جدید به ۱۲ میلیون و ۴۰۰ هزار تومان رسید. سکه تمام بهار آزادی طرح قدیم نیز با قیمت ۱۲ میلیون و ۲۰۰ هزار تومان معامله شد.
همچنین امروز نیم‌سکه بهار آزادی هفت میلیون و ۲۰۰ هزار تومان، ربع سکه چهار میلیون و ۵۰ هزار تومان و سکه یک گرمی ۲ میلیون و ۴۵۰ هزار تومان قیمت خورد.
علاوه بر این، در بازار طلا نیز نرخ هر گرم طلای ۱۸ عیار به یک میلیون و ۲۳۷ هزار و ۳۵۵ تومان رسید و قیمت هر مثقال طلا نیز پنج‌ میلیون و ۳۶۰ هزار تومان شد.
اُنس جهانی طلا نیز با قیمت یک‌هزار و ۹۵۸ دلار و ۶۷ سنت معامله شد.                           ",https://www.asriran.com/003UXH
832366,۱۴۰۱/۰۱/۰۶,اجتماعی ,دستگیری کلاهبردار ۵ میلیون دلاری,با پیگیری‌های مداوم مأموران پلیس بین‌الملل فرماندهی انتظامی نسخه‌ای از اعلان قرمز صادره علیه نامبرده به کشورهای عضو سازمان اینترپل ارسال شد تا ضمن ثبت اطلاعات متهم در بانک اطلاعات افراد تحت تعقیب، زمینه ردیابی و شناسایی نامبرده فراهم شود.,"رئیس پلیس بین‌الملل فرماندهی کل انتظامی کشور از دستگیری و استرداد متهم کلاهبرداری پنج میلیون دلاری خبر داد.
به گزارش پایگاه اطلاع رسانی پلیس، سردار هادی شیرزاد در تشریح جزئیات این خبر گفت: در پی اعلام مراجع قضائی، مبنی بر اینکه فردی به اتهام کلاهبرداری، به مبلغ پنج میلیون دلار به خارج از کشور متواری شده است، بی درنگ موضوع در دستور کار مأموران پلیس بین‌الملل فرماندهی کل انتظامی جمهوری اسلامی ایران قرار گرفت.
رئیس پلیس بین‌الملل ادامه داد: این متهم با سو استفاده از مشارکت در فعالیت اقتصادی، به مبلغ پنج میلیون دلار کلاهبرداری و از کشور خارج شده بود.
وی خاطرنشان کرد: با پیگیری‌های مداوم مأموران پلیس بین‌الملل فرماندهی انتظامی نسخه‌ای از اعلان قرمز صادره علیه نامبرده به کشورهای عضو سازمان اینترپل ارسال شد تا ضمن ثبت اطلاعات متهم در بانک اطلاعات افراد تحت تعقیب، زمینه ردیابی و شناسایی نامبرده فراهم شود.
سردار شیرزاد ضمن اشاره به تلاش مأموران اینترپل ایران در ردیابی این متهم، گفت: مأموران پلیس مهاجرت و گذرنامه فرودگاه حضرت امام خمینی (ره)، با درایت و هوشمندی متهم را بازداشت و پرونده در حال حاضر مورد رسیدگی و سیر مراحل قانونی است.                           ",https://www.asriran.com/003UXG
832365,۱۴۰۱/۰۱/۰۶,اجتماعی ,پلیس راهور: تهرانی‌ها برای سفر به شمال از مسیر فیروزکوه استفاده کنند,رییس مرکز اطلاعات و کنترل ترافیک پلیس راهنمایی و رانندگی درباره وضعیت جوی جاده ها نیز اظهار داشت: بارش برف و باران در برخی از محورهای استان های آذربایجان غربی، آذربایجان شرقی، اردبیل، زنجان و کردستان گزارش شده است.,"رییس مرکز اطلاعات و کنترل ترافیک پلیس راهور ناجا اعلام کرد: همچنان محدودیت تردد از آزاد راه تهران_ شمال و مسیر کرج_ چالوس وجود دارد و تهرانی ها برای سفر به شمال کشور باید از مسیر فیروزکوه استفاده کنند.
به گزارش ایرنا، سرهنگ احمد شیرانی با اشاره به حجم بالای بازگشت مسافران از شهرهای شمالی کشور عصر شنبه به خبرنگاران گفت: برابر تصمیمات اتخاذ شده بنا شد تا محدودیت تردد در مسیر جنوب به شمال جاده چالوس اعمال شود بنابراین تردد کلیه وسایل نقلیه در مسیر جنوب به شمال محور کرج-چالوس و همچنین آزادراه تهران-شمال به سمت مازندران ممنوع است.
وی اظهار داشت: بنابراین تا اطلاع ثانوی تردد به سمت شمال از این دو محور انجام نخواهد شد و رانندگان می‌توانند از مسیرهای جایگزین همچون مسیر فیروزکوه برای رسیدن به مقصد خود اقدام کنند.
سرهنگ شیرانی همچنین درباره وضعیت ترافیکی جاده های کشور نیز گفت: ترافیک نیمه سنگین در مسیر جنوب به شمال محور هراز در حد فاصل زیار تا آب اسک و محدوده گزنک و مسیر شمال به جنوب این محور در محدوده های تونل شماره یک، رینه و آب اسک گزارش شده همچنین وضعیتی مشابه در آزادراه قزوین – رشت محدوده شهر رودبار گزارش شده که البته در دیگر محورها نیز تردد به طور پرحجم اما روان گزارش شده است.
رییس مرکز اطلاعات و کنترل ترافیک پلیس راهنمایی و رانندگی درباره وضعیت جوی جاده ها نیز اظهار داشت: بارش برف و باران در برخی از محورهای استان های آذربایجان غربی، آذربایجان شرقی، اردبیل، زنجان و کردستان گزارش شده است.                           ",https://www.asriran.com/003UXF
832364,۱۴۰۱/۰۱/۰۶,سیاسی,مخبر: نامگذاری امسال تنها در حد شعار و اقدامات تبلیغاتی نخواهد بود,معاون اول رییس جمهور با اشاره به نامگذاری سال ۱۴۰۱ با عنوان «تولید؛ دانش بنیان، اشتغال آفرین» از سوی مقام معظم رهبری تاکید کرد: انتخاب شعار سال توسط رهبر معظم انقلاب راه نجات اقتصاد کشور است و جهت گیری اقتصادی یک سال آینده کشور را مشخص می کند.,"معاون اول رییس جمهور تاکید کرد: نامگذاری امسال از سوی مقام معظم رهبری تنها در حد شعار و اقدامات تبلیغاتی نخواهد بود بلکه تمام امکانات، ظرفیت‌ها و تلاش اعضای دولت سیزدهم برای تحقق این شعار به کار گرفته می‌شود.
به گزارش ایرنا، محمد مخبر صبح روز شنبه در نخستین جلسه برنامه ریزی تحقق شعار سال در خصوص تولید دانش بنیان، تسلط و اشراف علمی وزرای کابینه دولت سیزدهم بر مسائل مهم به ویژه بخش اقتصادی را از امتیازات مهم برای تحقق عملی شعار امسال برشمرد و گفت: این مزیت مهم به دولت کمک می کند تا پس از تشخیص مسائل، راهکارهای اساسی، ‌ عملیاتی و واقع بینانه برای تولید دانش بنیان و اشتغال زایی در کشور ارائه شود.
معاون اول رییس جمهور با اشاره به نامگذاری سال ۱۴۰۱ با عنوان «تولید؛ دانش بنیان، اشتغال آفرین» از سوی مقام معظم رهبری تاکید کرد: انتخاب شعار سال توسط رهبر معظم انقلاب راه نجات اقتصاد کشور است و جهت گیری اقتصادی یک سال آینده کشور را مشخص می کند.
نامگذاری امسال تنها در حد شعار و اقدامات تبلیغاتی نخواهد بود
معاون اول رییس جمهور تصریح کرد: نامگذاری امسال از سوی مقام معظم رهبری تنها در حد شعار و اقدامات تبلیغاتی نخواهد بود بلکه تمام امکانات، ظرفیت ها و تلاش اعضای دولت سیزدهم برای تحقق این شعار به کار گرفته می شود.
وی با اشاره به تاکیدات مقام معظم رهبری بر توسعه دو برابری شرکت های دانش بنیان و اشتغالزایی در این زمینه افزود: تنها راه رسیدن به این هدف گذاری این است که تمام وزرای دولت و همچنین ارکان مختلف دستگاه های دولتی به میدان بیایند تا منویات رهبر معظم انقلاب که در بحث نامگذاری سال یک هدف کمی را بیان کرده اند در سال جاری اجرایی شود.
مخبر همچنین در تشریح خصوصیات و ملزومات اقتصاد و تولید دانش بنیان با اشاره به اهمیت جلوگیری از واردات تاکید کرد: در تولید دانش بنیان باید کشور را از واردات محصولات و فناوری های راهبردی بی نیاز کنیم و پس از بررسی های دقیق نیاز اساسی کشور در زمینه واردات شناسایی و بر تولید دانش بنیان آن محصول و یا فناوری تمرکز شود تا کشور دچار چالش هایی همانند آنچه در گذشته رخ داد، نشود.
معاون اول رییس جمهور ادامه داد: اولویت اول در تولید دانش بنیان و جلوگیری از واردات باید تمرکز بر روی فناوری مورد نیاز کشور باشد.
باید تولیدات دانش بنیان کشور به سمت بازاریابی و بازار سازی در منطقه و سطح بین المللی باشد
وی تولید و صادرات اقتدار محور با تکیه بر ظرفیت بالای نیروی انسانی و استعداد جوانان تحصیل کرده ایرانی را از دیگر خصوصیات و ملزومات یک تولید دانش بنیان دانست و ادامه داد: باید تولیدات دانش بنیان کشور به سمت بازاریابی و بازار سازی در منطقه و سطح بین المللی باشد تا درآمدزایی از تولید دانش بنیان بر محور افزایش صادرات قرار گیرد و در صادرات نیز به این سمت حرکت کنیم که کشورهای هدف صادراتی نیازمند فناوری به روز و محصول با کیفیت و رقابتی ایرانی باشند.
مخبر از وزیر علوم، تحقیقات و فناوری خواست تا در پایان نامه های مقاطع تحصیلی تکمیلی و بویژه مقطع دکتری نیازها و جهت گیری های تولیدی و اقتصادی کشور برای دانشجویان و اساتید دانشگاهی مشخص شود و براساس اولویت های مورد نیاز کشور تحقیقات و پایان نامه های دانشجویی تهیه شود.
دولت مشکلی برای راه اندازی صندوق ها در وزارتخانه های مختلف برای تولید دانش بنیان ندارد
وی توجه به صندوق های نوآوری و شکوفایی و تخصیص اعتبارات لازم برای کمک به شرکت های دانش بنیان را یکی دیگر از ملزومات اساسی تولید دانش بنیان و تحقق شعار سال عنوان و تاکید کرد: دولت هیچگونه مشکلی برای راه اندازی صندوق ها در وزارتخانه های مختلف برای تولید دانش بنیان ندارد و باید ظرف هفته های آتی و شناسایی نیازمندی های هر وزارتخانه با کمک سازمان برنامه و بودجه اعتبارات لازم به دستگاه ها تخصیص یابد.
مخبر با تاکید بر اینکه تقید و توجه به اجرایی شدن دستورات و منویات مقام معظم رهبری از ویژگیهای بارز دولت سیزدهم است، تصریح کرد: روند نامگذاری هر سال توسط رهبر معظم انقلاب با یک فرایند کارشناسی و مبتنی بر نیازهای کشور است و اگر این هدفگذاری اقتصادی کشور که در ابتدای هر سال توسط مقام معظم رهبری مشخص می شود، اجرایی و عملیاتی می شد، هیچگاه کشور دچار مشکلات اساسی از جمله نرخ بالای تورم و کاهش ارزش پول ملی نمی شد.
معاون اول رییس جمهور تحقق عملی شعار سال قبل را یکی از اهداف مهم دولت سیزدهم پس از آغاز به کار دانست و گفت: در این زمینه توانستیم با افزایش فروش نفت و درآمدهای ارزی حاصل از آن، افزایش کالاهای اساسی کشور، آزادسازی پول های مسدود شده در سایر کشورها و همچنین واکسیناسیون گسترده در راستای عملی سازی شعار سال گذشته حرکت کنیم.
وزارتخانه های در حوزه حمایت از شرکت های دانش بنیان و اشتغالزایی را تهیه و ابلاغ کنند
وی همچنین از وزارتخانه های مختلف خواست تا با همکاری و هماهنگی معاونت علمی و فناوری ریاست جمهوری ظرف دو هفته برنامه های تولید دانش بنیان وزارتخانه های متبوع در حوزه حمایت از شرکت های دانش بنیان و اشتغالزایی را تهیه و ابلاغ کنند.
همچنین در این جلسه که وزرای ارتباطات و فناوری اطلاعات، علوم، تحقیقات وفناوری، نفت، صمت، نیرو، کشاورزی و تعاون، کار و رفاه اجتماعی و همچنین رییس کل بانک مرکزی، رییس سازمان برنامه و بودجه و معاون علمی و فناوری ریاست جمهوری حضور داشتند، دکتر ستاری با اشاره به ابلاغ قانون جهش تولید و تشکیل شورای فناوری و تولید دانش بنیان در هفته های آتی با حضور وزرای مربوطه و همچنین چهار نفر از نمایندگان مجلس گفت: با تشکیل این شورا و پیگیری های لازم، وزارتخانه های مختلف باید هر چه سریعتر آیین نامه های ضروری در زمینه تولید دانش بنیان را به هیات دولت تقدیم کنند تا یک داشبورد مدیریتی برای هر وزارتخانه و بصورت برخط در اختیار قرار گیرد.
همچنین وزرای مختلف بصورت جداگانه ضمن تشریح اقدامات وفعالیت های وزارتخانه های خود در خصوص تبیین و برنامه ریزی جامع و عملیاتی برای تحقق شعار سال و همچنین تولید دانش بنیان و اشتغال زایی در این زمینه، نظرات و پیشنهادات خود را در زمینه های توجه به فرهنگ سازی و بهره گیری از پتانسیل مردم، بهره گیری از استانداران و صندوق های پژوهش و فناوری در استان ها، اختصاص اعتبارات لازم، تولید محصول دانش بنیان و با قابلیت صادرات، تولید محصول فناورانه برای قطع واردات به کشور، بازارسازی برای تولیدات شرکت های دانش بنیان، تولید محصولات با کیفیت بالا و رقابتی درسطح جهانی، توجه بیش از پیش بخش صنعت کشاورزی و معدن برای حضور گسترده شرکت های دانش بنیان در این بخش ها، جلوگیری از خروج نیروی تحصیل کرده انسانی و توجه به بخش های تحقیق و توسعه در شرکت های خصوصی مطرح کردند.                           ",https://www.asriran.com/003UXE
832363,۱۴۰۱/۰۱/۰۶,اقتصادی,نوسان دلار در کانال ۲۵ هزار تومان,قیمت خرید هر دلار امروز ۲۵ هزار و ۱۷۳ تومان و نرخ خرید هر یورو نیز ۲۸ هزار و ۳۲۷ تومان اعلام شد.,"نرخ دلار در صرافی‌های بانکی امروز (شنبه، ۶ فروردین ۱۴۰۱) ۲۵ هزار و ۴۲۶ تومان معامله شد.
به گزارش ایرنا، قیمت فروش یورو در ساعت ۱۴ و ۳۱ دقیقه امروز ۲۸ هزار و ۶۱۲ تومان بود.
قیمت خرید هر دلار امروز ۲۵ هزار و ۱۷۳ تومان و نرخ خرید هر یورو نیز ۲۸ هزار و ۳۲۷ تومان اعلام شد.
علاوه بر این، بهای خرید دلار در بازار متشکل ارزی ۲۴ هزار و ۶۴۲ تومان و نرخ فروش آن ۲۴ هزار و ۸۶۶ تومان بود.
این در حالی است که نرخ خرید یورو در این بازار ۲۷ هزار و ۹۳ تومان و نرخ فروش آن نیز ۲۷ هزار و ۳۳۹ تومان اعلام شد.
همچنین، در سامانه نیما در معاملات امروز، حواله یورو به قیمت ۲۶ هزار و ۳۰۶ تومان فروخته و حواله دلار به بهای ۲۳ هزار و ۹۲۶ تومان معامله شد.                           ",https://www.asriran.com/003UXD
832362,۱۴۰۱/۰۱/۰۶,اجتماعی ,اتحادیه مرغداران گوشتی: گوشت مرغ ماه مبارک رمضان تامین است/ افزایش ۱۵ تا ۲۰ درصدی هزینه های تولید مرغ زنده,علت بالا بودن قیمت گوشت مرغ در بازار به دلیل کمبود گوشت مرغ در برخی استان‌ها و تراکم بالا در استان‌های تولیدکننده و معین است.,"مدیرعامل اتحادیه سراسری مرغداران گوشتی کشور گفت: با توجه به افزایش تولید، گوشت مرغ مورد نیاز ماه مبارک رمضان تامین است و کمبودی در این زمینه نداریم.
«حبیب اسدالله نژاد» در گفت و گو با ایرنا درباره وضعیت تولید گوشت مرغ در ماه مبارک رمضان افزود: امسال برای شب عید و ایام نوروز میزان جوجه ریزی در سطح کشور بین ۱۳۵ تا ۱۴۰ میلیون قطعه بوده است و برای ماه مبارک رمضان جوجه ریزی لازم انجام شده تاجایی که وزارت جهاد کشاورزی متعهد شده است که نهاده‌های مورد نیاز را تامین کند.
مدیرعامل اتحادیه سراسری مرغداران گوشتی کشور تصریح کرد: بنابراین برای ماه مبارک رمضان مشکلی در تامین نداریم و ذخایر خوبی وجود دارد.
وی با بیان اینکه مرغ با نرخ مصوب دولتی به کشتارگاه عرضه می‌شود اظهارداشت: علت بالا بودن قیمت گوشت مرغ در بازار به دلیل کمبود گوشت مرغ در برخی استان‌ها و تراکم بالا در استان‌های تولیدکننده و معین است.
اسدالله نژاد گفت: ما اعلام آمادگی کردیم که در صورت موافقت دولت مرغ زنده از استان های معین به استان های دیگر از سوی اتحادیه های استان های مقصد و مبدا صورت گیرد و نظارت توسط وزارت جهاد کشاورزی و صمت انجام شود. به طور مثال استان قزوین به عنوان یک استان معین هر کیلوگرم مرغ را ۱۵۰۰ تومان کمتر از نرخ مصوب می فروشند و خواستار انتقال مرغ زنده به استان تهران هستند زیرا به دلیل فاصله کم استانی مشکلی پیش نمی آید.
وی ادامه داد: استان های شمالی کشور قطب تولید مرغ زنده هستند. یعنی مصرف روزانه استان گیلان ۲۰۰ تن است اما تولید روزانه این استان ۵۰۰ تن است بنابراین نیاز این استان در تعطیلات نوروز تامین است حتی جوجه ریزی در استان های خراسان رضوی، فارس و اصفهان نیز بیش از نیاز استانی است.
مدیرعامل اتحادیه سراسری مرغداران گوشتی کشور گفت: البته سرانه مصرف گوشت مرغ به دلیل گرانی گوشت قرمز و ماهی افزایش یافته اما میزان تولید نیز متناسب با مصرف رشد داشته است.
وی اظهارداشت: دولت ذخایر خوبی در گوشت مرغ منجمد دارد که با نرخ های مصوب عرضه می شود اما به دلیل تولید فراوان در ماه مبارک رمضان نگران مازاد تولید هستیم زیرا به دلیل تکمیل ذخایر شرکت پشتیبانی امور دام امکان عدم خرید مازاد مرغ از سوی این شرکت احتمال دارد.
افزایش ۱۵ تا ۲۰ درصدی هزینه های تولید مرغ زنده
اسدالله نژاد افزود: با توجه به افزایش قیمت جوجه یکروزه بین ۱۰ تا ۱۱ هزارتومان،حمل و نقل، دارو و واکسن هزینه های تمام شده تولید بین ۱۵ تا ۲۰ درصد نسبت به قیمت مصوب ۳۱ هزارتومانی دولت افزایش یافته است اما تولیدکنندگان مرغ را با قیمت مصوب عرضه می کنند.
به گزارش ایرنا، طبق آمارهای وزارت جهاد کشاورزی سالانه حدود ۲.۷ میلیون تن گوشت مرغ در کشور تولید و عرضه می شود.
سازمان دامپزشکی کشور نیز برای تامین گوشت مرغ استان های کشور و جلوگیری از گران فروشی در سطح بازار اعلام کرد که در ایام تعطیل نوروز نیز در هر استان یک تا دو کشتارگاه فعالیت خواهند داشت.
این درحالیست که در برخی استان های کشور از جمله استان های گیلان، مازندران ، تهران و البرز گفته ها حاکی از آن است که در روزهای پایانی سال از ۲۵ اسفندماه تاکنون گوشت مرغ با کاهش عرضه می شود و فروشگاه ها با کمبود روبرو هستند به طوری که برخی شهروندان گوشت مرغ را با قیمت هایی بیش از ۳۵ تا ۴۰ هزارتومان خریداری می کنند.
در حالی که نرخ مصوب گوشت مرغ برای مصرف کنندگان کیلویی ۳۱ هزارتومان است.                           ",https://www.asriran.com/003UXC
832361,۱۴۰۱/۰۱/۰۶,اقتصادی,فعالیت تجاری در مرز چذابه از سرگرفته شد,مرزهای زمینی چذابه، شلمچه و مرز دریایی خرمشهر به تدریج از تیر ۱۳۸۲ پس از سرنگونی رژیم بعثی عراق برای صادرات کالا و در مهر همان سال برای عزیمت کاروان های زیارتی عتبات عالیات بازگشایی شدند.,"دبیرکل اتاق بازرگانی اهواز با اشاره به خرابی باسکول در مرز شیب عراق در روزهای پایانی سال ۱۴۰۰ که منجر به توقف فعالیت تجاری در این مرز شده بود گفت: این دستگاه تعمیر و فعالیت تجاری مرز چذابه از روز شنبه از سر گرفته شد.
محمد نجفیان روز شنبه در گفت‌وگو با ایرنا بیان کرد: باسکول مرز شیب عراق توسط ایران نصب شده بود که در روزهای پایانی سال ۱۴۰۰ دچار نقص فنی شد و ورود کالاهای تجاری ایران از مرز چذابه متوقف شد.
وی گفت: با پیگیری صورت گرفته، کار تعمیر این دستگاه، پنجشنبه هفته گذشته به اتمام رسید و در نهایت با تایید فنی مقامات عراقی از روز شنبه مورد بهره برداری دوباره قرار گرفت.
دبیر کل اتاق بازرگانی اهواز اضافه کرد: در نخستین روز از فعالیت تجاری مرز چذابه در سال جدید، تعداد ۲۳۰ کامیون حامل محصولات صادراتی ایران که بیشتر تره بار هستند به کشور عراق صادر شد.
‌نجفیان ادامه داد: بر اساس برنامه‌ریزی‌ صورت گرفته، مرز چذابه فعالیت تجاری در این گذرگاه ادامه دارد.
مرزهای زمینی چذابه، شلمچه و مرز دریایی خرمشهر به تدریج از تیر ۱۳۸۲ پس از سرنگونی رژیم بعثی عراق برای صادرات کالا و در مهر همان سال برای عزیمت کاروان های زیارتی عتبات عالیات بازگشایی شدند.
استان خوزستان با ۲ استان میسان عراق با مرکزیت شهر العماره و استان بصره با مرکزیت شهر بصره مناسبات تجاری ، فرهنگی و آموزشی دارد.
مرز بین‌المللی چذابه در شهرستان دشت آزادگان در غرب خوزستان واقع است.                           ",https://www.asriran.com/003UXB
832360,۱۴۰۱/۰۱/۰۶,بین الملل,بورل: توافق در وین نزدیک است,بورل پیش‌تر در پیامی توییتری درباره مکث در مذاکرات وین گفته بود: به دلیل عوامل خارجی به مکث در گفتگوهای وین نیاز است.,"مسئول سیاست خارجی اتحادیه اروپا در بخشی از اظهاراتش کنفرانس بین‌المللی دوحه به موضوع پیش‌رفت انجام‌شده در مذاکرات وین پرداخت.
به گزارش ایسنا به نقل از خبرگزاری رویترز، جوزپ بورل‌، مسئول سیاست خارجی اتحادیه‌ اروپا و هماهنگ‌کننده کمیسیون مشترک برجام امروز شنبه گفت، ایران و قدرت‌های جهانی به یک توافق در زمینه احیای توافق هسته‌ای نزدیک هستند.
بورل این اظهارات را در یک سخنرانی در کنفرانس بین‌المللی دوحه مطرح کرد.
 اظهارات بورل در پی این مطرح می‌شود که با ایجاد تغییراتی در مناسبات سیاسی بین‌المللی در پی حمله روسیه به اوکراین و اعمال تحریم‌های اقتصادی توسط‌ وزارت خزانه‌داری آمریکا و برخی کشورهای اروپایی بر اشخاص و نهادهای روسی، دور هشتم مذاکرات وین برای احیای توافق هسته‌ای با پیچیدگی‌هایی مواجه و چند روز پیش، تا اطلاع ثانوی متوقف شد.
بورل پیش‌تر در پیامی توییتری درباره مکث در مذاکرات وین گفته بود: به دلیل عوامل خارجی به مکث در گفتگوهای وین نیاز است. متن نهایی اساسا آماده و روی میز است. به‌عنوان هماهنگ‌کننده، من به همراه تیمم به ارتباط با همه اعضای برجام و ایالات متحده برای غلبه بر وضعیت فعلی و توافق ادامه خواهم داد.
سعید خطیب‌زاده سخنگوی وزارت امور خارجه کشورمان هم در این باره تاکید کرد: وقفه اعلام شده در مذاکرات وین می‌تواند زمینه‌ساز حل‌ موضوعات باقی‌مانده و بازگشت نهایی باشد. دستیابی به‌ موفقیت در گفتگوها تمرکز اصلی همه طرف‌ها خواهد بود. هیچ عامل خارجی‌ای بر اراده مشترک ما برای حرکت به سمت یک توافق جمعی اثر نخواهد گذاشت.
علاوه بر این، حسین امیر عبداللهیان که اخیرا به سوریه سفر کرده بود، در جمع خبرنگاران درباره روند مذاکرات وین گفت: معتقدیم امروز بیش از هر زمان دیگری به توافق و نهایی کردن توافق در وین نزدیک شده‌ایم. ما آخرین پیشنهادات خود را برای رسیدن به نقطه قطعی توافق از طریق هماهنگ کننده اتحادیه اروپا به آمریکا ارائه داده ایم.
امیرعبداللهیان تاکید کرد: به طرف آمریکایی به صراحت اعلام کرده‌ایم از خطوط قرمز خود عبور نخواهیم کرد. اگر طرف آمریکایی واقع بینانه برخورد کند، آمادگی داریم در آینده نزدیک توافق را با حضور وزیران امور خارجه عضو کمیسیون مشترک برجام در وین نهایی کنیم.
جیک سالیوان، مشاور امنیت ملی آمریکا نیز شب گذشته در پاسخ به سوالی درباره وضع فعلی مذاکرات وین و توافق هسته‌ای گفت: ما پیش‌رفت‌های قابل توجهی در حل‌وفصل تعداد چشمگیری از مسائلی داشته‌ایم که برای بازگشت ما به توافق بر مبنای پایبندی در ازای پایبندی ضرورت دارند. ما همچنان به دنبال راه حل دیپلماتیک هستیم که بر برنامه هسته‌ای ایران محدودیت اعمال کند.
از زمان بازگشت هیأت‌ها به پایتخت‌ها، رایزنی‌ها و تماس‌ها میان وزیر خارجه و جوزپ بورل و دیگر هیات های مذاکره کننده، و همچنین علی باقری مذاکره‌کننده ارشد ایران و انریکه مورا، نماینده اتحادیه اروپا در مذاکرات و هماهنگ‌کننده گفت‌وگوها بی‌وقفه و مستمر ادامه داشته است.
مورا جمعه شب در توییتی از سفرش به تهران در روز شنبه خبر داده و نوشت: فردا (شنبه) به تهران سفر می کنیم تا علی باقری کنی ملاقات کنیم.
وی ادامه داد: تلاش برای رفع شکاف های باقی مانده در مذاکرات وین در مورد برجام از جمله اهداف این سفر است. ما باید این مذاکره را به نتیجه برسانیم. خیلی چیزها در خطر است.
بر اساس تفاهم‌های انجام شده، مورا شنبه شب وارد تهران خواهد شد و روز یکشنبه با علی باقری مذاکره‌کننده ارشد کشورمان دیدار و گفت‌وگو خواهد کرد.
همچنین به درخواست مورا احتمالا دیدارهایی با برخی مقام‌های ارشد کشورمان در این سفر خواهد داشت و آخرین وضعیت گفت‌وگوها در این سفر مورد بررسی قرار خواهد گرفت و موضوعات باقی‌مانده مورد بحث قرار می گیرد.
معاون رییس سیاست خارجی اتحادیه اروپا پس از سفر به ایران روز دوشنبه برای گفت‌وگو با مقام‌های آمریکایی راهی واشنگتن می شود. به گفته منابع نزدیک به هیات ایرانی، به دلیل عدم اتخاذ تصمیم سیاسی لازم در واشنگتن، هنوز در نقطه توافق قرار نداریم و رایزنی ها و رفت و آمدهای دیپلماتیک برای حل و فصل برخی موضوعات باقی مانده انجام می شود.                           ",https://www.asriran.com/003UXA
832359,۱۴۰۱/۰۱/۰۶,اقتصادی,رسوب ۹۸۱ خودروی خارجی وارداتی در بندر بوشهر,براساس دستور رئیس جمهور و تأکید رئیس قوه قضاییه مبنی بر تعیین تکلیف کالاهای موجود در انبارهای اموال تملیکی در این هفته موجودی کالاها در انبارهای سازمان جمع‌آوری و فروش اموال تملیکی تهیه و تعیین تکلیف می‌شود.,"مدیرعامل سازمان جمع‌آوری و فروش اموال تملیکی با اشاره به رسوب ۹۸۱ خودرو خارجی وارداتی در بندر بوشهر گفت: با دستور ویژه رئیس قوه قضائیه، پرونده این خودروها در دادگاه انقلاب اسلامی تهران در حال رسیدگی است و تعیین تکلیف می‌شود.
به گزارش تسنیم، عبدالمجید اجتهادی ظهر امروز در جمع خبرنگاران در بوشهر با اشاره به تعیین تکلیف کالاها در انبارهای اموال تملیکی اظهار داشت: براساس دستور رئیس جمهور و تأکید رئیس قوه قضاییه مبنی بر تعیین تکلیف کالاهای موجود در انبارهای اموال تملیکی در این هفته موجودی کالاها در انبارهای سازمان جمع‌آوری و فروش اموال تملیکی تهیه و تعیین تکلیف می‌شود.
وی با بیان اینکه در این لیست که تهیه می‌شود وضعیت کالاهای متروکه و قاچاق مشخص می‌شود، تصریح کرد: تا پایان فروردین با مشخص شدن وضعیت موجودی کالاها در انبارهای متروکه، این انبارها برای فعالیت واردات و صادرات در اختیار اداره کل بنادر و دریانوردی استان بوشهر قرار داده می‌شود.
مدیرعامل سازمان جمع‌آوری و فروش اموال تملیکی با بیان اینکه باتأکید رئیس جمهور و رئیس قوه قضاییه هم‌افزایی و همگرایی ملی در خصوص تعیین تکلیف کالاها در سازمان اموال تملیکی شکل گرفته است گفت: تا پیش از عید نوروز 54 درصد از انبارهای این سازمان از کالاها تخلیه و در برخی از استان‌ها تجمیع انبار صورت گرفته است.
اجتهادی با اشاره به رسوب 981 خودرو خارجی وارداتی در بندر بوشهر تصریح کرد: مشکل این خودروها مربوط به چند سال گذشته است که برای بنادر و دریانوردی، گمرک و سازمان جمع‌آوری و فروش اموال تملیکی مشکلاتی به‌وجود آورده است.
وی اضافه کرد: با دستور ویژه رئیس قوه قضاییه، پرونده خودروهای رسوبی بوشهر، در دادگاه انقلاب اسلامی تهران در حال رسیدگی است و تعیین تکلیف می‌شود.
مدیرعامل سازمان جمع‌آوری و فروش اموال تملیکی کشور بیان کرد: با صدور رأی قطعی برای کالاها ، باید هر چه زودتر تعیین تکلیف شود.
اجتهادی ابراز امیدواری کرد تا ماه خرداد موجودی کالاها در انبارهای اموال تملیکی استان بوشهر به حداقل برسد .
وی همچنین در مورد مزایده‌های فروش هم گفت: مزایده کالا با راه‌های بهتر و با شفاف‌سازی، به‌صورت حراج الکترونیک و از طریق بورس کالا امسال دنبال می‌شود.
مدیرعامل سازمان جمع‌آوری و فروش اموال تملیکی کشور خاطر نشان کرد: در سال گذشته بیش از 2 هزار پرونده در سازمان اموال تملیکی بوشهر تعیین تکلیف و از حجم کالاهای رسوبی کاهش یافت.                           ",https://www.asriran.com/003UX9
832358,۱۴۰۱/۰۱/۰۶,اجتماعی ,پلیس: به طور جد با رانندگانی که تست الکل آن ها مثبت شود برخورد خواهد شد,در ایام تعطیلات نوروزی با توجه به خالی بودن بسیاری از منازل، همچنانکه بارها عنوان شده است کلیه اثاث کشی ها در این ایام می بایست با هماهنگی کلانتری محل انجام شود و افرادی که قصد اثاث کشی دارند باید فرم مربوطه را از کلانتری تحویل بگیرند.,"فرمانده انتظامی تهران بزرگ با تاکید بر اینکه امنیت و آرامش شهروندان خط قرمز نیروی انتظامی تهران بزرگ است و با اشاره به برخورد با رانندگان پر خطر در ایام نوروز، گفت: بطور جد با رانندگانی که تست الکل آن ها مثبت شود برخورد خواهد شد.
به گزارش ایسنا، سردار حسین رحیمی در دهمین جلسه قرارگاه نوروزی با اشاره به اینکه با توان و تلاشی مضاعف در تعطیلات نوروزی امنیت و آرامش شهروندان را تامین خواهیم کرد، اظهار کرد: هیچ نقطه امنی برای مجرمان، اراذل و اوباش و سارقان در پایتخت نباید وجود داشته باشد.
وی با تاکید بر لزوم جمع آوری معتادان متجاهر، عنوان داشت: در ایام تعطیلات نوروزی با توجه به خالی بودن بسیاری از منازل، همچنانکه بارها عنوان شده است کلیه اثاث کشی ها در این ایام می بایست با هماهنگی کلانتری محل انجام شود و افرادی که قصد اثاث کشی دارند باید فرم مربوطه را از کلانتری تحویل بگیرند.
رئیس پلیس پایتخت با اشاره به برخورد با رانندگان پر خطر، کرد: بطور جد با رانندگانی که تست الکل آن ها مثبت شود برخورد خواهد شد، چرا که اینگونه افراد با ندانم کاری و لاقیدی خود، سلامت خود و دیگران را به مخاطره می اندازند.
این مقام ارشد انتظامی با تاکید بر اینکه امنیت و آرامش شهروندان گرامی خط قرمز ما است و اجازه نخواهیم داد کسی امنیت و آرامش شهروندان را به مخاطره بیندازد، گفت: در تعطیلات نوروزی با تلاشی مضاعف و با گشت های محسوس و نامحسوس تلاش خواهیم کرد که امنیت و آرامش شهروندان را تامین کنیم.
وی افزود: در طول ایام نوروز بیش از ۱۱۰ ایستگاه ایست و بازرسی در جای جای شهر داریم و بیش از چند هزار گشت خودرویی، موتوری و پیاده بطور ۲۴ ساعته فعال خواهند بود.
سردار رحیمی با اشاره به اینکه شهر را برای مجرمان نا امن خواهیم کرد، عنوان داشت: در این ایام تمرکز ما در پلیس پایتخت بر کشف جرم و دستگیری مجرمان است و همه تلاش خود را بکار خواهیم بست.
سردار رحیمی با اشاره به اینکه ما حافظ امنیت و آرامش مردم هستیم، خاطرنشان کرد: به طور حتم دعای خیر مردم بدرقه راه خدمتگزارانشان در انتظامی کل کشور خواهد بود.
وی افزود: ایجاد امنیت و آرامش شهروندان را وظیفه خود می دانیم و هرچه امکانات داریم را برای این مهم پای کار آورده ایم.
بنا بر اعلام پایگاه اطلاع رسانی پلیس، سردار رحیمی با تاکید بر رعایت حقوق شهروندی بیان داشت: حتما باید تکریم شهروندی در دستور کار همه ماموران باشد و حتی با مجرمان نیز باید برابر قانون برخورد شود.                           ",https://www.asriran.com/003UX8
832357,۱۴۰۱/۰۱/۰۶,بین الملل,شورای امنیت: افغانستان در آستانه فروپاشی است/ همه دختران در افغانستان باید به مدرسه بروند/ آمریکا نشست با طالبان را لغو کرد,در بیانیه آمده است: «بیش از یک میلیون دختر در افغانستان این هفته در خانه‌هایشان گریه کردند. ما نمی‌توانیم آن‌ها را ناامید کنیم.»,"شورای امنیت سازمان ملل بعدازظهر جمعه در نشست ویژه‌ای که در واکنش به ممنوعیت تحصیل دختران بالاتر از کلاس ششم در افغانستان برگزار شد، در بیانیه‌ای با تاکید بر این‌که افغانستان در آستانه فروپاشی است، گفت همه دختران در افغانستان باید به مدرسه بروند، زیرا آموزش یک حق جهانی برای همه کودکان است و این شامل دختران افغانستان نیز می‌شود.
به گزارش ایسنا به نقل از رویترز، در این بیانیه که محتوای آن را نمایندگان کشورهای نروژ، امارات متحده عربی، آلبانی، برزیل، فرانسه، ایرلند، مکزیک، بریتانیا و ایالات متحده تایید کرده‌اند، آمده است: «تصمیم طالبان مبنی بر محروم کردن دختران بالاتر از کلاس ششم از آموزش خلاف تعهدهای این گروه است که در هفته‌ها و ماه‌های اخیر باعنوان بخشی از تعامل با جامعه بین‌المللی داده‌اند. این یک عقب‌گرد عمیقا نگران‌کننده است.»
شورای امنیت سازمان ملل تاکید کرد که افغانستان در آستانه فروپاشی قرار دارد و محروم شدن دختران از آموزش، این بحران را تشدید می‌‎کند. آموزش‌وپرورش عنصر اصلی هر جامعه است و در صورتی که نیمی از جامعه از حق تحصیل محروم شوند، نمی‌توان آینده‌ای امن و با ثبات را برای افغانستان تصور کرد.
هفته گذشته، ماموریت سازمان ملل متحد در افغانستان که دبورا لاینز در راس آن قرار دارد برای یک سال دیگر تمدید شد. این اقدام نشان داد که سازمان ملل متحد و کشورهای کمک‌کننده می‌خواهند به حمایت از مردم افغانستان و تقویت ارزش‌های حقوق بشری در آن کشور ادامه بدهند.
با وجود اینکه طالبان به سازمان ملل متحد و دولت‌های پشتیبان حقوق بشر در افغانستان تعهد داده بود که در سوم فروردین مدارس برای همه دانش‌آموزان دختر و پسر باز می‌شود، اما روز چهارشنبه گذشته این تعهد عملی نشد و بیش از یک میلیون دختر با اشک و اندوه به خانه‌ها بازگشتند.
در این بیانیه آمده است: «بیش از یک میلیون دختر در افغانستان این هفته در خانه‌هایشان گریه کردند. ما نمی‌توانیم آن‌ها را ناامید کنیم.»
در همین حال، وزیران امور خارجه کانادا، فرانسه، ایتالیا، ژاپن، نروژ، بریتانیا، ایالات متحده آمریکا و نماینده عالی اتحادیه اروپا نیز روز جمعه در بیانیه‌ای ضمن محکوم کردن تصمیم طالبان مبنی بر تعطیلی مدارس برای دختران بالاتر از کلاس ششم، از این گروه خواستند هرچه سریع‌تر از این تصمیمشان عقب‌نشینی کنند.
در این بیانیه آمده است که اقدام طالبان در تضاد با تضمین‌های عمومی این گروه به مردم افغانستان و جامعه جهانی است. کشورهای نامبرده با ارسال مبلغ‌های هنگفت به افغانستان از احیای سیستم بهداشت و آموزش حمایت کردند و این تصمیم طالبان را خلاف انتظار و توقع جامعه جهانی و مردم افغانستان دانستند.
وزیران خارجه این کشورها افزودند: « این تصمیم طالبان پس از آن گرفته شد که ماه‌ها تلاش جامعه جهانی برای حمایت از معلمان و دانش‌آموزان، این امیدواری را ایجاد کرده بود که همه دانش‌آموزان می‌توانند در مدارس حاضر شوند.»
گروه طالبان تاکنون پاسخ روشنی به واکنش‌های گسترده جهانی درخصوص تعطیلی مدارس دخترانه بالاتر از کلاس ششم نداده است.
اعضای این گروه روز چهارشنبه گذشته گفتند تا نهایی شدن طرح حجاب اسلامی برای همه دختران دانش‌آموزان، مدارس برای دختران بالاتر از کلاس ششم تعطیل است. این گروه مشخص نکرد که این طرح چه زمانی نهایی خواهد شد.
ایالات متحده آمریکا در واکنش به این تصمیم طالبان، مذاکره با این گروه را که قرار بود در دوحه انجام شود به حالت تعلیق درآورد.
رویترز گزارش داد که مقام‌های ایالات متحده آمریکا گفته‌اند پس از آنکه طالبان تصمیم خود مبنی بر بسته ماندن مدارس به روی دختران بالاتر از کلاس ششم را اعلام کرد، آمریکا تمامی جلساتش با طالبان را لغو کرد. این جلسات قرار بود روزهای شنبه و یکشنبه در دوحه، پایتخت قطر، برگزار شوند.
لغو جلسات گفت‌وگو با طالبان نخستین مخالفت آشکار ایالات متحده با عملکرد طالبان‌ در هشت ماه گذشته است که نام شماری از رهبران آن را هم در فهرست سیاه قرار داده است.
سخنگوی وزارت خارجه آمریکا گفت: «تصمیم طالبان نقض ناامیدکننده و غیرقابل توضیح تعهدات این گروه در برابر مردم افغانستان و جامعه جهانی است. آمریکا برخی تعاملات از جمله نشست‌های از پیش برنامه‌ریزی‌شده در دوحه را لغو و به‌صراحت اعلام می‌کند که این تصمیم یک نقطه عطف بالقوه در تعامل با طالبان است.»
رویترز به نقل از سه منبع معتبر نوشت که جلسات لغوشده قرار بود روزهای شنبه و یکشنبه و در حاشیه نشست «دوحه فارم» میان مقام‌های آمریکایی و طالبان برگزار شود. بنا بود در برخی از این جلسات، نمایندگان سازمان ملل متحد و بانک جهانی هم شرکت کنند.
در همین حال سخنگوی وزارت امور خارجه طالبان نیز تایید کرد هیئتی از طالبان با حضور امیرخان متقی، سرپرست وزارت امور خارجه، قصد داشت به دوحه سفر کند.
رویترز به نقل از این سه منبع افزود که هیئت‌های آمریکایی و طالبان قرار بود در این جلسات درباره آزادسازی پول‌های نقد و صدها میلیون دلاری که در حال حاضر در صندوق امانات بانک جهانی برای امور آموزشی افغانستان اختصاص داده شده است، مذاکره کنند.
به نوشته رویترز، یک دیپلمات وزارت خارجه طالبان که نمی‌خواهد نامش ذکر شود، گفت: «هواپیمای قطری که قرار بود هیئت امیرخان متقی، سرپرست وزارت امور خارجه طالبان، را از کابل به قطر انتقال دهد، نیامد.»
وزارت خارجه قطر در این مورد اظهارنظری نکرده است.
نشست دو روزه «دوحه فارم» قرار بود در قطر برگزار شود. در این نشست، نمایندگان ایالات متحده آمریکا، سازمان ملل متحد و نمایندگانی از برخی از کشورهای غربی و تعدادی از زنان افغان نیز دعوت داشتند.
پیش از این نیز نماینده ویژه آمریکا برای افغانستان در دوحه با شماری از رهبران طالبان دیدار و گفت‌وگو کرده بود؛ با این حال تصریح شد که این دیدار به معنای به رسمیت شناختن طالبان نیست.                           ",https://www.asriran.com/003UX7
832356,۱۴۰۱/۰۱/۰۶,اجتماعی ,وضعیت جسمانی «چمران» تحت کنترل,در حال حاضر رئیس شورای شهر تهران در بخش مراقبت‌های ویژه بیمارستان بستری است و از دیروز تا کنون تغییری در وضعیت بیماری وی ایجاد نشده است و همچنان وضعیت جسمانی رئیس شورای شهر تهران تحت کنترل قرار دارد.,"معاون ارتباطات و امور بین الملل شورای شهر تهران با اشاره به ابتلای رئیس شورای شهر تهران به اومیکرون گفت: وضعیت جسمانی وی تحت کنترل است.
به گزارش ایسنا،‌ محمود کبیری یگانه با اشاره به ابتلای مهدی چمران به اومیکرون گفت: خوشبختانه وضعیت جسمانی وی در بیمارستان تحت کنترل است.
بنا بر اعلام پایگاه اطلاع رسانی شهرداری تهران، وی افزود: در حال حاضر رئیس شورای شهر تهران در بخش مراقبت‌های ویژه بیمارستان بستری است و از دیروز تا کنون تغییری در وضعیت بیماری وی ایجاد نشده است و همچنان وضعیت جسمانی رئیس شورای شهر تهران تحت کنترل قرار دارد.                           ",https://www.asriran.com/003UX6
832355,۱۴۰۱/۰۱/۰۶,حوادث,21 مصدوم در حادثه آتش سوزی قشم,ساختمانی مذکور یک ساختمان مسکونی چهار طبقه است که ظاهرا زیر زمین آن انبار چوب بوده که به علت شدت حریق ساختمان ریزش کرده است.,"رییس اورژانس پیش بیمارستانی و مدیر حوادث دانشگاه هرمزگان، تعداد نهایی مصدومین حادثه آتش سوزی الهیه قشم را ۲۱ نفر اعلام کرد و افزود: از این تعداد ۷ نفر که دچادر مسمومیت حاد استنشاقی شده بودند توسط آمبولانس های اورژانس ۱۱۵ قشم به بیمارستان منتقل و ۱۳ نفر خدمات سرپایی در محل دریافت کردند.
به گزارش ایسنا؛ دکتر حسین قاسمی ظهر امروز (۶ فروردین ماه) در تشریح این خبر افزود: در بین مصدومین این حادثه ۵ کودک ۳ تا ۱۲ ساله نیز بوده نیز بوده که ۲ نفر از آنها به بیمارستان منتقل شده است.
وی ضمن تقدیر از پرسنل اورژانس ۱۱۵ قشم به خاطر پوشش امدادی این حادثه گفت: از دقایق اولیه این حادثه سه دستگاه آمبولانس اورژانس با ۹ تکنسین خبره در محل حضور یافته و اقدامات درمانی لازم را ارائه کردند.
رییس اورژانس پیش بیمارستانی و مدیر حوادث دانشگاه هرمزگان ادامه داد: ساعت۴:۳۰ بامداد امروز، گزارش یک مورد حریق در شهرک الهیه قشم به مرکز پیام اورژانس ۱۱۵ ارسال و از همان دقایق اولیه تیم های اورژانس ۱۱۵ و آتش نشانی در محل حضور دارند. سه دستگاه آمبولانس به محل اعزام شده است.
قاسمی بیان کرد: ساختمانی مذکور یک ساختمان مسکونی چهار طبقه است که ظاهرا زیر زمین آن انبار چوب بوده که به علت شدت حریق ساختمان ریزش کرده است.                           ",https://www.asriran.com/003UX5
832354,۱۴۰۱/۰۱/۰۶,فرهنگی/هنری,پژمان جمشیدی با چادر (عکس),,در یکی از قسمت های سریال زیرخاکی، این عکس از فریبرز ( با بازی پژمان جمشیدی) نمایش داده می شود. همسر فریبرز در توضیح این عکس می گوید: مادر فریبرز برای رفتن به حج، باید عکس می گرفت ولی دوست نداشت به عکاسی برود و به همین خاطر، فریبرز چادر سر می کند و به جای او عکس می گیرد!                           ,https://www.asriran.com/003UX4
832353,۱۴۰۱/۰۱/۰۶,بین الملل,الحشدالشعبی: داعش ۱۱ عراقی را ربود/ ۴ چوپان کشته شدند/ سرنوشت ۷ ربوده شده دیگر نامعلوم است,دو نفر از چوپانان سربریده شده از قبیله «شمر» و دو تن دیگر از عشیره «الجغایفة» هستند.,"فرماندهی عملیات الحشد الشعبی در استان نینوا در شمال عراق از ربوده شدن ۱۱ شهروند عراقی و سربریدن ۴ چوپان از این تعداد توسط تروریست های داعشی خبر داد، در حالی که سرنوشت بقیه ربوده شدگان نامعلوم است.
به گزارش ایرنا، «خضیر المطروحی» فرمانده عملیات الحشد الشعبی در نینوا در گفت وگویی مطبوعاتی تصریح کرد: تروریست های داعش ۱۱ غیرنظامی عراقی را ربودند و آنها را به منطقه «جزیره الثرثار» حد فاصل استان های نینوا، الانبار و صلاح الدین بردند؛ سپس ۴ چوپان را با ادعای همکاری با نیروهای امنیتی عراقی و نیز سرپیچی از دادن فدیه سربریدند و اجساد آنها را در منطقه «البریت» واقع در ۲۵ کیلومتری جنوب شهر «الحضر» در جنوب نینوا رها کردند.
وی افزود: سرنوشت ۷ ربوده شده دیگر نامعلوم است.
المطروحی گفت: منطقه الجزیره الثرثار بزرگترین مقر تروریست های داعش برای مدیریت و اجرای عملیات تروریستی در سه استان صلاح الدین، الانبار و نینوا است و حل این مساله نیازمند عملیات گسترده و کوبنده امنیتی برای پاکسازی منطقه است. منتظر دستور فرماندهان و مراجع امنیتی برای پاکسازی الجزیره هستیم.
دو نفر از چوپانان سربریده شده از قبیله «شمر» و دو تن دیگر از عشیره «الجغایفة» هستند.
از «داقوق» کرکوک نیز خبر می رسد که امروز ۴ نیروی امنیتی عراقی در درگیری با تروریست های داعش مجروح شده اند.                           ",https://www.asriran.com/003UX3
832349,۱۴۰۱/۰۱/۰۶,فرهنگی/هنری,کشور خانم: گیتی قاسمی را بیشتر بشناسیم (+عکس),نام پدر گیتی قاسمی بعد از اسارت، تا مدت ها در صلیب سرخ ثبت نشده بود و مفقودالاثر شمرده می شد.,"عصر ایران - ""گیتی قاسمی"" بازیگری است که هر چند سال هاست خاک صحنه می خورد ولی حضورش در سریال ""زیرخاکی"" بیش از پیش معروف ترش کرده است. او در این سریال، نقش ""کشور خانم"" را بازی می کند.پیش از این، گیتی قاسمی، با نقش آفزینی در سریال ""نیسان آبی"" هم در کانون توجه تماشاگران قرار گرفته بود.او متولد ۱۶ مرداد ۱۳۵۵ در ملایر است و استفاده هنرمندانه او از لهجه زیبا و دلنشین لری در سریال زیرخاکی، یکی  از نقاط قوت این سریال محسوب می شود.
گیتی قاسمی فازغ التحصیل رشته کارگردانی در مقطع لیسانس از دانشکده هنرهای زیبای دانشگاه تهران است.اولین کار حرفه ای وی، بازی در نمایش ""دژهوش ربا"" به کارگردانی تاجبخش فناییان بود که در سال 1376 در تالار وحدت تهران به روی صحنه رفت.
او 10 سال تمام کار تئاتر کرد تا این که برای اولین بار با سریال «حیاط خلوت» که توسط  سیمای قم ساخته شده بود، به تلویزیون راه یافت و سپس در نوروز 1387 در «پیامک از دیار باقی» نقش آفرینی کرد و در سطح ملی دیده شد.
یکی از فیلم هایی که او در آن بازی کرده و نامزد سیمرغ بلورین بهترین بازیگر نقش مکمل زن شده، ""سینمایی ویلایی‌ها"" است.گیتی قاسمی با اشاره به این که 20 سال در اندیمشک زندگی می کرده است، در این باره می گوید: ""زمانی که پدرم در جنگ اسیر شد و مادرم در شرایط سختی زندگی می‌کرد. من فکر می‌کنم این فیلم یک ادای دین است به همه کسانی که در پشت جبهه برای مردم و رزمندگان زحمت کشیدند و هیچ‌وقت دیده نشدند... این فیلم در واقع به نوعی زندگی مادر من بود... بازی من در این فیلم، ادای دین به مادرم بود.""نام پدر او بعد از اسارت، تا مدت ها در صلیب سرخ ثبت نشده بود و مفقودالاثر شمرده می شد. 
گیتی قاسمی، علاوه بر بازیگری، کارگردانی هم کرده و نمایش «خروج ممنوع» را به تهیه کنندگی سیامک عباسی کار کرده است.
او متأهل است و دو پسر دارد.
پدر،مادر، همسر و فرزندان گیتی قاسمی
کارنامه سنمایی گیتی قاسمی
● حکم تجدیدنظر – 1398
● خروج – 1398
● متری شیش و نیم – 1397
● جان دار – 1397
● کلمبوس – 1397
● آقای سانسور – 1396
● سد معبر – 1395
● سرطان – 1395
● والدراما – 1395
● ویلایی‌ ها – 1395
● چهارشنبه – 1394
● امروز – 1392
● حراج – 1392
● جابه‌جا – 1392
کارنامه تلویزیونی گیتی قاسمی
● حیاط خلوت – 1386
● پیامک از دیار باقی – 1386
● رستگاران – 1388
● شاید برای شما هم اتفاق بیافتد – 1388
● جراحت – 1389
● پایتخت 1 – 1389
● سقوط آزاد – 1390
● چک برگشتی – 1390
● مخمصه – 1392
● گاهی به پشت سر نگاه کن – 1394
● در قصه‌ ها زندگی می‌ کنند – 1395
● روزهای بهتر – 1396
● کامیون – 1396
● زیرخاکی 2 – 1400
حضور در شبکه خانگی
● سال‌ های دور از خانه – 1397
● سیاوش – 1400● نیسان آبی 1400                           ",https://www.asriran.com/003UWz
832352,۱۴۰۱/۰۱/۰۶,اجتماعی ,فوت ۴۳۱ نفر در تصادفات نوروزی، تاکنون,بیشترین سوانح رانندگی در نوروز مربوط به استان‌های سیستان و بلوچستان، فارس، خوزستان و یزد است.,"جانشین رئیس پلیس راهور گفت: تا این لحظه (لحظه تنظیم خبر) ۴۳۱ نفر در تصادف رانندگی شهری و جاده‌ای جان خود را از دست دادند.
به گزارش صداوسیما؛ حسینی: بیشترین سوانح رانندگی در نوروز مربوط به استان‌های سیستان و بلوچستان، فارس، خوزستان و یزد است.
او گفت: علت بیشتر تصادفات سرعت و سبقت غیرمجاز، انحراف به چپ و توجه نکردن راننده به سمت جلو است.
سردار حسینی افزود: میانگین تردد در جاده‌های کشور در حال افزایش است و هم اکنون شاهد افزایش ۴۸ درصدی تردد‌ها در جاده‌ها در مقایسه با سال گذشته هستیم.
                            ",https://www.asriran.com/003UX2
832351,۱۴۰۱/۰۱/۰۶,سلامت,وزیر بهداشت: ایران جزو ۱۰ کشور قوی در مبارزه با کروناست,در زمان قبل از انقلاب، علیرغم اینکه ما به خارجی ها وابسته بودیم، اما کسی ایران را نمی شناخت و مشکلات زیادی داشتیم.,"وزیر بهداشت گفت: در حال حاضر جزو ۱۰ کشور قوی در مبارزه با کرونا هستیم؛ در موج ششم کرونا، ایران از حیث مرگ و میر، در رتبه ۵۷ دنیا قرار گرفت که این موفقیت با تلاش جمعی حاصل شد.
به گزارش ایسنا؛ دکتر بهرام عین اللهی، در دیدار نوروزی با کارکنان دانشگاه علوم پزشکی ایران، ضمن تبریک سال نو و خداقوت به کادر بهداشت و درمان کشور که حتی در ایام تعطیل نیز فعال هستند، گفت: دانشگاه ایران، نام زیبایی دارد و به نام کشورمان عزیزمان ایران، مزین گشته و جای خرسندی است که با این نامگذاری، نام ایران در بین دانشگاه های کشور احیا شده است. وی افزود: در زمان قبل از انقلاب، علیرغم اینکه ما به خارجی ها وابسته بودیم، اما کسی ایران را نمی شناخت و مشکلات زیادی داشتیم. اکنون برخی تصور می کنند که اگر به کشورهای دیگر وابسته شویم، پیشرفت می کنیم؛ درحالیکه در زمان قبل از انقلاب وابسته بودیم و هیچ پیشرفتی نکردیم. کما اینکه آمریکایی ها سالها در افغانستان حاکم بودند، اما جز خرابی و ویرانی، آثاری برجای نگذاشتند. عین اللهی ادامه داد: قبل از انقلاب، بسیاری از رشته ها و مقاطع در کشورمان وجود نداشت؛ اما امروزه ایران را با نام امام خمینی (ره) و مقام معظم رهبری و شهید حاج قاسم سلیمانی می شناسند. امروزه در ایران پیشرفت های زیادی در بسیاری از زمینه ها از جمله همین مقابله با کرونا اتفاق افتاده و ایران، خود را به جهانیان اثبات کرده است. ما در حال حاضر جزو ۱۰ کشور قوی در مبارزه با کرونا هستیم؛ در موج ششم کرونا، ایران از حیث مرگ و میر، در رتبه ۵۷ دنیا قرار گرفت که این موفقیت با تلاش جمعی حاصل شد. وی، بزرگترین عامل رشد دانشگاه ها را نیروی انسانی عنوان و تصریح کرد: تجهیزات، دانشجو، اساتید و امکانات و مسائل مالی در رشد دانشگاه ها مهم هستند، اما مهمترین عامل پیشرفت دانشگاه ها، نیروی انسانی حرفه ای، خبره و دانشمند است. البته نباید از سیستم های جدید و به روز نیز غافل شد. 
۸۰۰ مرکز تحقیقاتی داریم، اما کارکردی که باید داشته باشند، ندارند
وزیر بهداشت خاطرنشان کرد: تقدیر و تشکر حضرت آقا از کادر سلامت کشور برای ما مسئولیتی دو چندانی ایجاد کرده است که تلاش مان را تداوم ببخشیده و قدر این لطف را بدانیم. جای بسی افتخار است که ایشان بر موضوع دانش بنیان تاکید کرده اند و این موضوع مسئولیت مان را افزایش می دهد.
ما ۸۰۰ مرکز تحقیقاتی داریم، اما کارکردی که باید داشته باشند، ندارند. تلاش جمعی باید صورت گیرد تا دانش بنیان بر جای خود بنشیند. در این ۴۳ سال پس از انقلاب اسلامی ثابت شد که اگر روی پای خود نایستیم و مستقل نشویم، همیشه در تهدید خواهیم بود.
لذا باید تا جایی پیش رویم که مثلا هیچ قلم دارویی در کشور کمبود نداشته و خودکفا شویم. در دوران کرونا شش مرکز، تولید واکسن را با انواع پلتفرم ها از سر گرفتند که نشان دهنده قدرت ما در پیشرفت و خودکفایی است. دانشگاه باید با صنعت عجین شود.
 
تدوین برنامه ""عدالت و تعالی نظام سلامت""
عین اللهی گفت: برنامه وزارت بهداشت ""عدالت و تعالی نظام سلامت"" است که تدوین شده و در این برنامه بر مبحث عدالت تاکید ویژه ای شده است. وی گفت: یکی از مسائلی که با آن روبرو هستیم، مبحث بهره وری است. در حال حاضر ۱۰۰۰ بیمارستان و ۱۵۰ هزار تخت و ۵۰۰ هزار پرسنل در کشور داریم، اما با وجود این منابع، فقط یک چهارم بهره وری داریم و  باید از منابع و ظرفیت های موجود نهایت بهره را ببریم. وزیر بهداشت تاکید کرد: مبحث بعدی که باعث رشد دانشگاه ها می شود، این است که باید سمتی برویم که در بیمارستان ها، مراکز بالینی و مراکز تحقیقاتی مان، علوم پایه نیز حضور داشته باشند. قابل قبول نیست در مراکز تحقیقاتی فقط بر علوم بالینی تاکید شود، این در حالی است که علوم بالینی به علوم پایه وصل بوده و بدون علوم پایه رشد مرکز تحقیقاتی امکان پذیر نخواهد بود. بنا بر گزارش وبدا، وی با بیان اینکه مدیریت صحیح و اصولی وابسته با دو اصل ""تخصص و تعهد"" است، گفت: یک مدیر خوب هر دو وجهه را باید داشته باشد که خوشبختانه در دانشگاه ایران این شاخصه ها وجود دارد.
نباید فقط به چاپ مقاله بسنده کنیم باید ریل گذاری جدیدی انجام دهیم
وزیر بهداشت در دیدار با کارکنان دانشگاه علوم پزشکی شهید بهشتی، گفت: ما سال ۱۴۰۱ را با فرمایشات مقام معظم رهبری آغاز کردیم و رضایت ایشان از فعالیت های جامعه سلامت کشور، نقطه عطفی برای ما بود و به همان اندازه تکلیف مان فزون و مسئولیت مان سنگین تر می شود. مقام معظم رهبری نسبت به علم و دانش حساسیت خاصی داشته و همیشه جامعه علمی را مورد تکریم قرار می دهند. 
وی افزود: دانشگاه جای دانش و دانشمند است، اگر هر کدام از ما توفیق پیدا کردیم که در دانشگاه ایفای نقش کنیم به دلیل همین خصیصه است. ما برای رشد کشورمان نیاز به دانشمند داریم. کشور ما در بسیاری از زمینه ها خوش درخشیده است؛ به ویژه در زمینه کرونا جزو ۱۰ کشور برتر مبارزه با کرونا در دنیا بوده ایم.
دکتر عین اللهی خاطرنشان کرد: در سالهای قبل از انقلاب کشورمان آنچنان شناخته شده نبود، اما امروزه ایران با نام امام خمینی (ره) و مقام معظم رهبری، شناخته شده است. 
وی ضمن تاکید بر ضرورت پیشرفت حوزه دانش بنیان در کشور، گفت: مقام معظم رهبری بر موضوع دانش بنیان تاکید کرده اند و ما نیز باید در این مسیر گام های موثرتری برداریم تا خودکفا شویم. امروزه دانش بنیان برای ما یک تکلیف شرعی است و باید دانش و پژوهش خود را به سمت دانش بنیان شدن پیش ببریم و از مراکز تحقیقاتی کاربردی تر استفاده کنیم. اکنون مقاله دیگر یک وسیله است و هدف نیست و نباید فقط به چاپ مقاله بسنده کنیم. باید ریل گذاری جدیدی انجام دهیم. در برخی دانشگاه ها شهرک علم و فناوری پیش بینی می کنند که ایده بسیار خوبی است. 
وی گفت: در سال جاری در موضوع دارو، ارز ترجیحی برداشته شده و شرکت ها دیگر معطل دریافت مواد اولیه با ارز ترجیحی نیستند. زیرا پروسه ای زمان بر بود. در موضوع واکسن کرونا نیز پیشرفت زیادی داشتیم. 
وزیر بهداشت در این جلسه، در مورد مباحث بین رشته ای، بهره وری مفید از امکانات موجود، اتصال علوم بالینی و پایه در مراکز تحقیقاتی و مدیریت تخصصی، مباحثی عنوان کرده و در خصوص هوشمند کردن اورژانس ها گفت: اورژانس برای ما یک اولویت است. خوشبختانه با هوشمند کردن اورژانس ها هر اتفاقی در هر نقطه از کشور رخ دهد، اورژانس سریعا مطلع می شود. امسال علیرغم اینکه حوادث ترافیکی افزایش پیدا کرده، تلفات از سالهای قبل کمتر است. دلیلش این است که سیستم اورژانس ها توسعه پیدا کرده است. 
وی در پایان در خصوص فعالیت های نوروزی حوزه بهداشت گفت: در ایام نوروز کادر بهداشت تلاش بسیاری کردند. با این حجم مسافر در شهرهای مختلف، نظارت های مکرر از سوی بهداشت محیط مورد غفلت واقع نشد و از این بابت باید از آنها تشکر کنیم.
                            ",https://www.asriran.com/003UX1
832350,۱۴۰۱/۰۱/۰۶,بین الملل,روسیه ۱۴ شهردار اوکراین را گروگان گرفته است,روسیه می‌خواهد مبادله اسرا را فقط براساس برابری انجام دهد. دریانوردان در ازای دریانوردان، مرزبانان در ازای مرزبانان,"ایرینا ورشوک، معاون نخست‌وزیر اوکراین اعلام کرد که شهردار ۱۴ شهر این کشور توسط نیروهای روسیه گروگان گرفته شده‌اند.
به گزارش آناتولی؛ ورشوک تصریح کرد: روسیه می‌خواهد مبادله اسرا را فقط براساس برابری انجام دهد. می‌گوید که دریانوردان در ازای دریانوردان، مرزبانان در ازای مرزبانان. منطقی این سوال را می‌پرسم، پس ۱۴ شهردار گروگان گرفته شده توسط نیروهای روسیه را با چه کسانی مبادله خواهیم کرد؟ ما برای حل این مشکل در سطح بین‌المللی تلاش می‌کنیم.
                            ",https://www.asriran.com/003UX0
832347,۱۴۰۱/۰۱/۰۶,اجتماعی ,حضور کارکنان از چه زمانی ۸ ساعته می شود؟,جریان کاهش ساعت کاری کارکنان از اسفندماه سال ۱۳۹۸ و با اوج گیری شیوع ویروس کرونا در ایران آغاز شد,"با وجود اعلام ستاد ملی کرونا درباره بازگشت ساعت کاری ادارات به شرایط پیش از اوج گیری کرونا، تا زمانی که سازمان اداری و استخدامی ابلاغی به دستگاه‌های اجرایی نداشته باشد فعلا همان هفت ساعت پابرجاست. این در حالی است که احتمالا ابلاغ بعد از ماه مبارک رمضان انجام شود.
به گزارش ایسنا؛ امروز(شنبه) ستاد ملی کرونا مصوب کرد که ساعت کاری ادارات به شرایط پیش از اوج گیری بیماری کرونا برگردد.
در این رابطه باید یادآور شد که در حال حاضر ساعت کاری کارکنان براساس مصوبات قبلی و ابلاغیه سازمان اداری و استخدامی هفت ساعت است و با برگشت به روال عادی هشت ساعت خواهد شد ولی این مصوبه ستاد ملی کرونا جهت اجرا در دستگاه‌های اجرایی باید از سوی سازمان اداری و استخدامی به آنها ابلاغ شود.
پیگیری‌های ایسنا نشان می‌دهد که هنوز ابلاغیه‌ای به دستگاه‌های اجرایی اعلام نشده و براین اساس همچنان ساعت کاری هفت ساعت خواهد بود. در عین حال این موضوع مطرح است که  با توجه به همزمانی شروع فعالیت دستگاه‌های اجرایی در سال جدید با ماه مبارک رمضان که معمولا با تغییر در ساعت کاری کارکنان همراه است، فعلا ابلاغ هشت ساعت حضور کارکنان به دستگاه‌های اجرایی انجام نشده و بعد از ماه رمضان حضور کارکنان به روال قبلی برگردد.
جریان کاهش ساعت کاری کارکنان از اسفندماه سال ۱۳۹۸ و با اوج گیری شیوع ویروس کرونا در ایران آغاز شد؛ به طوری که در مقطعی برخی سازمان‌ها از جمله بانک‌ها، ساعت کاری هشت تا ۱۳ و یا برای کارکنان هفت تا ۱۴ پیش‌بینی شد. بعد از آن در خردادماه سال ۱۳۹۹ عملا ساعت کاری کارکنان بین ۷:۳۰ تا ۱۴:۳۰ یعنی در یک فاصله هفت ساعته تعریف شد و دستگاه‌ها مکلف بودند که محاسبات را بر مبنای همین ساعت برای کارکنان در نظر بگیرند و مابه‌التفاوت آن را پر کنند.
این روند ادامه داد و حتی در مهرماه امسال که به دنبال مصوبه ستاد ملی کرونا، سازمان اداری و استخدامی بخشنامه آبان‌ماه ۱۳۹۹ گذشته در مورد دورکاری کارکنان را لغو کرد همچنان ساعت کاری بین ۷:۳۰ تا ۱۴:۳۰ همچنان پابرجا باقی ماند.
                            ",https://www.asriran.com/003UWx
832345,۱۴۰۱/۰۱/۰۶,بین الملل,"پوتین غرب را به تلاش برای ""نفی"" روسیه متهم کرد",رئیس جمهور روسیه چند روز پیش روسهایی که به دنبال کسب پناهندگی در غرب و پذیرش ارزشهای آن هستند را مورد نکوهش قرار داد.,"رئیس‌جمهور روسیه در انتقاداتی کوتاه اما تند، غرب را به ""تلاش برای نفی کشورش"" متهم کرد.
به گزارش ایسنا؛ این اظهارات ولادیمیر پوتین رئیس جمهور روسیه در جریان یک نشست ویدیویی با رهبران فرهنگی روسیه در ضمن تداوم جنگ در اوکراین مطرح شد.
ولادیمیر پوتین در این اظهاراتش ابراز تاسف کرده و گفت: آنها اکنون روش بی‌اعتنایی را در پیش گرفته‌اند. نویسندگان و کتاب‌های روسی هدف طرد شدن قرار گرفته‌اند.
 او همچنین در صحبتی که ظاهرا اشاره به تصمیم اخیر ارکستر فیلارمونیک کاردیف در ولز برای عدم استفاده از موسیقی چایکوفسکی، آهنگساز روسی، در یک اجرا داشت، گفت که آثار مشهورترین آهنگسازان کشورش به حاشیه رانده می‌شوند.
پوتین این دست تلاش ها را با کتاب سوزی و سرکوبی که حزب نازی در آلمان قبل از جنگ جهانی دوم انجام داد مقایسه کرد و گفت: تصور چنین چیزی در کشور ما غیرممکن است.تنوع فرهنگی مایه افتخار جامعه ماست.
به نوشته یاهونیوز، تصمیماتی مانند تصمیم اخیر ارکستر فیلارمونیک کاردیف به طور گسترده مورد انتقاد قرار گرفته است.
نشریه اکونومیست اخیرا در مقاله‌ای توصیه کرد: با برخی هنرمندان سرسپرده برخورد کنید اما هنر روسیه را طرد نکنید.
رئیس جمهور روسیه چند روز پیش روسهایی که به دنبال کسب پناهندگی در غرب و پذیرش ارزشهای آن هستند را مورد نکوهش قرار داد.
پوتین پیشتر در اظهاراتش جوزف استالین دیکتاتور اتحاد شوروی سابق را به دلیل شکست نیروهای هیتلر تحسین کرد. از جمله گلایه‌های دیگر این رئیس جمهور روسیه در اظهاراتش این بوده که سینمای هالیوود آمریکا در به تصویر کشیدن جنگ جهانی دوم ""هیچ چیز درباره ارتش سرخ شوروی"" در مسیر شکست دادن نازی ها که خیلی بیشتر از قدرتهای متحد غربی متحل ضایعه و تلفات شد، نمی‌گوید.
پوتین تاکید کرد:‌آنها مشارکت ارتش سرخ را  نادیده می گیرند.
پوتین تاکید کرد:‌ آنها در ارتباط با ژاپن حتی ذکر نمی کنند که چه کسی بمب اتمی روی هیروشیما و ناگازاکی انداخت. یا این که می گویند این کار توسط تعدادی متحد انتزاعی انجام شد. در حقیقت آمریکا بود که یک چنین کشتار وحشتناکی را در خاتمه جنگ جهانی دوم انجام داد. این حقیقت حتی ذکر هم نمی شود. بنا براین آنها با بدبینی این حقیقت را نادیده می گیرند.
                            ",https://www.asriran.com/003UWv
832343,۱۴۰۱/۰۱/۰۶,اجتماعی ,همه مدارس و دانشگاه‌ها حضوری شدند/ ساعات کار ادارات هم به قبل از کرونا برگشت,براساس گزارش ارایه شده در ستاد ملی کرونا تاکنون حدود ۱۵۰ میلیون دز واکسن در کشور تزریق شده که کار بزرگی است، اما دریافت دز سوم واکسن همچنان باید مورد تأکید قرار گیرد.,"رئیس جمهور با تشکر از همراهی مردم و تلاش کادر درمان برای کاهش شیوع کرونا بر ضرورت رعایت شیوه‌نامه های بهداشتی و پرهیز از عادی‌انگاری کرونا در جامعه تاکید کرد.
به گزارش ایسنا؛ سید ابراهیم رئیسی در اولین جلسه ستاد ملی مقابله با کرونا در سال ۱۴۰۱ ضمن تشکر از همراهی مردم و تلاش کادر درمانی و بهداشتی و تمام کسانی که در کاهش شیوع ویروس کرونا نقش‌آفرینی کردند، تأکید کرد: با وجود روند کاهشی ابتلا و فوتی های کرونا در کشور، باید شیوه نامه های بهداشتی به دقت رعایت و از عادی‌انگاری کرونا در جامعه پرهیز شود.در جلسه ستاد ملی مقابله با بیماری کرونا مصوب شد از ۱۴ فروردین ۱۴۰۱ تمام مدارس و دانشگاه‌های کشور به صورت حضوری فعالیت کنند و ساعات کار ادارات نیز به پیش از آغاز کرونا بازگردد.
رئیس جمهور با اشاره به افزایش ۵۰ درصدی سفرهای نوروزی ‌افزود: مسافرت گسترده مردم نشانه نشاط و امنیت اجتماعی است، اما همه باید نسبت به رعایت پروتکل‌های بهداشتی حساسیت داشته باشند تا در آینده شاهد گسترش دوباره شیوع کرونا نباشیم.
رئیسی گفت: براساس گزارش ارایه شده در ستاد ملی کرونا تاکنون حدود ۱۵۰ میلیون دز واکسن در کشور تزریق شده که کار بزرگی است، اما دریافت دز سوم واکسن همچنان باید مورد تأکید قرار گیرد.
رئیسی در بخش دیگری از سخنان خود با اشاره به اهمیت حضور مؤثر اورژانس و پلیس راهور در کاهش تلفات رانندگی، تصریح کرد: باید قاطعانه با تخلفات حادثه‌ساز رانندگی برخورد شود و پلیس هیچگونه اغماضی در مورد اینگونه تخلفات نداشته باشد چراکه جان مسافران را به خطر می اندازد.
رئیس جمهور با تأکید بر اهمیت خدمت‌رسانی به زائران و مسافران نوروزی در استان‌های مختلف کشور، گفت: مسئولان و استانداران تمام تلاش خود را بکار گیرند تا با همتی مضاعف در ایام نوروز مشکلی برای مردم پیش نیاید و کمبودهایی چون اسکان نوروزی مسافران سریعا جبران شود.
                            ",https://www.asriran.com/003UWt
832335,۱۴۰۱/۰۱/۰۶,سرگرمی,خلق یک دنیای بسیار متفاوت و دیدنی طی 5 سال! (گزارش تصویری),"پیتر چاکواری پنج سال را صرف خلق پروژه ای به نام ""زمین بایر کوچک"" (Tiny Wasteland) کرده است.","عصر ایران – آیا سن ما برای بازی با اسباب بازی ها زیاد است؟ لزوما خیر. به عنوان یک بزرگسال بالغ شما هنوز هم می توانید از بازی با اسباب بازی ها لذت ببرید و دنیاهای کاملا جدیدی با آنها بسازید. و این دقیقا همان کاری است که عکاس پیتر چاکواری انجام می دهد.
چاکواری مجسمه های کوچک و آیتم هایی که روزانه در دنیای واقعی استفاده می کنیم را برای خلق دنیاهای خیالی مینیاتوری و ارائه مجموعه های عکس بکار گرفته است.
در سال 2016، پیتر چاکواری در هرم (Herm)، جزیره کوچکی در کانال مانش، زندگی می کرد. به دلیل شرایط بد آب و هوایی، وی بیشتر زمان خود را در خانه سپری می کرد. این شرایط موجب شد تا آرزوی بازگشت به دنیای کودکی و بازی با اسباب بازی ها در وی شکل بگیرد. عکاسی بی تردید بهانه ای عالی برای بازی با اسباب بازی ها بود، از این رو، پیتر تعدادی مجسمه کوچک سفارش داد و خلق دنیاهای کوچک خود را آغاز کرد.
پیتر چاکواری پنج سال را صرف خلق پروژه ای به نام ""زمین بایر کوچک"" (Tiny Wasteland) کرده است. از آنجایی که وی در زمینه عکاسی از غذا فعالیت می کند، در بیشتر این عکس ها از خوراکی های مختلف استفاده شده است.
                                                                                                                                                                                                                                          ",https://www.asriran.com/003UWl
832342,۱۴۰۱/۰۱/۰۶,سلامت,آخرین آمارهای کرونا در ایران/ ۵۴ فوتی و ۱۳۸۲ بیمار جدید طی شبانه روز گذشته,در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.,"بنا بر اعلام روابط عمومی وزارت بهداشت، در طول شبانه روز گذشته، ۵۴ بیمار کووید۱۹ جان خود را از دست دادند و بیمار در بخش مراقبت های ویژه بستری هستند.
به گزارش ایسنا؛ بنا بر اعلام روابط عمومی وزارت بهداشت از دیروز تا امروز ۶ فروردین ماه ۱۴۰۱ و بر اساس معیارهای قطعی تشخیصی، ۱۳۸۲ بیمار جدید مبتلا به کووید۱۹ در کشور شناسایی شد که ۲۵۶ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۴۸ هزار و ۷۸۹ نفر رسید.
متاسفانه در طول ۲۴ ساعت گذشته، ۵۴ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۹۷۱ نفر رسید.
خوشبختانه تا کنون ۶ میلیون ۸۵۰ هزار و ۵۲۵ نفر از بیماران، بهبود یافته و یا از بیمارستانها ترخیص شده اند.
۱۶۷۲ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
تا کنون ۴۹ میلیون و ۱۱۳ هزار و ۵۵۹ آزمایش تشخیص کووید۱۹ در کشور انجام شده است.
در حال حاضر ۲۴ شهرستان در وضعیت قرمز، ۶۸ شهرستان در وضعیت نارنجی، ۳۰۶ شهرستان در وضعیت زرد و ۵۰ شهرستان در وضعیت آبی قرار دارند.
                            ",https://www.asriran.com/003UWs
832341,۱۴۰۱/۰۱/۰۶,بین الملل,آلمان، اتریش و مجارستان مانعی بر روند تحریم های روسیه,لهستان پیشنهاد کرده است که ممنوعیت تجارت با روسیه در اولین فرصت به بسته تحریمی اتحادیه اروپا اضافه شود,"ماتئوش موراویسکی (Mateusz Morawiecki) نخست وزیر لهستان با این ادعا که سه کشور آلمان، اتریش و مجارستان به عنوان مانعی بر سر راه  تحریم‌های جدید علیه روسیه در درجریان درگیری در اوکراین عمل می‌کنند آنها را به ترمز تحریم های غرب علیه مسکو تشبیه کرد.
به گزارش ایرنا؛ شبکه خبری «راشاتودی» با انتشار این خبر  افزود: ماتئوش موراویتسکی، نخست وزیر لهستان، روز جمعه (روز گذشته) از سه کشور اروپایی  نام برد که با مسدود کردن روابط تجاری با روسیه مخالف هستند، وی  این سه کشور اروپایی  را  «ترمز»ی  بر روند  تحریم‌های بیشتر در واکنش  حمله روسیه به  اوکراین توصیف کرد.
بنابراین گزارش، موراویسکی در آستانه نشست ناتو در بروکسل در این باره گفت: لهستان قویا بر لزوم محدود ساختن تجارت هیدروکربن (سوخت های فسیلی با روسیه) تاکید می ورزد اما کشورهایی به مانند آلمان، اتریش و مجارستان هرچه بیشتر دراین زمینه خودداری از خود نشان می دهند و  این سه کشور همچنان  از متوقف ساختن تجارت با روسیه خودداری می کنند.
راشاتودی افزود: نخست وزیر لهستان گفت که موضع کشورش در قبال روسیه در جریان حمله روسیه به اوکراین تغییر نکرده  و ورشو برای اعمال فوری تحریم‌های بیشتر بر مسکو فشار خواهد آورد.
راشاتودی درادامه گزارش داد: موراویسکی بر اهمیت تاثیر تحریم ها بر مسکو در میان مدت و درازمدت تاکید کرد و افزود باید رویکرد کشورهای عضو اتحادیه اروپا و ناتو در قبال روسیه بریک اصول و موازین صورت گیرد.
درحالی نخست وزیر لهستان به انتقاد از سه کشور اروپایی در روند تحریم ها علیه روسیه به انتقاد پرداخت که وی پیشتر و در ۲۹اسفند ماه ۱۴۰۰ ؛ پیشنهاد ممنوعیت کامل تجارت با روسیه را  به اتحادیه اروپا ارائه داده بود.
موراویسکی دراین باره گفته بود: لهستان پیشنهاد کرده است که ممنوعیت تجارت با روسیه در اولین فرصت به بسته تحریمی اتحادیه اروپا اضافه شود؛ این ممنوعیت شامل تجارت زمینی، دریایی و  قطع کامل تجارت با روسیه ممکن است این کشور را مجبور به توقف جنگ بی‌رحمانه خود در اوکراین کند.
ولادیمیر پوتین رئیس جمهور روسیه روز ۲۱ فوریه گذشته (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت؛ وی سه روز پس از این تاریخ ،  پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.
                            ",https://www.asriran.com/003UWr
832340,۱۴۰۱/۰۱/۰۶,اجتماعی ,تردد وسیله نقلیه در جاده کرج - چالوس ممنوع شد,اکنون ترافیک در خط جنوبی  جاده کرج - چالوس از محدوده شهرستانک تا تونل البرز سنگین است.,"رییس پلیس راه البرز اعلام کرد: تردد وسایل نقلیه از جنوب به شمال در جاده کرج - چالوس در محدوده این استان ممنوع شد.
به گزارش ایرنا؛ سرهنگ « رضا گودرزی »:‌ این محدودیت از مسیر جنوب به شمال  از میدان امیرکبیر کرج  و آزادراه تهران - شمال اعمال شده است.
وی اضافه کرد: این ممنوعیت به دلیل تخلیه بار ترافیکی سنگین  از شمال به جنوب  صورت گرفته است.
گودرزی خاطرنشان کرد: اکنون ترافیک در خط جنوبی  جاده کرج - چالوس از محدوده شهرستانک تا تونل البرز سنگین است.
وی از رانندگان خواست با توجه به شرایط ترافیکی با ماموران پلیس راه همکاری داشته باشند.
وی گفت:  ماموران پلیس راه برای پیشگیری از حوادث احتمالی و روان سازی ترافیک در جاده های  استان البرز مستقر شده اند.
استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.
                            ",https://www.asriran.com/003UWq
832339,۱۴۰۱/۰۱/۰۶,اجتماعی ,افزایش بیش از ۸ برابری حقوق سربازان,متوسط حقوق سربازان در سال آینده ۳.۵ میلیون تومان و سربازان متاهل دارای دو فرزند تا ۵ میلیون تومان خواهد بود.,"رئیس کمیسیون اصل ۹۰ مجلس شورای اسلامی، از افزایش بیش از ۸ برابری حقوق سربازان خبر داد.
به گزارش ایسنا؛ حجت‌الاسلام و المسلمین حسن شجاعی با بیان اینکه در بودجه جدید کشور اتفاقات خوب و مبارکی رقم خورده است، اظهار کرد: از مهم‌ترین این اتفاقات می‌توان به افزایش حقوق سربازان که طی سال‌های گذشته نادیده گرفته می‌شد، اشاره کرد.
وی با اشاره به کم بودن حقوق سربازان و اقدامات مجلس در این زمینه، یادآور شد: سربازان با حقوق سابق‌شان حتی نمی‌توانستند هزینه رفت‌ و آمد به مرخصی‌شان را بپردازند که برای حل این مشکل طی دو سال مجلس انقلابی حقوق سربازان را بیش از ۸ برابر افزایش داد.
رئیس کمیسیون اصل ۹۰ مجلس شورای اسلامی با اشاره به جزئیات این افزایش حقوق‌، ادامه داد: متوسط حقوق سربازان در سال آینده ۳.۵ میلیون تومان و سربازان متاهل دارای دو فرزند تا ۵ میلیون تومان خواهد بود.
این مسئول با تاکید بر این موضوع که این افزایش حقوق‌ها گامی مثبت در راستای کمک به معیشت سربازان و تحمیل نشدن هزینه به خانواده‌های دارای فرزند سرباز است، خاطرنشان کرد: حل مشکلات مردم و گره‌گشایی از زندگی آنان، از اولویت‌های اصلی مجلس انقلابی است.
                            ",https://www.asriran.com/003UWp
832336,۱۴۰۱/۰۱/۰۶,اجتماعی ,پنج عادتی که کارافرینان باید ترک کنند,من برای آن که به یک کارآفرین موفق تبدیل شوم، اخلاق و رفتار مدیران عامل شرکت‌های بزرگ و موفق را زیر نظر گرفتم تا ببینم برای تبدیل شدن به یک مدیرعامل موفق و بزرگ، چه عادات رفتاری را باید در پیش بگیرم,"رایان مک گراث، یکی از کارآفرینان برتر آمریکا، در مقاله‌ای در مجله «کارآفرینی»، می‌نویسد:
من برای آن که به یک کارآفرین موفق تبدیل شوم، اخلاق و رفتار مدیران عامل شرکت‌های بزرگ و موفق را زیر نظر گرفتم تا ببینم برای تبدیل شدن به یک مدیرعامل موفق و بزرگ، چه عادات رفتاری را باید در پیش بگیرم
در طول یک دهه فعالیتم در زمینه کارآفرینی، متوجه شدم که مدیران عامل موفق عادات رفتاری مشابهی ندارند، اما پنج عادت رفتاری نامطلوب را کنار گذاشته‌اند که عبارتند از:
تعیین تعداد زیادی اولویت‌های استراتژیکهر مدیرعامل و کارآفرینی تمایل به رویاپردازی دارد. این عادت رفتاری گاهی اوقات باعث می‌شود تعداد زیادی اولویت استراتژیک برای شرکت‌شان تعیین کنند، بدون این که به این موضوع فکر کنند که آیا شرکت‌مان توانایی و منابع لازم برای رسیدن به این همه اولویت استراتژیک را دارد؟در حالی که مدیران عامل و کارآفرینان موفق فقط 3 تا 5 اولویت استراتژیک را برای شرکت‌شان تعیین و فقط روی همان اولویت‌ها تمرکز می‌کنند
دخالت کردن در تمام امورتقریبا تمام کارآفرینان چون کسب و کارشان را خودشان راه‌اندازی کرده‌اند، با جزئیات کارهای شرکت‌شان به خوبی آشنا هستند و در نتیجه، وقتی شرکت‌شان بزرگ می‌شود هم در تمام امور و جزئیات کاری شرکت‌شان دخالت می‌کننداما کارآفرینان موفق به خوبی می‌دانند که با بزرگ شدن شرکت‌شان باید عادت رفتاری دخالت کردن در تمام جزئیات را کنار بگذارند و امور اجرایی را به مدیران مربوطه تفویض کنند و خودشان روی اولویت‌های استراتژیک شرکت تمرکز کنند
کنار گذاشتن کارمندان مخالفبرخی از کارآفرینان به اشتباه تصور می‌کنند هیچ کسی در شرکت نباید با آنها مخالفت کند چون هیچ کسی به اندازه آنها با زیر و بم شرکت آشنا نیست و برای موفقیت آن تلاش نکرده است. در نتیجه، به محض این که کارمندی با آنها مخالفت می‌کند، او را از شرکت کنار می‌گذارنداما کارآفرینان موفق به خوبی می‌دانند که وجود کارمندانی که متفاوت از ما فکر می‌کنند، برای پیشرفت کار چقدر لازم است. این موضوع به حدی مهم است که آنها دنبال کارمندانی می‌گردند که مخالف‌شان فکر می‌کنند
حفظ کارمندان ضعیفاکثر کارآفرینان، کسب و کارشان را با کمک دوستان و اقوام‌شان آغاز می‌کنند و بعد از آن که شرکت‌شان بزرگ می‌شود و آنها دیگر کارآیی لازم را ندارند، از کنار گذاشتن آنها خودداری می‌کنند اما کارآفرینان موفق بدون هیچ گونه رودربایستی عمل می‌کنند و هر کارمند ضعیفی را کنار می‌گذارند حتی اگر آن کارمند ضعیف نزدیک‌ترین دوست یا فامیل‌شان باشد. این دسته از کارآفرینان به خوبی می‌دانند که حفظ کارمندان ضعیف، به خصوص اگر آن کارمند دوست یا فامیل باشد، یکی از اصلی‌ترین عوامل شکست شرکت‌های موفق است
تمرکز بر گذشته یا رقباخیلی از کارآفرینان بعد از آن که مراحل اولیه و رشد را پشت‌سر می‌گذارند و به یک شرکت بزرگ تبدیل می‌شوند، دو خطای بزرگ مرتکب می‌شوند: اول، با در نظر گرفتن موفقیت‌های قبلی‌شان دچار غرور می‌شوند و دوم، نسبت به رقبایی که بعد از آنها وارد بازار شده‌اند، حساس می‌شوند و فکر می‌کنند نباید اجازه بدهند رقبایشان رشد کننداین طرز تفکر باعث می‌شود کارآفرینان روی تغییرات بازار در آینده و نوآوری برای موفقیت در آینده تمرکز نکنند و در نتیجه خیلی زود شکست بخورند
 
منبع: کانال برندبافی                           ",https://www.asriran.com/003UWm
832334,۱۴۰۱/۰۱/۰۶,بین الملل,انتقام یمنی ها از سعودی ها در قاب تصویر,,,https://www.asriran.com/003UWk
832333,۱۴۰۱/۰۱/۰۶,اجتماعی ,اقامت در گیلان از رشد ۱۰۰ درصد هم عبور کرد,هر ساله حدود ۲۰ میلیون مسافر این استان را به عنوان مقصد سیاحت خود انتخاب می کردند.,"مدیرکل میراث فرهنگی، گردشگری و صنایع دستی گیلان اعلام کرد: مسافران اقامت کننده در استان (مراکز اقامتی ثابت و موقت) تا پایان پنجم فروردین ماه نسبت به دوره مشابه به بیش از ۷۰۰ هزار نَفَر - شب اقامت رسید که نشان از رشد ۱۰۲ درصدی نسبت به دوره مشابه سال گذشته دارد.
به گزارش ایرنا؛ ولی جهانی: براساس گزارش ستاد هماهنگی خدمات سفر استان گیلان در خصوص آمار مسافران ورودی و اقامت کننده طی روز ۲۵ اسفندماه سال گذشته تا پنجم فروردین ۱۴۰۱ ورود (زمینی و هوایی) چهار میلیون و ۲۴۴هزار و ۵۹۰ مسافر به استان ثبت شد که دارای رشد ۳۷ درصدی می باشد.
وی اظهار داشت: ۸۱۲ هزار و ۹۹۸ خودرو وارد استان شده است که این رقم نسبت به مدت مشابه در سال گذشته دارای رشد ۳۶ درصدی است .
مدیرکل میراث فرهنگی گیلان اضافه کرد: به منظور بررسی کیفیت خدمات‌رسانی واحدهای گردشگری و اقامتی استان گیلان ۲۸۰ مورد نظارت میدانی توسط تیم‌های نظارتی این اداره‌کل در بازه زمانی یادشده به انجام رسیده است.
گیلان با سه هزار و ۲۵۲ تاسیسات گردشگری میزبان حضور گردشگران نوروزی ۱۴۰۱ است. این استان با حدود ۳۰۰ کیلومتر خط ساحلی و برخوداری از ظرفیت کوهستان و جنگل های هیرکانی همواره یکی از مقاصد اصلی مسافران و گردشگران است. 
برخی شهرستان های گیلان پیش از همه گیری ویروس کرونا، در برخی از ایام تعطیل به اندازه جمعیت خود میزبان مسافران بودند و هر ساله حدود ۲۰ میلیون مسافر این استان را به عنوان مقصد سیاحت خود انتخاب می کردند.
                            ",https://www.asriran.com/003UWj
832332,۱۴۰۱/۰۱/۰۶,اجتماعی ,۴.۳ میلیون سفر در استان بوشهر ثبت شد,بیشتر سفرها به استان‌ بوشهر از استان‌های فارس، اصفهان، تهران ،کهگیلویه و بویراحمد، چهار محال و بختیاری است.,"رئیس کمیته شهرداری‌های ستاد اجرایی خدمات سفر استان بوشهر گفت: از ۲۸ اسفند ۱۴۰۰ تا پنجم فرودین ۱۴۰۱ ، چهار میلیون ۳۰۰ هزار سفر در این استان به ثبت رسید.
به گزارش ایرنا؛ روابط عمومی استانداری بوشهر روز شنبه به نقل از هوشنگ رستم پور شهیدی افزود: با توجه به شمار مسافران در نیمه اول تعطیلات نوروز انتطار می‌رود از هشتم تا ۱۲ فروردین با موج فزاینده مسافران روبرو شویم.
وی اضافه کرد: آمارها نشان می‌دهد استان بوشهر از مقاصد پرجاذبه‌ گردشگری است که صنعت گردشگری آن در ۲ سال گذشته با رکود شدید ناشی از شرایط کرونا روبرو بوده است.
رستم پور شهیدی با اشاره به آماده‌باش بودن دستگاه‌های اجرایی برای خدمات‌رسانی به مسافران نوروزی بیان کرد: اکنون پس از گذشت ۲ بهار بی رونق همه شهرهای استان بوشهر برای خدمت به مسافران در حالت آماده باش قرار دارند.
مدیرکل امور شهری و شوراهای استانداری بوشهر ادامه داد: طبق بررسی سالهای گذشته پیک اصلی مسافران نوروزی در هفته نخست و سپس در سه شب آخر منتهی به ۱۵ فروردین ماه است.
رستم‌پور شهیدی گفت: براساس پیش بینی ها در روزهای آینده با موج جدیدی از حضور مسافران مواجه خواهیم بود و هر چند ممکن است شرایط جوی این پیش‌بینی را  تغییر دهد.
وی بیشترین ورودی مسافران نوروزی به استان بوشهر را از استان فارس عنوان کرد و افزود: بیشتر سفرها به استان‌ بوشهر از استان‌های فارس، اصفهان، تهران ،کهگیلویه و بویراحمد، چهار محال و بختیاری است.
مدیرکل امور شهری و شوراهای استانداری بوشهر افزود: در نوروز امسال از سراسر کشور گردشگر وارد بوشهر شده است و در راستای بررسی وضعیت خدمات‌رسانی از ۲۸ اسفند ماه تاکنون کمیته شهرداری‌های ستاد اجرایی خدمات سفر استان بوشهر ۳۴۱ مورد بازدید نظارتی در سطح شهرهای این استان انجام داده‌اند.
                            ",https://www.asriran.com/003UWi
832331,۱۴۰۱/۰۱/۰۶,بین الملل,تغییر اهداف روسیه در اوکراین/ تمرکز بر تصرف منطقه دونباس,از زمان درگیری روسیه و اوکراین (۲۴ فوریه، ۵ اسفند) بیش از ۳ میلیون و ۷۰۰ هزار نفر از مردم این کشور مجبور به مهاجرت کشورهای همسایه شامل لهستان و رمانی شده‌اند,"وزارت دفاع روسیه در بیانیه‌ای اعلام کرد: اولین مرحله عملیات (در اوکراین) تا حد زیادی محقق شده و ارتش این کشور از این پس بر منطقه شرقی دونباس تمرکز خواهد کرد.
به گزارش ایرنا؛ سرگئی رودسکوی رئیس ستاد مشترک ارتش روسیه گفت: توانایی رزمی نیروهای مسلح اوکراین به شدت کاهش یافته است؛ به همین دلیل می‌توانیم تلاش‌هایمان را برای دست یافتن به اهداف دیگر متمرکز کنیم مانند آزادسازی منطقه دونباس. 
وی اظهار داشت که نیروهای روسیه به شکل عملی توانسته‌اند نیروی هوایی اوکراین، پدافند هوایی همچنین نیروی دریایی این کشور را از بین ببرند.  
به گزارش ایرنا، ولادیمیر پوتین رئیس‌جمهوری روسیه دوشنبه ۲۱ فوریه ۲۰۲۲ (۲ اسفندماه ۱۴۰۰) با انتقاد از بی‌توجهی غرب به نگرانی‌های امنیتی مسکو اعلام کرد که کشورش استقلال جمهوری‌های خلق دونتسک و لوگانتسک را به رسمیت می‌شناسد و در کاخ کرملین قراردادهای همکاری و دوستی را با سران این جمهوری‌ها امضا کرد.

وی بامداد پنجشنبه ۲۴ فوریه (۵ اسفند ماه) نیز در یک سخنرانی در تلویزیون ملی روسیه، از اقدام نظامی در دونباس خبر داد و از نیروهای اوکراینی خواست سلاح‌های خود را زمین بگذارند و به خانه‌های خود بروند. مسکو اهداف این کشور را از  عملیات نظامی علیه اوکراین نظامی‌زدایی کی‌یف و آزادسازی مناطق شرق این کشور یعنی جدایی‌طلبان دونباس اعلام کرده بود. 
درگیری بین روسیه و اوکراین از آن زمان تاکنون در حالی ادامه دارد که چند دور مذاکره میان هیات‌های روسیه و اوکراین در سطوح مختلف به آتش بس فراگیر منجر نشده است. مذاکرات وزرای خارجه دو طرف در ترکیه نیز دستاورد ملموسی نداشت. تنها نتیجه این مذاکرات، ایجاد زمینه برای آتش بس موقت در برخی مناطق، جهت خروج غیرنظامیان از مسیرهای بشردوستانه بوده است.
از زمان درگیری روسیه و اوکراین (۲۴ فوریه، ۵ اسفند) بیش از ۳ میلیون و ۷۰۰ هزار نفر از مردم این کشور مجبور به مهاجرت کشورهای همسایه شامل لهستان و رمانی شده‌اند و بر اساس آمار سازمان ملل متحد ۱۰۸۰ نفر غیرنظامی در این رویایی کشته‌ شده‌اند. تلفات نظامیان دو طرف دقیق معلوم نیست ولی هر یک آمار متفاوتی ارائه می‌دهند. 
                            ",https://www.asriran.com/003UWh
832319,۱۴۰۱/۰۱/۰۶,فرهنگی/هنری,"رابطه مردم و تلویزیون؛ ""موسی به دین خود، عیسی به دین خود""",ویژه برنامه‌های سال تحویل را یک بار دیگر مرور کنید. همه یک شکل، با مهمان‌هایی که از این شبکه به آن شبکه می‌رفتند  و بدتر از همه با حرف‌های تکراری و شعاری.,"عصر ایران؛ مصطفی داننده- در سال‌های نه چندان دور، تنها تفریح آنهایی که در تعطیلات نوروز مسافرت نمی‌رفتند، تلویزیون نگاه کردن بود. سریال‌های دیدنی، فیلم‌های سینمایی جدید و مسابقه‌های جذاب بخشی از برنامه‌های صداوسیما برای روزهای تعطیلی مردم بود.
حالا اما همین تلویزیون، در عید؛ برخلاف گذشته حوصله سر بر شده و نه دیگر خبری از سریال‌های خیابان خلوت کن خبری است و نه دیگر فیلم‌های سینمایی و مسابقات می‌توانند مردم پای تلویزیون میخکوب کند.
دلیل این حوصله سربری هم مشخص است.
اول: مدیران تلویزیون، هدف‌شان سرگرم کردن مردم نیست. تنها خواسته آنها، برآورده کردن منویات بخشی از جامعه است. باقی مردم چه می‌گویند و چه می‌خواهند چندان مهم نیست. اینکه سریال «نجلا 2» در جدول پخش تلویزیون قرار می‌گیرد، به خوبی حکایت از این معنا دارد. نجلا شاید به خودی خود سریال خوبی باشد اما زمان پخش آن، نوروز نیست. شاید محرم، ماه رمضان و حتی روزهای عادی سال برای پخش چنین سریالی مناسب‌تر بود تا تعطیلات سال تازه!
دوم: آدم‌های جذاب برای مردم دیگر در تلویزیون کار نمی‌کنند. تمام آدم‌های صداوسیما خلاصه شده است در چند نفر که هر سال در تعطیلات عید آنها هستند و برنامه‌هایی تکراری را تحویل مخاطب می‌دهند.
ویژه برنامه‌های سال تحویل را یک بار دیگر مرور کنید. همه یک شکل، با مهمان‌هایی که از این شبکه به آن شبکه می‌رفتند  و بدتر از همه با حرف‌های تکراری و شعاری. 
سوم: تلویزیون زمانی تنها منبع خبری و سرگرمی مردم بود. حالا جامعه به واسطه گسترش تکنولوژی، شبکه‌های اجتماعی، پلتفرم‌های پخش فیلم و ماهواره به راحتی به برنامه‌های مختلف دست‌رسی دارند. دیگر برای سرگرم شدن احتیاجی به تلویزیون نیست. بخشی از مردم با خود می‌گویند، صداوسیما کار خود را بکند و ما هم کار خودمان را می‌کنیم.
ببیند کار به کجا رسیده است که مهمان‌های نوروزی تلویزیون، کسانی بودند که در این ماه‌ها به خاطر دیده شدن در پلفترم‌های شبکه نمایش خانگی به سر زبان‌ها افتاده بودند. مثل یوسف صیادی و تیموری که در مسابقه «جوکر» حسابی به لبخند را به لبان مردم آورده بودند. 
چهارم: تلویزیون تصور می‌کرد با پخش سینمایی «مارمولک» فیل هوا کرده است اما زهی خیال باطل که مردم سال‌هاست که این سینمایی را در قابی به جز تلویزیون دیده‌اند، تازه بدون سانسور. آنهایی که مارمولک را از تلویزیون دیدند، کارشان شده بود، پیدا کردن سانسوری‌های فیلم کمال تبریزی.
بله، تلویزیون و در کل صداوسیما از جامعه عقب مانده است و مردم بدون توجه به آنها کار خود را می‌کنند. مدیران تلویزیون دوست دارند که همه شبکه‌ها مانند «افق» شود که شبکه معیار صداوسیماست و مردم با پلفترم‌های شبکه نمایش خانگی، ماهواره و شبکه‌های اجتماعی سرگرم می‌شوند و حتی برای آن هزینه پرداخت می‌کنند. شرایط به گونه‌ای شده است که مردم به صداوسیما می‌گویند:« «موسی به دین خود، عیسی به دین خود!»
البته باید گفت برنامه «عصر جدید» در این میان یک استثناست. مسابقه‌ای که به بهتر شدن ایران و دیده شدن استعدادها کمک فراوانی می‌کند.                            ",https://www.asriran.com/003UWV
832211,۱۴۰۱/۰۱/۰۶,عمومی,تنها یک درصد افراد می توانند حیوان را پیدا کنند (تست سنجش هوش بصری),,"عصر ایران - طراحان این تست تصویری مدعی هستند تنها یک درصد افراد می توانند حیوان رسم شده را در کمتر از ۳۰‌ ثانیه پیدا کنند. فارغ از درستی یا نادرستی این ادعا، شما با یک چالش بصری جالب مواجه هستید: ""پیرمردی خسته و حیوان گم شده"" و سنجش هوش بصری.هوش بصری یا فضایی یکی از هوش های چندگانه ای است که دانشمندی به نام هاوارد گاردنر بدان پرداخته است.  افرادی که دارای هوش بصری بالایی هستند، در تجسم چیزها و تصور اشیاء به صورت سه بعدی و از جهات مختلف، قدرت تشخیص فضایی، درک اشکال، ساختن پازل، طراحی و مجسمه سازی، مهندسی و ... مهارت بیشتری نسبت به بقیه دارند. ممکن است فردی دارای هوش بصری نباشد ولی از هوش های دیگر بهره ببرد. اصلاً قرار هم نیست همه انسان ها از همه هوش ها در حد اعلا برخوردار باشند.حالا با دقت به این تصویر نگاه کنید؛ آیا حیوانی می بینید؟
پاسخ در انتهای صفحه است ولی یک دقیقه تمرکز کنید و اگر نیافتید به سراغش بروید.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
 
. 
.
.
.
.
.
.
.
.
.بله! اگر تصویر را برعکس کنید، حیوان تست ما که یک سگ است خود را نشان می دهد.همان طور که گفتیم، افرادی که دارای هوش بصری یا فضایی قدرتمندی هستند، می توانند تصاویر را از زوایای مختلف ببینند و اگر شما این تصویر را برعکس هم تصور کرده اید، از جمله افرادی هستید که از هوش بصری خوبی برخوردارید. اگر هم متوجه نشدید، اشکالی ندارد، شاید با تست های دیگری هوش بصری تان ثابت شود یا این که در زمینه های دیگر دارای هوش هستید.شما پیداش کردین؟ در چند ثانیه؟اگه این تست تصویری رو هم ندیدین از دست ندین:
آب نبات کجاست؟ (معمای تصویری)
                            ",https://www.asriran.com/003UUl
832330,۱۴۰۱/۰۱/۰۶,فناوری و IT,آیفون دار شدن ارزان‌تر می‌شود,اپل در حال طراحی یک سرویس اشتراک برای آیفون و محصولات سخت افزاری دیگر است. در این مدل، کاربران به جای هزینه یکجا یا اقساط مالی، مانند برنامه ارتقای آیفون، ماهانه هزینه ای را پرداخت خواهند کرد و از طریق حساب اپل خود، اشتراکشان را مدیریت می کنند.,"آیفون و محصولات دیگر اپل فوق العاده گران شده اند به طوری که این شرکت آمریکایی به فکر استفاده از مدلهای فروش دیگری افتاده است تا درآمدش آسیب نبیند.
به گزارش ایسنا؛ منابع آگاه در گفت و گو با بلومبرگ مدعی شده اند اپل در حال طراحی یک سرویس اشتراک برای آیفون و محصولات سخت افزاری دیگر است. در این مدل، کاربران به جای هزینه یکجا یا اقساط مالی، مانند برنامه ارتقای آیفون، ماهانه هزینه ای را پرداخت خواهند کرد و از طریق حساب اپل خود، اشتراکشان را مدیریت می کنند.
بر اساس گزارش وب سایت انگجت، جزییات بیشتر هنوز موجود نیست اما این سرویس شامل ارتقاهای مرتب بوده و اواخر سال ۲۰۲۲ یا اوایل سال ۲۰۲۳ راه اندازی می‌شود. قیمت این سرویس هنوز مشخص نیست. برنامه ارتقای فعلی اپل مستلزم پرداخت ماهانه ۳۵ دلار یا بیشتر برای برخورداری از ارتقای سالانه آیفون و پوشش AppleCare+ است.
نسل جدید آیفون با قیمتهایی که از ۶۹۹ دلار برای آیفون مینی ۱۳ تا ۱۰۹۹ دلار برای آیفون ۱۳ پرو مکس شروع می شود، از ۲۴ سپتامبر سال ۲۰۲۱ روانه فروش شدند. اگر چه اپل در سه ماهه چهارم سال ۲۰۲۱ در صدر فروشندگان تلفن هوشمند بود اما سهمش در مقایسه با مدت مشابه سال پیش از آن کاهش داشت. سهم اپل در سه ماهه چهارم سال ۲۰۲۲ حدود ۲۳ درصد و سامسونگ ۱۷ درصد بود.
                            ",https://www.asriran.com/003UWg
832329,۱۴۰۱/۰۱/۰۶,بین الملل,رهبر انصارالله: آمریکا، اسرائیل و انگلیس، مهندسان تجاوز به یمن هستند,این تجاوز نظامی هیچ کدام از اهداف ائتلاف سعودی را محقق نکرد و فقط با کشته و زخمی شدن ده‌ها هزار یمنی، آواره شدن میلیون‌ها نفر، به بار آمدن خرابی برای زیرساخت‌های این کشور و گسترش قحطی و گرسنگی و بیماری‌های واگیردار همراه شده است.,"رهبر انصارالله یمن با بیان اینکه تجاوز به یمن، هیچ توجیه مشروعی ندارد، تأکید کرد که اعلام این تجاوز از واشنگتن به این سبب بود تا نشان داده شود که آمریکا ناظر و مهندس این تجاوز است.
 
به گزارش فارس؛ سید عبدالملک بدرالدین الحوثی رهبر انصارالله یمن شامگاه امروز جمعه به مناسبت روز ملی ایستادگی در این کشور سخنرانی کرد و این روز را در راستای یادآوری مسئولیتها و وظایف قلمداد کرد.
شبکه خبری المیادین به نقل از الحوثی گزارش داد، تجاوز به یمن، هیچ توجیه مشروعی ندارد و «اعلام تجاوز به یمن از واشنگتن به این سبب بود تا نشان دهد که [آمریکا] ناظر و مهندس این تجاوز است».
وی با بیان اینکه ائتلاف متجاوز نشان داده است که چه کسی، حق است و چه کسی باطل، خاطر نشان کرد، آمریکا، رژیم صهیونیستی و انگلیس، مهندسان تجاوز به یمن هستند.
رهبر انصارالله با اشاره به اینکه مشارکت انگلیس در حمله به یمن، برجسته و واضح است، تصریح کرد: «عربستان و امارات، مجریات حمله هستند و سایر اعضای ائتلاف نیز در ازای پول، اجیر شده‌اند».
سید عبدالملک با تأکید بر اینکه رفتار جنایتکارانه، شاخصه اصلی این حملات بوده است، ادامه داد: «موضع انسانی و اخلاق، متعلق به گرههای محور مقاومت، آزادگان امت اسلام بود، ولی از آغاز این تجاوز، شاهد سکوت بین‌المللی بودیم».
ائتلاف سعودی، منابع ملی یمن را غارت کرد
وی با بیان اینکه در کنار سکوت  جهانی در قبال جنایات در یمن، برخی حتی این کشتارها را تبریک می‌گفتند؛ چرا که «ائتلاف، ملت یمن را در هر جا و مکانی هدف قرار داد و زیرساختها را نیز بمباران کرد» گفت: «ائتلاف متجاوز بیش از ۲۷ تریلیون و ۸۵۰ میلیارد ریال از منابع یمن را غارت کرد».
رهبر انصارالله، با اشاره به اینکه ائتلاف متجاوز به هر نحوی تلاش کرد که به ملت یمن، آسیب وارد کند، جنگ اقتصادی علیه یمن را بسیار شدید دانست و نخستین عنوان آن را «غارت منابع ملی» توصیف کرد.
الحوثی تصریح کرد: «ائتلاف متجاوز در تلاش بود که بر سازه‌های نفتی، بندرگاهها  و منابع ملی به صورت کامل، مسلط شود. این ائتلاف، درآمدهای منابع نفتی یمن را غارت و ملتها را از این منابع محروم می‌کند».
هدف ائتلاف متجاوز، تسلیم کردن ملت یمن است
وی ضمن انتقاد از محاصره یمن و جنگ اقتصادی علیه این کشور، گفت: «هدف ائتلاف متجاوز از محاصره، شکنجه و تسلیم کردن ملت است... این ائتلاف حتی، تلاش کرد که مانع از ورود زمینی فرآورده‌های نفتی شود».
رهبر انصارالله با بیان اینکه، توحش و جنایت علیه ملت یمن با هدف فروپاشی و تسلیم کامل آن صورت می‌گیرد، تصریح کرد، کشورهای ائتلاف متجاوز قصد داشتند ملت یمن را آواره کنند، ولی انسجام ملی در برابر این ائتلاف، بهترین گواه قدرت، اراده و اطمینان به خداست.
الحوثی با تأکید بر اینکه ملت یمن، دشمن خود را به خوبی می‌شناسد و به همین دلیل، واکنش آگاهانه‌ای دارد، خاطر نشان کرد، ائتلاف متجاوز نیز شکست خود را در واکنش ملت آگاه یمن می‌داند.
ساخت تجهیزات نظامی در یمن، یومی است
وی با بیان اینکه عملیات نیروهای مسلح یمن در جبهه‌های مختلف، به بیش از 66 هزار عملیات رسیده است، از ساخت تجهیزات جنگی خبر داد و تصریح کرد، عملیات ساخت این تجهیزات از موشک «الصرخه» آغاز شد و همچنان این مسیر ادامه دارد.
رهبر انصارالله با اشاره اینکه ساخت تجهیزات نظامی در یمن، یومی است و دشمنان نیز این مسئله را می‌داند، گفت: «کشور ما استوار و سازنده است و تجهیزات جنگی خود را می‌سازد و به سمت ساخت ابزارهای غیر نظامی نیز حرکت می‌کند. همین مسئله باعث خشم ائتلاف شده است».
الحوثی با تأکید بر اینکه ساخت پهپاد دور برد نیز ادامه دارد و باعث نگرانی دشمنان خواهد شد، تأکید کرد، ساخت پهپاد و موشک با توجه به محاصره و شرایط دشوار، از نقطه صفر آغاز شد.
وی با بیان اینکه، تسلیم شد یک گزینه فاجعه‌بار است و عواقب وخیمی به همراه دارد، گفت: «با مشکلات اقتصادی و نظامی روبرو هستیم، ولی ما مشکلات را به فرصت تبدیل می‌کنیم. ائتلاف نیز شکست خورده است.
غرب در بحران اوکراین رسوا شد
رهبر انصارالله به بحران کشورهای غربی پرداخت و تأکید کرد: «پس از 50 سال، جنگ به اروپا بازگشت. رخدادهای اخیر، استانداردهای دوگانه غرب را رسوا کرد».
الحوثی با بیان اینکه موضع یمن همچنان حمایت از مسئله فلسطین است، از تمامی کسانی که از مردم یمن حمایت کردند، قدردانی کرد و از کشورهای متجاوز خواست که به اشغالگری خود پایان دهند و تجاوز را متوقف کنند.
وی با اشاره به اینکه، توقف حملات، رفع محاصره و پایان بخشیدن به اشغالگر، راهکار ائتلاف متجاوز برای خروج از بحران است، در پایان خاطر نشان کرد: «در سال هشتم [جنگ]، با موشکهای بالستیک و پهپادهای دوربرد خود خواهیم آمد».
این در حالی است که سرتیپ یحیی سریع سخنگوی نیروهای مسلح یمن شامگاه امروز جمعه از انجام علیات سوم «شکست محاصره» علیه عربستان سعودی خبر داد.
سریع تأکید کرد، انجام این عملیات، پاسخی به تداوم محاصره و آغاز هشتمین سال ایستادگی در برابر تجاوزات ائتلاف سعودی-اماراتی است. وی گفت که در جریان عملیات امروز نیروهای یمنی، شرکت آرامکو در جده و چندین مرکز مهم در ریاض هدف حملات موشکهای بالدار قرار گرفت.
عربستان سعودی در رأس یک ائتلاف عربی و تحت حمایت آمریکا، از ششم فروردین ۱۳۹۴ با ادعای تلاش برای بازگرداندن رئیس جمهور مستعفی یمن به قدرت اقدام به تجاوز نظامی به یمن و محاصره زمینی، هوایی و دریایی این کشور کرد.
این تجاوز نظامی هیچ کدام از اهداف ائتلاف سعودی را محقق نکرد و فقط با کشته و زخمی شدن ده‌ها هزار یمنی، آواره شدن میلیون‌ها نفر، به بار آمدن خرابی برای زیرساخت‌های این کشور و گسترش قحطی و گرسنگی و بیماری‌های واگیردار همراه شده است.
                            ",https://www.asriran.com/003UWf
832328,۱۴۰۱/۰۱/۰۶,اجتماعی ,افزایش ۴۴ درصدی تردد بین استانی در راه‌های مواصلاتی کشور در مقایسه با نوروز ۱۴۰۰,تعداد ۲۲۲ هزار و ۵۵۳ مسافر از مرزهای کشور تردد کردند که بیشترین خروجی از مرزها مربوط به روز شنبه ۲۸ اسفند ۱۴۰۰ بود.,"مدیر مرکز مدیریت راه‌های سازمان راهداری و حمل و نقل جاده‌ای گفت: از آغاز طرح نوروزی ۲۵ اسفند ۱۴۰۰ تا چهار فروردین ۱۴۰۱، تردد بین استانی در راه‌های مواصلاتی کشور در مقایسه با مدت مشابه سال گذشته ۴۴ درصد افزایش داشت.
به گزارش ایرنا؛ «علی اکبر آشوری» در خصوص بیشترین تردد بین استانی از ابتدای طرح نوروزی تا چهار فروردین ۱۴۰۱ گفت: بیشترین تردد بین استانی با دو میلیون و ۲۳۱ هزار و ۲۳۵ وسیله نقلیه مربوط به روز چهارم فروردین ماه بوده است که نسبت به روز گذشته چهار درصد افزایش را نشان می دهد.
وی با اشاره به متوسط تردد روزانه از ابتدای طرح نوروزی تا چهار فروردین ماه، افزود: از ابتدای طرح تا کنون دو میلیون و ۵۰ هزار و ۱۳۳ وسیله نقلیه در محورهای مواصلاتی کشور تردد داشتند.
مدیرمرکز مدیریت راه‌ها با بیان اینکه تغییرات تردد بین استانی در راه‌های کشور در مقایسه با نوروز سال ۱۳۹۹ رشد ۱۷۴ درصدی داشته است، گفت: همچنین افزایش تردد در راه‌های بین شهری کشور در مقایسه با نوروز سال ۱۳۹۸ رشد ۹ درصدی را نشان می‌دهد و بیشترین افزایش در تردد بین استانی نسبت به مدت مشابه سال گذشته، در استان‌های خوزستان، خراسان جنوبی، بوشهر، خراسان رضوی و اصفهان بوده است.
آشوری با بیان این که از ابتدای طرح تا چهارم فروردین ۱۴۰۱ بالغ بر یک میلیون و ۳۹۴ هزار و ۱۳۵ تماس تلفنی با سامانه تلفنی ۱۴۱ برقرار شده است، عنوان کرد: در این مدت ۹۰ هزار و و ۳۶ تماس توسط کارشناسان مرکز مدیریت راه‌ها پاسخ داده شده است که نسبت به مدت مشابه سال گذشته ۷۱ درصد افزایش داشته است، همچنین در بخش پاسخگویی تلفن گویای ۱۴۱ با ۷۲ درصد افزایش، به یک میلیون و ۳۰۴ هزار و ۹۹ تماس کاربران جاده‌ای پاسخ داده شد.
وی افزود: در این مدت تعداد ۵۰۷ شکایت مسافری ثبت شده است که تخلفات کرایه و بلیت، عدم رعایت ایمنی و سلامت خودرو، عدم رعایت سایر حقوق مسافری، کمبود امکانات رفاهی در پایانه‌های مسافری از جمله شکایت‌های ثبت شده مرکز مدیریت راه‌ها بودند.
مدیر مرکز مدیریت راه‌های سازمان راهداری و حمل و نقل جاده‌ای در خصوص مجموع ترددهای مسافری ثبت شده در مرزهای کشور نیز گفت: تعداد ۲۲۲ هزار و ۵۵۳ مسافر از مرزهای کشور تردد کردند که بیشترین خروجی از مرزها مربوط به روز شنبه ۲۸ اسفند ۱۴۰۰ بود.
                            ",https://www.asriran.com/003UWe
832327,۱۴۰۱/۰۱/۰۶,اقتصادی,دو برابر شدن حمل نفت و فرآورده‌های نفتی در ۴ ماه اخیر (فیلم),عبدالملکی ،وزیر تعاون، کار و رفاه اجتماعی: در نتیجه سالم‌سازی مدیریتی در شرکت ملی نفتکش ایران، میزان حمل نفت و‌ فرآورده‌های نفتی در طول ۴ماه اخير تقریبا دو برابر شده است.,کد ویدیو  دانلود    فیلم اصلی                                     ,https://www.asriran.com/003UWd
832326,۱۴۰۱/۰۱/۰۶,اجتماعی ,آب سد البرز مازندران سرریز شد,سد البرز  که در حد فاصل ۲ رودخانه سیاهرود  و بابلرود ساخته شده ، علاوه بر تامین آب کشاورزی و شرب منطقه در سال های اخیر نقش کنترل سیلاب هم داشت. این سد تامین کننده آب ۵۴ هزار هکتار اراضی کشاورزی و آب شرب ۳۳۰ لیتر در ثانیه برای شهرهای گروه الف شامل بابل ، هادی شهر ، بابلسر و امیرکلا است.,"آب سد البرز واقع در منطقه لفور سوادکوه شمالی با تکمیل شدن ظرفیت ۱۴۲ میلیون مترمکعبی آن در پی بارندگی‌های نخستین هفته سال جدید ، سرریز شده است.
 به گزارش ایرنا؛ مدیر دفتر بهره برداری و نگهداری از تاسیسات آبی و برقابی شرکت آب منطقه‌ای مازندران ضمن تایید سر ریز شدن آب این سد گفت که طبق یک عملیات کارشناسی و منطقی به منظور آزمایش و کنترل ابزار دقیق سد ،نگهداری و آزمایش دریچه های سد ، عملیات سرریز شدن سد البرز انجام شد.
جواد طوسی با بیان این که سابقه سرریز شدن آب سد البرز در دهه ۹۰ در ۲۴ اردیبهشت سال ۱۳۹۹ و ۱۱ اسفند سال ۱۳۹۴ وجود دارد ، افزود : در حال حاضر وضعیت روان آب های رودخانه های منتهی به این سد بسیار خوب است.
سد البرز  که در حد فاصل ۲ رودخانه سیاهرود  و بابلرود ساخته شده ، علاوه بر تامین آب کشاورزی و شرب منطقه در سال های اخیر نقش کنترل سیلاب هم داشت. این سد تامین کننده آب ۵۴ هزار هکتار اراضی کشاورزی و آب شرب ۳۳۰ لیتر در ثانیه برای شهرهای گروه الف شامل بابل ، هادی شهر ، بابلسر و امیرکلا است.
مدیر دفتر بهره برداری و نگهداری از تاسیسات آبی و برقابی شرکت آب منطقه‌ای مازندران در توضیح وضعیت آبگیری دیگر سدهای استان نیز گفت : در حال حاضر از ظرفیت   حدود ۳۳۰ میلیون متر مکعبی سدهای بزرگ و کوچک استان ۲۷۵میلیون متر مکعب برابر با ۶۲ درصد ظرفیت مخازن آبگیری شد و ۳۸درصد همچنان خالی است.
طوسی با اظهار این که طبق آمار این مقدار آبگیری سدهای مازندران  ۳۴درصد کاهش نسبت به مدت مشابه سال قبل نشان می دهد ،افزود : بیشترین نگرانی از وضعیت سدهای استان به بزرگترین سد یعنی سد شهید رجایی ساری بر می گردد که تا کنون ۱۰۴ میلیون مترمکعب آب در آن ذخیره شده در مقایسه با چنین روزهایی در سال گذشته  حدود ۲۸درصد کمتر است.
وی در عین حال از تکمیل ظرفیت ۲ سد متوسط میجران رامسر با هشت میلیون متر مکعب و سد شیاده بابل یا پنج میلیون متر مکعب خبر داد و گفت: همچنین سد الیمالات نور با یک میلیون متر مکعب ، برنجستانک قائمشهر حدود چهار میلیون ، سنبل رود شیرگاه حدود ۱.۵ میلیون و سد صلاح الدین کلای نوشهر با ۲.۱ میلیون متر مکعب  چهار سد بسیار کوچک مازندران هستند که آبگیری این سدها به خاطر نقشی که در کنترل سیلاب های محلی دارند همواره در حد ۵۰ تا ۶۰ درصد مورد توجه قرار می گیرد.
طبق گزارش مرکز ملی خشکسالی هواشناسی ،میزان بارندگی در مازندران از ابتدای مهر ماه تا پایان اسفند گذشته ۳۹۷ میلی‌متر بوده که نسبت به مدت مشابه دوره آماری که حدود ۴۰۰ میلی‌متر بوده ، حدود یک درصد کاهش داشته است ، اما نسبت به مدت مشابه سال گذشته که حدود ۳۳۵ میلی متر بوده، ۱۸.۵ درصد افزایش یافته است.
آبگیری حدود ۸۰ درصد ظرفیت آببندان‌ها 
مدیر دفتر بهره برداری و نگهداری از تاسیسات آبی و برقابی شرکت آب منطقه‌ای مازندران همچنین وضعیت آبگیری آب بندان های استان را مطلوب توصیف کرد و گفت: درحال حاضر  ۷۹درصد از ظرفیت ذخیره سازی آب بندان های استان آب ذخیره شده وجود دارد که نسبت به مدت مشابه سال قبل ۱۰درصد بیشتر است.
وی افزود : ۸۰۰ قطعه آب بندان با ظرفیت حدود ۴۰۵ میلیون متر مکعب در استان وجود دارد که تاکنون حدود ۳۲۰ میلیون متر مکعب از ظرفیت این سازه آبی سنتی استان آبگیری شده است.
مازندران استانی با محور تولیدی کشاورزی است که تقریبا کشت تمامی محصولات آن به بارندگی و ذخیره سازی آب بستگی دارد. طبق آمارهای رسمی تعداد بهره برداران بخش کشاورزی مازندران حدود ۵۰۰ هزار نفر است و هرگونه تغییر در بارندگی به صورت مستقیم بر زندگی و معیشت آنان و در نهایت بر امنیت غذایی کشور که مازندران نقش حدود ۱۲ درصدی در تولید ارزش افزوده آن دارد ، اثرگذاری خواهد کرد.
                            ",https://www.asriran.com/003UWc
832325,۱۴۰۱/۰۱/۰۶,اقتصادی,وزیر اقتصاد: در ۶ ماه گذشته نرخ تورم کاهشی بوده است,از سه روزپیش ۵ درصد نرخ مالیات بر عملکرد شرکت‌های تولید کننده کاهش پیدا کرده است و محاسبات با ۵ درصد لحاظ خواهد شد.,"وزیر امور اقتصادی و دارایی گفت: در ۶ ماه گذشته شاهد کاهش نرخ تورم در کشور بودیم ولی تا حد ایده آل خیلی فاصله داریم. 
به گزارش ایرنا؛ سید احسان خاندوزی با اشاره به ثبات اقتصادی و کنترل تورم در بازار گفت : در ماه‌های گذشته مجموع سیاست‌های پولی و مالی که باعث افزایش نرخ تورم می‌شد را کنترل کرده و همین امر موجب کاهش درصدی از نرخ تورم شد.
وی اظهارداشت: کاهش پنج درصدی نرخ مالیات در سال ۱۴۰۱ نیز نشانه وقوف دولت بر اهمیت تولید است.
وزیر اقتصاد بیان کرد: وزارت اقتصاد با جدیت به تسهیل مسیر پیش روی تولید کنندگان برای پرداختن به رسالتی که در راستای توسعه کشور بر عهده گرفته‌اند، نه به عنوان یک انتخاب، بلکه ضرورت، باور دارد.
خاندوزی افزود: در قرن جدید با توجه به شعار امسال به سمت اقتصاد دانش بنیان و اشتغال زایی پیش خواهیم رفت.
وی گفت : از سه روزپیش ۵ درصد نرخ مالیات بر عملکرد شرکت‌های تولید کننده کاهش پیدا کرده است و محاسبات با ۵ درصد لحاظ خواهد شد تا فضا برای تنفس و مشوق‌هایی بیشتر برای تولید کنندگان باشد و به تبع آن موانع و شکایت رفع شود.
وزیر اقتصاد افزود : در خصوص تحقق شفافیت، نسل جدید نسلی است که با این ادبیات عجین شده است. بعضی اوقات هزینه‌ها را خواهند پرداخت و با شفاف‌سازی بیشتر به آینده امیدوارتر هستیم.
وی اظهارداشت: در اسفند ماه سال گذشته دفتر بازرسی نهاد ریاست جمهوری از تمام وزاری اقتصادی،از جمله رفاه، نفت و گاز خواسته تا شرکت‌ها را شفاف کنند و این وظیفه به وزارت اقتصاد محول شده است.
خاندوزی اضافه کرد: موضوع مهم دیروز جلسه هیات دولت خرید تضمینی گندم برای کشاورزان بوده است، ولو اینکه بارمالی برای دولت داشته باشد.
وزیر اقتصاد در پایان در خصوص بهرمندی از ظرفیت دانش بنیان خاطر نشان کرد: وزارت اقتصاد بسیاری از کارهای اجرایی در گمرک، مالیات، بیمه و حتی بانکی را به شرکت‌های دانش بنیان محول خواهد کرد و دولت به دنبال قوی‌تر کردن شرکت‌های دانش بنیان است تا جوانان متخصص و به عنوان نهال‌های جوان به درختان قوی و تنومند تبدیل شوند
                            ",https://www.asriran.com/003UWb
832324,۱۴۰۱/۰۱/۰۶,بین الملل,آمریکا: پیشرفت‌های خوبی در مذاکرات داشته‌ایم,اگر دیپلماسی به نتیجه نرسد، با شرکای بین‌المللی‌مان در راستای اعمال  فشار بر ایران تلاش خواهیم کرد,"مقام آمریکایی تاکید کرد که پیشرفت‌هایی در وین حاصل شده است.
به گزارش ایلنا؛ جیک سالیوان، مشاور امنیت ملی آمریکا گفت که پیشرفت‌های خوبی در حل مسائل در مورد توافق با ایران به دست آمده است البته هنوز برخی مسائل باقی مانده‌اند.  
وی ادامه داد: «ما خواهان  نتیجه‌ای دیپلماتیک هستیم که برنامه هسته‌ای ایران را محدود کند. البته اگر دیپلماسی به نتیجه نرسد، با شرکای بین‌المللی‌مان در راستای اعمال  فشار بر ایران تلاش خواهیم کرد».
                            ",https://www.asriran.com/003UWa
832322,۱۴۰۱/۰۱/۰۶,سلامت,اینفوگرافیک / واکسیناسیون کرونا در ایران و جهان تا ۶ فروردین,,,https://www.asriran.com/003UWY
832323,۱۴۰۱/۰۱/۰۶,اجتماعی ,ترافیک سنگین در محور چالوس و هراز,ترافیک آزادراه کرج - تهران نیز در حال حاضر روان است.,"کارشناس مرکز مدیریت راه‌های کشور از ترافیک سنگین در محور چالوس و هراز خبر داد و گفت: در حال حاضر محور شمالی و محور چالوس در محدوده‌های شهرستانک، نساء و گچسر تا محدوده سیاه بیشه ترافیک سنگین برقرار است.
به گزارش ایرنا؛ «امیر معصومی» تازه‌ترین وضعیت تردد در محورهای برون‌شهری کشور را اعلام کرد و اظهار داشت: مسیر جنوب به شمال نیز از سمت کرج به سمت چالوس ترافیک سنگین بوده و در محور هراز نیز از لحاظ بار ترافیکی حد فاصل پلور تا گزنک ترافیک سنگین جریان دارد.
کارشناس مرکز مدیریت‌ راه‌های کشور محور فیروزکوه، آزادراه تهران-شمال و آزادراه قزوین-رشت را نیز فاقد ترافیک اعلام کرد.
معصومی درباره وضعیت جوی جاده‌ها خاطر نشان کرد: از لحاظ شرایط جوی، محورهای شمالی بارشی نیست اما در سایر محورها از جمله آذربایجان غربی، آذربایجان شرقی، همدان، اردبیل، زنجان، کرمانشاه و کردستان بارش برف و باران را شاهدیم.
وی تاکید کرد: ترافیک آزادراه کرج - تهران نیز در حال حاضر روان است.
                            ",https://www.asriran.com/003UWZ
832321,۱۴۰۱/۰۱/۰۶,اجتماعی ,سفرهای نوروزی مردم رکورد خودش را هم شکست,تهران و البرز با سهمی حدود دو میلیون و ۵۰۰ هزار پلاک رتبه نخست و استان‌های خراسان رضوی، فارس، مازندران و اصفهان در رتبه‌های بعدی قرار می‌گیرند.,"وزارت راه اعلام کرد: آخرین وضعیت سفرهای جاده‌ای مردم در ۹ روز گذشته از طرح سفرهای نوروزی مردم نشان می‌دهد که بیشترین رکورد سفرها در روز گذشته به ثبت رسیده و تاکنون حدود ۱۸ میلیون تردد بین‌ استانی وسایل نقلیه مختلف انجام شده که از این تعداد حدود ۹۵ درصد مربوط به خودروهای شخصی مردم بوده است.
به گزارش ایسنا؛ بر اساس تازه‌ترین آمارهای منتشر شده مرکز مدیریت راه‌های کشور سفرهای نوروزی مردم از ابتدای طرح نوروزی امسال (۲۵ اسفندماه ۱۴۰۰) تا دیروز به طور متوسط دو میلیون و ۵۰ هزار و ۱۳۳ وسیله نقلیه در محورهای مواصلاتی مختلف تردد کرده‌اند که مجموع ترددهای بین‌استانی در ۹ گذشته به حدود ۱۸ میلیون دستگاه وسیله نقلیه مختلف می‌رسد که از این تعداد بالغ بر ۹۵ درصد آن مربوط به خودروهای شخصی مردم بوده است.

این آمار در قیاس با مدت مشابه در نوروز سال گذشته ۴۴ درصد، ۱۷۴ درصد در مقایسه با نوروز سال ۱۳۹۹ و ۹ درصد نسبت به همین ایام نوروز در سال ۱۳۹۸ افزایش یافته است که البته رشد عجیب و قریب این آمار در قیاس با نوروز دو سال گذشته به دلیل لغو شدن حجم بسیار زیادی از سفرهای نوروزی مردم ناشی از آغاز شیوع ویروس کرونا در ایران بود. البته بیشترین تردد بین استانی در سفر های نوروزی امسال مربوط به ۲۷ اسفندماه بود که روز گذشته این رکورد هم شکسته شد و بیش از دو میلیون و ۲۳۱ هزار و ۲۳۵ وسیله نقلیه در محورهای مواصلاتی مختلف تردد کردند.

براساس اطلاعات پلاک‌های ثبت شده در دوربین‌های پلاک‌خوان از ۲۵ اسفندماه سال گذشته تقریبا هشت میلیون و ۵۶۳ هزار و ۶۰۰ پلاک خودرو با ترکیب مبدا استان‌های مختلف در محورهای برون‌شهری رویت شدند که از این تعداد حدود هشت میلیون و ۱۷۶ هزار و ۵۰۰ پلاک مربوط به وسائل نقلیه شخصی بوده است. تهران و البرز در این میان با سهمی حدود دو میلیون و ۵۰۰ هزار پلاک رتبه نخست و استان‌های خراسان رضوی، فارس، مازندران و اصفهان در رتبه‌های بعدی قرار می‌گیرند.

همچنین تغییرات تردد استانی در استان‌های مختلف نشان می‌دهد که تنها اردبیل سفرهای بین‌استانی‌اش تا ۱۵ درصد کاهش مواجه شده و بقیه استان‌ها با افزایش ترددهای بین‌استانی نسبت به همین بازه زمانی در سال گذشته مواجه شدند. خوزستان، بوشهر، خراسان جنوبی، خراسان رضوی و اصفهان به ترتیب با ۱۵۰ درصد، ۹۹ درصد، ۷۷ درصد، ۷۶ درصد و ۷۲ درصد بیشترین افزایش را در ترددهای بین‌استانی تجربه کردند. همچنین بالاترین آمار تخلیه خودروها مربوط به استان تهران و البرز و بیشترین آمار انباشت خودروها مربوط به استان‌های گیلان و مازندران بوده است.                           ",https://www.asriran.com/003UWX
832320,۱۴۰۱/۰۱/۰۶,سیاست خارجی,سخنگوی وزارت خارجه: توافق جدید میان عربستان و کویت در خصوص میدان مشترک گازی آرش/الدره غیرقانونی است,,"سخنگوی وزارت امور خارجه توافق اعلام شده جدید میان عربستان سعودی و کویت در خصوص میدان مشترک گازی آرش/الدره را غیرقانونی دانست.
به گزارش ایسنا؛ سعید خطیب زاده در خصوص توافق اعلام شده جدید میان عربستان سعودی و کویت در خصوص میدان مشترک گازی آرش عنوان داشت: میدان گازی آرش/الدره  یک میدان مشترک بین کشورهای ایران و کویت و عربستان سعودی است و بخشهایی از آن در محدوده آبهای تحدید حدود نشده بین ایران و کویت قرار دارد. 
سخنگوی وزارت امور خارجه افزود: بر اساس مقررات و رویه های بین المللی هرگونه اقدام در بهره برداری و توسعه این میدان باید با هماهنگی و همکاری هر سه کشور انجام شود و لذا اقدام اخیر کویت و عربستان سعودی در قالب یک سند همکاری، مغایر با رویه های جاری و مذاکرات انجام شده قبلی بوده و غیرقانونی است و تاثیری بر وضعیت حقوقی میدان نداشته و مورد تایید جمهوری اسلامی ایران نمی باشد. 
خطیب زاده در ادامه اظهار داشت: جمهوری اسلامی ایران همانطور که بارها اعلام کرده است آمادگی دارد تا در خصوص چگونگی بهره برداری از این میدان مشترک با کشورهای همسایه، کویت و عربستان سعودی وارد مذاکره شده و همزمان در چارچوب نتایج مذاکرات قبلی با کویت در رابطه با تحدید حدود فلات قاره مذاکرات دوجانبه با کویت را ادامه داده و همچنین در خصوص مشخص کردن نقطه ثلاثه(سه گانه) بین سه کشور مذاکرات سه جانبه ای را آغاز نماید.
سخنگوی وزارت امورخارجه در پایان تاکید کرد: جمهوری اسلامی ایران همچنین حق خود را برای بهره برداری از میدان مشترک گازی آرش/الدره محفوظ می‌دارد.
                            ",https://www.asriran.com/003UWW
832318,۱۴۰۱/۰۱/۰۶,ورزشی,صعود بسکتبالیست‌های دختر به نیمه نهایی مقدماتی جام جهانی,تیم ایران برای صعود به دیدار نهایی باید به مصاف ازبکستان تیم اول گروه دوم برود. این بازی ساعت ۱۹:۱۵ امروز برگزار می‌شود,"تیم ملی بسکتبال سه نفره بانوان ایران با ترکیب زیر ۲۳ سال با پیروزی بر قطر به مرحله نیمه نهایی مقدماتی جام جهانی راه یافت.
به گزارش صدا و سیما؛ تیم سه نفره دختران زیر ۲۳ سال ایران که در مسابقات مقدماتی جام جهانی بسکتبال در دوحه قطر شرکت کرده است، دیروز در نخستین دیدار خود با نتیجه ۲۰ بر ۱۱ مقابل تیم نیوزلند شکست خورد، اما در مسابقه دوم خود مقابل قطرِ میزبان به پیروزی ۲۱ بر سه رسید و راهی مرحله نیمه نهایی مسابقات شد.
تیم ایران برای صعود به دیدار نهایی باید به مصاف ازبکستان تیم اول گروه دوم برود. این بازی ساعت ۱۹:۱۵ امروز برگزار می‌شود. قزاقستان و نیوزلند نیز برگزارکننده دیگر دیدار مرحله نیمه نهایی هستند.
تیم بسکتبال سه نفره دختران با ترکیب نگین رسولی، فاطمه آقازادگان، غزل محسنی و آیدا گلمحمدی در این مسابقات شرکت کرده است که افسانه حسن نایبی به عنوان مدیر فنی و نیکا بیک لیک لی به عنوان سرمربی، هدایت این تیم را برعهده دارند.
تیم قهرمان این دوره از مسابقات سهمیه حضور در مسابقات جام جهانی را کسب می‌کند.
                            ",https://www.asriran.com/003UWU
832317,۱۴۰۱/۰۱/۰۶,بین الملل,رسانه آمریکایی:کرملین غرب را به جنگی تمام عیار علیه روسیه متهم کرد,لاوروف همچنین افزود که هدف غرب از این اقدامات، نابودی ، محو و خفه ساختن اقتصاد و درکل تمام روسیه است.,"تارنمای خبری آمریکایی «هیل (TheHill) گزارش داد: وزیر امورخارجه روسیه اقدامات کشورهای غربی علیه این کشور در ارتباط با جنگ با اوکراین را جنگی تمام عیار علیه مسکو عنوان کرد.
به گزارش ایرنا؛ تارنمای خبری هیل دراین باره نوشت:  سرگئی لاوروف با اشاره به تحریم های اعمال شده علیه مسکو از سوی آمریکا و دیگر کشورها در ارتباط با حمله به اوکراین، گفت که به باور وی غرب «جنگی تمام عیار» را علیه روسیه اعلام و به راه انداخته است.
هیل در ادامه نوشت: لاوروف اقدامات کشورهای غربی در پاسخ به تهاجم روسیه به اوکراین را یک «جنگ ترکیبی واقعی» توصیف و افزود که آنها (غرب) جنگی تمام عیار را علیه روسیه اعلام کرده اند.
تارنمای این رسانه آمریکایی درادامه نوشت: لاوروف همچنین افزود که هدف غرب از این اقدامات، نابودی ، محو و خفه ساختن اقتصاد و درکل تمام روسیه است.
هیل افزود:لاوروف همچنین هشدار داد که روسیه متحدانی دارد، وی گفت؛ «ما دوستان، متحدان، شرکای بسیاری در جهان داریم، تعداد زیادی سازمان  که روسیه در آن با کشورهای همه قاره‌ها همکاری می‌کند و به این کار ادامه خواهیم داد».
ولادیمیر پوتین رئیس جمهور روسیه روز ۲۱ فوریه گذشته (دوم اسفند ۱۴۰۰) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
وی سه روز پس از آن نیز پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.
                            ",https://www.asriran.com/003UWT
832316,۱۴۰۱/۰۱/۰۶,بین الملل,رئیس جمهور اوکراین: تلفات روسیه از ۱۶ هزار تن گذشت,دو مقام ناتو پیش از این ادعا کرده بودند که بر اساس تخمین ناتو، روسیه از زمان آغاز جنگ در اوکراین بین ۷ تا ۱۴ هزار نیروی خود را از دست داده است.,"ولودیمیر زلنسکی رئیس جمهور اوکراین مدعی شد که روسیه تاکنون بیش از ۱۶ هزار نیروی خود را در اوکراین از دست داده است.
به گزارش ایرنا؛ زلنسکی در یک پیام ویدئویی که روز جمعه منتشر شد گفت: تلفات نیروهای روسیه از ۱۶ هزار نفر گذشته است. درمیان این تلفات فرماندهان ارشد نظامی روسیه وجود دارد. 
این درحالی است که وزارت دفاع روسیه روز جمعه اعلام کرد که از زمان آغاز عملیات ویژه نظامی این کشور در اوکراین یک هزار و ۳۵۱ نیروی نظامی این کشور کشته شده‌اند. 
به گزارش ایرنا، براین اساس در حالی که تلفات نیروهای روسیه از زمان آغاز جنگ در اوکراین برابر با یک هزار و ۳۵۱ نفر و تلفات نیروهای نظامی اوکراین نیز بیش از ۱۴ هزار نفر بوده است. 
دو مقام ناتو پیش از این ادعا کرده بودند که بر اساس تخمین ناتو، روسیه از زمان آغاز جنگ در اوکراین بین ۷ تا ۱۴ هزار نیروی خود را از دست داده است. 
وزارت دفاع روسیه هشدار داده که هرگونه تلاش برای برقراری منطقه پرواز ممنوع و بستن حریم هوایی اوکراین با واکنش فوری این کشور مواجه خواهد شد. 
ولودیمیر زلنسکی بارها از کشورهای غربی خواسته است بر فراز اوکراین منطقه پرواز ممنوع ایجاد کنند اما کشورهای اروپایی، ناتو و آمریکا با این خواسته مخالفت کرده و اعلام کرده‌اند انجام این کار به معنی ورود به جنگ مستقیم با روسیه است. 
ولادیمیر پوتین رئیس جمهور روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت. 
وی سه روز پس از آن (۵ اسفند) آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. 
درگیری‌ها در اوکراین و نیز واکنش‌ها به اقدام روسیه همچنان ادامه دارد.
                            ",https://www.asriran.com/003UWS
832315,۱۴۰۱/۰۱/۰۶,بین الملل,افزایش قیمت نفت به دنبال حملات یمن به عربستان,در جریان عملیات امروز، شرکت آرامکو در جده و چندین مرکز مهم در ریاض هدف حملات موشک‌های کروز قرار گرفت.,"منابع خبری بامداد شنبه گزارش دادند، در پی حمله نیروهای یمنی به تاسیسات نفتی عربستان سعودی، بهای نفت در بازارهای جهان افزایش یافت.
به گزارش ایرنا؛ قیمت هر بشکه نفت خام برنت، با افزایش یک دلار و ۶۲ سنت به ۱۲۰ دلار و ۶۵ سنت رسید.
بر اساس این گزارش، قیمت هر بشکه نفت خام وست تگزاس اینترمدیت آمریکا نیز به ۱۱۳ دلار و ۹۰ سنت رسید که رشدی ۱/۴ درصدی داشت.
وزارت انرژی عربستان سعودی پیش تر اعلام کرده بود: پالایشگاه فرآورده های نفتی در جده و المختاره در جازان با موشک مورد حمله قرار گرفتند.
وزارت انرژی عربستان سعودی افزوده بود: عربستان مسؤولیتی در قبال کمبود نفت با توجه به حملات مداوم نخواهد داشت.
یحیی سریع سخنگوی نیروهای مسلح یمن جمعه شب گفت: امروز سومین عملیات شکست محاصره یمن انجام شد که در پاسخ به تداوم محاصره کشور است.
وی افزود: در جریان عملیات امروز، شرکت آرامکو در جده و چندین مرکز مهم در ریاض هدف حملات موشک‌های کروز قرار گرفت.
سخنگوی نیروهای مسلح یمن اضافه کرد، در حملات نیروهای یمنی پالایشگاه‌های «رأس تنوره» و «رابغ» هدف چند پهپاد قرار گرفت. جیزان و نجران نیز هدف شمار زیادی پهپاد قرار گرفتند.
سریع همچنین گفت: نیروهای یمنی در گسترش عملیات‌های خود تا توقف حملات و رفع محاصره تردید نخواهد کرد.
عربستان سعودی از ششم فروردین ۹۴ در قالب ائتلافی از چند کشور عربی و با کمک و چراغ سبز آمریکا، حملات گسترده‌ای را علیه یمن - فقیرترین کشور عربی - آغاز کرد تا به بهانه بازگرداندن عبدربه منصور هادی رئیس جمهور مستعفی و فراری این کشور به قدرت، به اهداف و زیاده خواهی‌های سیاسی خود جامه عمل بپوشاند.
نهادهای وابسته به سازمان ملل متحد از جمله بهداشت جهانی و یونیسف بارها هشدار داده‌اند که بر اثر ادامه حملات متجاوزان به یمن، مردم این کشور با قحطی و بروز یک فاجعه انسانی که در قرن گذشته بی‌سابقه است، روبه رو هستند.
                            ",https://www.asriran.com/003UWR
832314,۱۴۰۱/۰۱/۰۶,بین الملل,سازمان ملل از کشف گورهای دسته جمعی در شهر مایروپل اوکراین خبر داد,روسیه گزارش‌ها در خصوص حمله به غیرنظامیان را رد کرده و گفته تاکنون صدها نفر از ماریوپل به روسیه پناهنده شده‌اند.,"ماتیلدا بوگنر رئیس تیم حقوق بشر سازمان ملل در اوکراین روز جمعه گفت، ناظران اطلاعات بیشتری در مورد گورهای دسته جمعی در شهر بندری محاصره شده ماریوپل از جمله کشف یک گور با ۲۰۰ جسد دریافت کرده‌اند.
به گزارش ایرنا؛ رئیس تیم حقوق بشر سازمان ملل در اوکراین به خبرنگاران گفت: اطلاعات ما در مورد گورهای دسته جمعی در شهر ماریوپل در حال افزایش است. 
وی در این خصوص توضیح بیشتری نداد و گفت مشخص نیست افراد کشته شده نیروهای نظامی یا غیرنظامیان هستند. 
پیش از این دفتر حقوق بشر سازمان ملل که حدود ۵۰ نیرو در اوکراین دارد اعلام کرد از زمان آغاز تهاجم روسیه به اوکراین در ۲۴ فوریه، یک هزار و ۸۱ غیر نظامی در اوکراین کشته شده‌اند. 
بوگنر در این خصوص گفت: تعداد تلفات غیر نظامی و شدت تخریب‌ها نگرانی‌های جدی ایجاد می‌کند و حاکی از نقض قوانین بشردوستانه بین‌المللی به خصوص حملات بلا استثناء می‌باشد. 
روسیه گزارش‌ها در خصوص حمله به غیرنظامیان را رد کرده و گفته تاکنون صدها نفر از ماریوپل به روسیه پناهنده شده‌اند. 
بوگنر افزود، تیم حقوق بشر سازمان ملل در اوکراین گزارش‌هایی مبنی بر گلوله باران بلا استثناء منطقه دونتسک از سوی نیروهای اوکراینی و همچنین قتل مردم اوکراین به اتهام حمایت از روسیه دریافت کرده است. 
با این حال مقامات اوکراینی اعلام کرده‌اند که هیچگاه غیرنظامیان را هدف قرار نداده‌اند و مردم دونتسک و لوهانسک در واقع اوکراینی هستند. 
ولادیمیر پوتین رئیس جمهور روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
وی سه روز پس از آن (۵ اسفند) آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. 
درگیری‌ها در اوکراین و نیز واکنش‌ها به اقدام روسیه همچنان ادامه دارد. 
                            ",https://www.asriran.com/003UWQ
832311,۱۴۰۱/۰۱/۰۶,عمومی,دیدنی های امروز؛ از جنگ اوکراین تا تست کرونا در چین,در شهر اودیسا اوکراین، نظامیان اوکراین در انتظار حملات ارتش روسیه هستند.,"آتش سوزی ناشی از حمله هوایی حوثی های یمن (انصارالله) به تاسیسات نفتی آرامکو در شهر جده در مرکز عربستان سعودی 
دود ناشی از حمله هوایی حوثی های یمن (انصارالله) به پالایشگاه راس التنوره در جنوب عربستان سعودی

عکس سلفی جو بایدن رئیس جمهور امریکا با نظامیان این کشور در لهستان. او در سفر به لهستان به دیدار نظامیان این کشور مستقر در لهستان رفت.

رئیس جمهوری اوکراین در حال سخنرانی مجازی برای اعضای پارلمان اروپا

 
نشست سران اتحادیه اروپا با حضور جو بایدن رئیس جمهور امریکا در بروکسل

 
نیروهای آتش نشان در حال خاموش کردن آتش و نجات آسیب دیدگان از حمله موشکی روسیه به یک ساختمان مسکونی در شهر کی یف پایتخت اوکراین
باقی مانده سالن بزرگ تئاتر در شهر ماریوپول اوکراین که محل پناه گرفتن غیرنظامیان بود و مورد حمله نظامی روسیه قرار گرفت. شمار زیادی از افراد از زیر آوار نجات پیدا کردند
تشییع جنازه یک افسر کشته شده ارتش اوکراین در حمله موشکی روسیه به پایگاه نظامی یافوری اوکراین - شهر لویو در شرق اوکرایندر شهر اودیسا اوکراین، نظامیان اوکراین در انتظار حملات ارتش روسیهمردی در مرکز سیار آزمایش کرونا در پکن پایتخت چین در حال آزمایش است. بیماری کرونا دوباره در چین شیوع پیدا کرده است.                           ",https://www.asriran.com/003UWN
832313,۱۴۰۱/۰۱/۰۶,بین الملل,پنتاگون: روسیه در حال انتقال نیرو از گرجستان به اوکراین است,روسیه از سال ۲۰۰۸ در گرجستان نیرو مستقر کرده است.,"یک مقام ارشد دفاعی آمریکا اعلام کرد که روسیه برای پشتیبانی نیروهای خود در اوکراین در حال انتقال نیروهای نظامی مستقر در گرجستان به اوکراین است.
به گزارش ایرنا؛ این مقام پنتاگون روز جمعه به وقت محلی به خبرنگاران گفت که امریکا شاهد انتقال تعدادی از نیروهای روسیه از گرجستان به اوکراین بوده است اما پنتاگون نمی داند تعداد این نیروها دقیقا چقدر است.
روسیه از سال ۲۰۰۸ در گرجستان نیرو مستقر کرده است.
این مقام آمریکایی گفت: پنتاگون نمی داند سربازان روس مستقر در گرجستان به چه قسمتی از اوکراین منتقل می شوند.
وی با این حال به اظهارات کرملین مبنی بر اولویت فعالیت روسیه در منطقه دونباس اشاره کرد.
وی ادامه داد: در همین حال، آمریکا ارزیابی می کند که نیروهای روسیه ۲۲ کشتی در دریای سیاه دارند. از این تعداد، ۱۵ ناو جنگی و بقیه کشتی ها با قابلیت های عملیات در خشکی و آب هستند.
ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
وی سه روز پس از آن نیز  پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری ها در اوکراین و نیز واکنش ها به اقدام روسیه همچنان ادامه دارد.
                            ",https://www.asriran.com/003UWP
832312,۱۴۰۱/۰۱/۰۶,بین الملل,آتش سوزی تاسیسات نفتی آرامکوی عربستان پس از حمله یمن (فیلم),,کد ویدیو  دانلود    فیلم اصلی                                     ,https://www.asriran.com/003UWO
832310,۱۴۰۱/۰۱/۰۶,بین الملل,تاسیسات نفتی آرامکوی عربستان پس از حمله یمن(عکس),,,https://www.asriran.com/003UWM
832309,۱۴۰۱/۰۱/۰۶,اجتماعی ,توقیف بیش‌از ۶۰ خودروی شوتی در روزهای پایانی ۱۴۰۰,این خودروها علاوه بر اینکه وسیله ای برای حمل قاچاق هستند، مشکلات ترافیکی را نیز ایجاد کرده و با رانندگی خطرناک سبب وقوع تصادفات رانندگی نیز می شوند.,"رییس پلیس امنیت اقتصادی تهران بزرگ از اجرای طرح سراسری برخورد با قاچاق و خودروهای شوتی در ایام نوروز خبر داد.
به گزارش ایسنا؛ سرهنگ علی ولیپور، درباره اقدامات پلیس امنیت اقتصادی در ایام نوروز اظهارکرد: ماموران پلیس امنیت اقتصادی تهران بزرگ در ایام نوروز در آماده باش کامل هستند و با هرگونه مواردی که منجر به اخلال در امنیت اقتصادی شود، قاطعانه برخورد خواهند کرد.
وی درباره اینکه ممکن است برخی از قاچاقچیان و مجرمان اقتصادی تصور کنند که تمرکز پلیس در این ایام بر تصادفات رانندگی و سفرها معطوف شده و لذا اقدام به قاچاق کالا و ... کنند، گفت: همکاران من در ایام نوروز به صورت آماده باش هستند و اتفاقا گشت‌زنی‌ها و تیم‌های گشتی پلیس امنیت اقتصادی نیز افزایش پیدا کرده‌اند، بنابراین چنین تصوری از اساس غلط است.  
رییس پلیس امنیت اقتصادی تهران بزرگ با بیان اینکه ماموران پلیس امنیت اقتصادی در ایام نوروز به صورت شبانه‌روزی فعالند، گفت: یکی از اولویت های اصلی پلیس امنیت اقتصادی تهران بزرگ در ایام نوروز مبارزه با کالای قاچاق است و قاطعانه با این موارد برخورد خواهیم کرد.
ولیپور گودرزی با بیان اینکه پلیس امنیت اقتصادی بر انبارها نیز نظارت دارد، گفت: در ایام تعطیلات نوروزی گشت زنی و نظارت پلیس امنیت اقتصادی نیز افزایش داشته است. در این ایام یکی از شیوه‌های قاچاق شیوه خرد و حمل اقلام قاچاق با خودروهای شوتی است. این خودروها از مرز یا حتی استان های همجوار بارگیری کرده و وارد تهران می‌شوند.  
رییس پلیس امنیت اقتصادی تهران بزرگ با بیان اینکه این پلیس با استان‌های همجوار نیز تعامل و همکاری دارد، گفت: در طول ایام نوروز طرح سراسری برای برخورد قاچاق نیز به اجرا درآمده که در جریان آن پلیس امنیت اقتصادی تهران نیز  اقلام قابل توجهی را کشف کرده است.
به گفته وی ماموران پلیس امنیت اقتصادی برای مبارزه با قاچاق بر ورودی شهرها نیز  نظارت  دارد و با رصد هرگونه موارد مشکوک با تخلفات برخورد خواهد کرد.
خودروی شوتی چیست؟
رییس پلیس امنیت اقتصادی تهران بزرگ در پاسخ به اینکه خودروی شوتی چیست و چه تفاوتی با دیگر خودروها دارد، گفت: شوتی به نوعی از خودرو گفته می‌شود که عمدتا تغییراتی را در آن اعمال می‌کنند، در این خودروها کمک فنر تقویت شده و  در صندلی عقب و اجزای داخلی خودرو نیز تغییراتی اعمال می‌شود، تا بتوان داخل آن را از اجناس قاچاق پر کرده و با سرعت در جاده ها تردد کرد.
وی ادامه داد: این خودروهای شوتی معمولا اجناس قاچاق خود را در انبارهای مختلف و به خصوص انبارهای حاشیه شهرها تخلیه کرده و محل را ترک می‌کنند، تا شناسایی نشوند.  
ولیپور گودرزی با تاکید بر اینکه پلیس امنیت اقتصادی از تمام ظرفیت‌های خود برای برخورد با شوتی‌ها استفاده می‌کند، گفت:  این خودروها علاوه بر اینکه وسیله ای برای حمل قاچاق هستند، مشکلات ترافیکی را نیز ایجاد کرده و با رانندگی خطرناک سبب وقوع تصادفات رانندگی نیز می شوند.
به گفته رییس پلیس امنیت اقتصادی تهران بزرگ در طرحی که این پلیس در روزهای پایانی سال ۱۴۰۰ برای برخورد با خودروهای شوتی به مرحله اجرا درآورد،  با بیش از ۶۰ دستگاه خودرو برخورد شده و این خودروها توقیف  شدند.
                            ",https://www.asriran.com/003UWL
832190,۱۴۰۱/۰۱/۰۶,سیاسی,شهریور 1400؛ سرعت در واردات واکسن به مثابۀ اقدام انقلابی,نکته ای که در این میان روشن نشد این بود که در نقد رویکرد گذشته چرا وزیر بهداشت دولت قبل را مستثنا نکردند که نهایت وفاداری را نشان داده بود؟,"عصر ایران؛ مهرداد خدیر- همان‌گونه که پیش‌بینی می‌شد تمام وزیران پیشنهادی سید ابراهیم رییسی به جز یک نفر – حسین باغ‌گلی (آموزش و پرورش)- رأی اعتماد گرفتند و مستقر شدند.  مخالفت صریح با او را ابتدا سید محمد مولوی نمایندۀ آبادان و در کمیسیون فرهنگی کلید زد که خطاب به جوان جویای نام گفت: «می‌خواهی جای دکتر شکوهی و رجایی و دکتر باهنر (وزیران آموزش و پرورش در صدر انقلاب) بنشینی. اما این وزارتخانه بزرگ‌تر از اینهاست. کنار برو و خودت و ما را گرفتار نکن».
   او اما کنار نرفت و روی حمایت آقای رییسی و هماهنگی مجلس با رییس جمهور جدید حساب کرد اما دفاع آقای رییسی با این تعبیر که «تدریس در تمام مقاطع از مهد کودک، دبستان، دبیرستان و دانشگاه را تجربه کرده» نه تنها کمکی نکرد که سبب شد از وزیر پیشنهادی به عنوان «مربی مهد کودک» یاد شود هر چند مربیان مهد‌کودک بسیار علاقه‌مند و دل‌سوزند اما قبل‌تر وابسته به بهزیستی بوده و ربطی به آموزش و پرورش نداشته است.
  نوبت به صحن علنی که رسید سید کاظم دلخوش اباتری نمایندۀ صومعه‌سرا هم گفت:
   «آقای رییس‌جمهور گفتند ایشان در کودکستان و دبستان کار اجرایی کردند. تا جایی که من می‌دانم مهد کودک‌ها را مردان نمی‌چرخانند. خانم‌ها می‌چرخانند. خود ایشان اعتراف کردند تنها سه سال در دبیرستان کار کردند. در شرایط فعلی و بر اساس ضوابط و شرایط، این جوان حتی نمی‌تواند مدیر یک مدرسه باشد چه رسد به وزیر آموزش و پرورش».
  جعفر قادری عضو کمیسیون برنامه و بودجه هم گفت: «رتبۀ ایشان در دانشگاه استادیاری است ولی چند سال است نتوانسته پایۀ سنواتی خود را دریافت کند»   طبیعی بود که در ذهن مخاطبان این پرسش شکل گیرد که اگر تنها سه سال در دبیرستان تدریس کرده و قبل‌تر در مهد‌کودک فعال بوده با چه سابقه و به چه اعتباری به عنوان وزیر پیشنهادی آموزش و پرورش معرفی شده است؟
   پاسخ این است: سه سال قبل مسؤول بنیاد فرهنگی آستان قدس رضوی می‌شود که مدیریت مجموعه مدارس عام‌المنفعه امام رضا علیه‌السلام با ۱۹ مدرسه و بیش از ۷ هزار دانش‌آموز را برعهده دارد.  در این فضا همه منتظر بودند ببینند حسین باغ‌گلی پس از مدیریت مجموعه‌ای 7 هزار نفری برای وزارتخانه‌ای 15 میلیون نفری چه برنامه ای دارد.  جالب این بود که گفت: «معرفی من نشان داد که آقای رییس جمهور به دنبال تحول هستند.» و ظاهرا تصور کرده بود کلمات «تحول» و «مدیریت جهادی» راه گشاست غافل از این که همان توصیف «مربی مهد کودک» تأثیر خود را گذاشته بود و توضیح داد: «من در حوزۀ پیش‌دبستانی، یک مدلی دارم و دربارۀ آن ادعا هم دارم. من یک مدلی را در پیش‌دبستانی امام رضا اجرا کردم. مدل من والدین را درگیر می‌کند و البته اصلی ترین کار من این است که سند تحول آموزش و پرورش را اجرایی کنم.»در نهایت اما همۀ وزیران پیشنهادی رأی آوردند جز او در حالی که روشن نشد تکلیف مدل مورد نظر او چه می‌شود.
شهریور 1400 طالبان همچنان در صدر اخبار بود و در بیستمین سالگرد ترور احمد شاه مسعود توجه‌ها به پسر او جلب شد که با استقرار در درۀ پنج شیر پیام مقاومت و تن ندادن به طالبان را به جهان مخابره می‌کرد و به خاطر زبان فارسی و علاقه به فرهنگ ایران نزد ایرانیان هم محبوب است.   دربارۀ راز این محبوبیت و توجه افکار عمومی به سرنوشت او حدس های متعددی مطرح شد از جمله این که: افغانستان به حوزۀ تمدنی ایران یا ایران فرهنگی تعلق دارد و مسعود به اعتبار زبان فارسی، هم‌وطن ماست. و‌جه دیگر این بود که پس از شورش دوبارۀ طالبان دیگر رهبران افغانستان یا گریختند و کوچ کردند یا خانه‌نشین شدند یا خواسته و ناخواسته نقش مشارکت در پروژۀ القای تغییر سیمای طالبان را ایفا کردند.    احمد مسعود جوان اما با این که بیرون معرکه بود به پنج‌شیر بازگشت و‌ دنیا دید اشرف غنی رییس جمهوری وقت افغانستان چگونه به قول خود «با همان تنبان [شلوار] و دمپایی» ناگهان افغانستان را ترک کرد ولی مسعود جوان بازگشت.   کار به جایی رسید که یک گرافیست ایرانی تصویر پدر و پسر را در زمینه‌ای از پوستر انیمیشن مشهور «شیر شاه» نشاند چرا که پدر به «شیرِ درۀ پنج‌شیر» شهرت داشت.   انگیزۀ برخی هم نفی اسلام طالبانی بود و دفاع از گفتمان اسلام دموکراتیک نه تحریک و تهییج به جنگ با طالبان.  حمایت از احمد مسعود جوان البته دست مایۀ نقد اصول‌گرایان رادیکال هم شد و این طعنه که چرا نمی‌روید همراه با او با طالبان بجنگید؟ همان زمان در همین پایگاه نوشتم:    «او اسطوره و قهرمان هم نباشد ناظر به ارزش‌های انسانی و مدرن است و بهتر از این نیست که جوانان ما به جای آن که سرگرم سلبریتی‌های میان‌مایه (و بعضی حتی فرومایه) باشند از او بنویسند؟ گزینه دیگری در مقابل او سراغ دارید؟ نکند ملاعبدالغنی برادر؟!»  خبر خوب شهریور اما سرعت گرفتن واردات واکسن بود در حالی که تلفات روزانۀ کرونا از 400 تَن هم گذشته بود. وزیر بهداشت دولت جدید سر خود را بالا گرفت و با افتخار اعلام کرد تا پایان شهریور 50 میلیون دُز واکسن وارد می‌شود و در مهر ماه 40 میلیون دُز دیگر.   دولت روحانی رفته بود و حالا دیگر اصراری بر کفایت دیده نمی‌شد. وقتی از وزیر جدید پرسیده شد: از تولید واکسن داخلی چه خبر، پاسخ داد: مجوز تولید داخلی 5 واکسن سیناژن، رازی، پاستور، فخرا و برکت صادر شده است. یعنی قرار نیست منتظر ثمرۀ تولید داخلی باشیم و وارد می‌کنیم.   اتمام واکسیناسیون در کشورهایی که طبعا ابتدا به شهروندان خود تزریق کرده بودند ند و حالا در پی صادرات مازاد بودند، رفع موانع بانکی درپی روی کار آمدن بایدن و وسعت گرفتن تفسیر و تعبیر اصطلاحاتی چون «اقدام انقلابی و جهادی» و منحصر نماندن در تولید و شمول به واردات، موجب سرعت گرفتن واردات واکسن کرونا شد و از آن پس چند بار در سخنان آقای رییسی به آن افتخار شده است.
   نکته ای که در این میان روشن نشد این بود که در نقد رویکرد گذشته چرا وزیر بهداشت دولت قبل را مستثنا نکردند که نهایت وفاداری را نشان داده بود؟                           ",https://www.asriran.com/003UUQ
832308,۱۴۰۱/۰۱/۰۶,فرهنگی/هنری,زلزله «مارمولک» در فضای مجازی و سیاسی بعد از ۱۸ سال,,"هنرآفرین :  پخش مارمولک که محتوایی انتقادی – سیاسی دارد، با واکنش اهالی سیاست همراه شد.



پخش فیلم سینمایی «مارمولک» پس از ۱۸ سال آن هم از رسانه ملی واکنش‌های زیادی را در فضای مجازی و در میان شخصیت‌های مختلف به همراه داشت.

هرچند پخش این فیلم سینمایی در برخی سکانس‌ها با ممیزی همراه بود، اما کمتر علاقمندی به هنر هفتم و سینمای ایران وجود دارد که از حواشی اکران این فیلم در زمان خود (دوران اصلاحات) بی خبر باشد.
ماجرای یک توقیف
مارمولک یکی از جنجالی‌ترین فیلم‌های توقیفی سینمای ایران است که تجعات اعتراضی زیادی را در دوره ای که پخش شد به دنبال داشت.
حواشی به بهمن سال 82 و نمایش فیلم مارمولک کمال تبریزی در جشنواره فجر باز می گردد، فیلمی که با استقبال بی‌سابقه ای همراه شد و در نهایت فیلم کمال تبریزی با ۹۷ درصد آرا فیلم برتر مردمی جشنواره شد اما در سه روز آخر نمایش‌های مردمی آن به دلایل اعلام نشده‌ای متوقف شد.
آن گونه که سینما دیلی روایت کرده، از ۲۰ اسفند پیش‌فروش بلیت های اکران نوروز فیلم آغاز شد اما از اکران نوروزی فیلم هم جلوگیری شد. «مارمولک» سرانجام دوم اردیبهشت با چند ممیزی جدید روی پرده سینماها رفت. یک روز از اکران نگذشته بود که نمایش در مشهد متوقف شد تبریز و ارومیه هم بعد از یک هفته به اکران فیلم پایان دادند و سینماداران قم با دیدن اوضاع خودشان فیلم را اکران نکردند!
در ادامه برخی از مراجع تقلید به منتقدان «مارمولک» اضافه شدند. آیت الله مکارم شیرازی درباره این فیلم گفت: «ساخت این فیلم عمدی است و قطعا برای هتک حرمت مسلمانان ساخته شده. اصولا چه معنی دارد از سوژه لباس روحانیت فکاهی ساخته شود؟»
آیت الله مهدوی کنی و آیت‌الله جنتی دیگر روحانیون سرشناسی بودند که به شدت نسبت به اکران «مارمولک» انتقاد کردند .همزمان نسخه غیر مجاز فیلم منتشر و دست به دست می‌شد و کار به تجمع در برخی شهرها کشید.
قرار شد با نمایش برای اعضای شورای عالی امنیت ملی تکلیف اکران فیلم مشخص شود. کمال تبریزی اما می‌گوید حسن روحانی دبیر وقت شورا مخالف جدی فیلم بوده: «ایشان مخالف فیلم بودند به من گفتند فیلم توقیف و با شما هم باید برخورد شود»
از هفته چهارم اکران این فیلم در تهران هم متوقف شد.«مارمولک» فقط در دور روز نخست اکران ۱۱۰ هزار مخاطب داشت چیزی به اندازه مخاطب افتتاحیه «مطرب» با صدها سالن بیشتر. فروش این فیلم در این چهار هفته همچنان از رکوردهای مخاطب سینمای ایران است و اگر اکرانش ادامه پیدا می‌کرد بعید است فیلمی به این زودی به رکورد مخاطبانش می‌رسید.
سالها گذشت تا سال ۹۸ که نسخه رسمی فیلم در شبکه خانگی منتشر شود و با تغییرات در مدیریت صدا و سیما «مارمولک» روی آنتن شبکه یک رفت. 
فیلمی که حوزه علمیه را تکان داد
واکنش شدید بدنه حوزه علمیه در آن سال به بهانه وهن لباس روحانیت و برخوردهای تند با سینمادارانی که حاضر به اکران مارمولک شده بودند کار را به جایی رساند که این فیلم سینمایی نتوانست برای زمان طولانی بر پرده سینماهای کشور بماند و پس از مدتی از زمان توقیف نسخه بی کیفیت آن از طریق سی‌دی های غیرمجاز راهی منازل مردم شود.
واکنش رهبری به پخش فیلم مارمولک
سالها بعد و در خلال پخش مستند «غیررسمی» از رسانه ملی هنگامی که یکی از دست اندرکاران سینما و تلویزیون در حضور رهبر انقلاب از نبود تحمل در اقشار مختلف جامعه برای شوخی با شغل و جایگاهشان سخن گفت، معظم‌له با انتقاد از برخوردهای این چنینی با هنرمندان، ضمن اشاره به غائله پیش آمده در زمان اکران فیلم مارمولک ساخته کمال تبریزی فرمودند: بنده به آقایان (علما) گفتم به جای اینکه اعتراض کنید، استقبال کنید. بگویید دست شما درد نکند که نشان دادید آدمهایی می‌آیند و لباس ما را به ناحق می‌پوشند.
سیاسیون وارد گود شدند
پخش مارمولک که محتوایی انتقادی – سیاسی دارد، با واکنش اهالی سیاست همراه شد.
محمدعلی ابطحی عضو مجمع روحانیون مبارز، در توئیتی نوشت: نشستم برای هزارمین بار فیلم مارمولک را می‌بینم. این بار از شبکه یک!و برای هزارمین بار از منش دین متسامح فیلم مارمولک لذت می‌برم.از رادیو و تلویزیون هم باید تشکر کرد که پخشش کرد.
حسام الدین آشنا، مشاور حسن روحانی در دولت‌های یازدهم و دوازدهم هم سکوت نکرد و در جمله ای کنایه آمیز نوشت؛«آیا آن مارمولک ۱۹ پیش الان هم همان مارمولک است؟»
محمدجواد آذری جهرمی وزیر سابق ارتباطات هم به سراغ توئیتر خود رفته و این توئیت را زد؛« پخش مارمولک از صداوسیما با برخی حذفیات پس از حدود ۲۰ سال را برخی نشانه تغییر دیدگاه در آن سازمان و برخی هم نشانه بی‌خاصیت شدن نگاههای تنگ‌نظرانه  ‌دانسته‌اند؛ الله اعلم.
اما دیدگاهی هم وجود دارد که معتقد است «مختارنامه» قابلیت پخش در نوروز را نداشته و لاجرم مارمولک را پخش کرده‌اند.
مصطفی فقیهی، روزنامه نگار اصلاح طلب هم واکنش نشان داد و توئیت زد؛« تحول در صدا و سیما یعنی پخش افتخار آمیز مارمولک پس از ۱۸ سال از اکران، بازپخش هزاران باره اش از ماهواره و سوژه شدن شوخی هایش بین مردم.
فهم حضرات از مردم اما همین اندازه دور و تلخ است. دو دهه فاصله با فضای نیمه رسمی و ده ها سال گسست از زیر پوست شهر. و این تازه ماجرای مدعیان تحول گراییست.»
سینمایی ها به دفاع از مارمولک برخاستند؟
اهالی هنر و سینما هم بی تفاوت از کنار این موضوع نگذشتند. سیدمهدی دزفولی سینماگر، در واکنش به پخش مارمولک نوشت: سال ها قبل وقتی فیلم مارمولک اکران و توقیف شده بود و مدتی ازش گذشته بود و پخش آن ممنوع بود خاطرم هست در یک اردوی دانشجویی (در زمان دولت احمدی نژاد) در مشهد آقای پناهیان و برخی چهره های فعال بسیج دانشجویی هم حضور داشتند و بحث رفت به سمت فیلم مارمولک.
در همان ایام هم تازه فیلم طلا و مس اکران شده بود. آقای پناهیان تهیه کننده هر دو فیلم را آدم مشکوک و ضد مبانی اسلامی معرفی میکرد که قصد تخریب روحانیت و اسلام را از طریق اینگونه فیلمسازی دارد. بر حسب تصادف همان ایام نقل قولی از رهبری منتشر شد که دو فیلم مذکور فیلم های بسیار خوبی است.
زلزله مارمولک در فضای مجازی
«فیلم مارمولک، اما در فضای مجازی هم غوغا به پا کرد. برخی از فعالان فضای مجازی و علاقمندان به سینما در این رابطه نوشتند؛
* حسن روحانی هشت سال تو پخش یه ربنا موند، رئیسی سر شش ماه داره مارمولک پخش میکنه از صدا و سیما.
*فیلم مارمولک که یه زمانی به خاطر اکرانش یه عده کفن پوش شدن و خون و خونریزی راه افتاد، همین الان داره از شبکه ۱ صدا و سیما پخش میشه کاش تندروهای امروز درس بگیرند.
*جبلی در پی راه های رسیدن به خدا.
*همین قدر که فیلم مارمولک دیر از سیمای جمهوری اسلامی پخش می شود یعنی همین قدر به سال و روز دوریم از خودانتقادی گفتمانی و گفتگو! ساختارها گاه آنقدر فرسایشی تغییر می کنند که شاید سرنوشت جامعه جور دیگری شود!
*بعد از 21 سال و در حالیکه طلاب در مشهد پرده سینما را آتش زدند و در تهران، پرده سینما را پایین کشیدند؛ حرام خدا بعد از 21 سال حلال شد!؟
*محبوب من تلویزیون مارمولک رو هم پخش کرد ولی تو نیومدی هنوز.
*شبکه یک داره فیلم‌ مارمولک رو پخش می‌کنه همین یک نمونه کافیه متوجه بشید تلویزیون  دقیقا ٢٠ سال از جامعه فاصله داره
*مارمولک نه، صدا و سیما هر وقت اجازه داد آلات موسیقی عین آدم جلوی دوربین نمایش داده بشه اون روز یعنی یکم پیشرفت کرده
*فیلم مارمولک که روزگاری با دستور نهادهایِ خاص از پرده سینما پائین کشیده شده بود ،امروز رویِ آنتن شبکه یک رفت.
پ.ن؛ حرامِ خدا حلال شده مفهومِ امنیت ملّی تغییرکرده یا متولیّان فرهنگی به رویکردهای ... پیشین خود پِی برده اند؟
*دو تا اتفاق جالب افتاده که نشون میده ما چقدر اشتباه میکردیم ما که میگم یعنی متعصبین وگروههایی که کارشون مخالفت با همه چیزه،فیلم آدم برفی را که سینما پخش کرد زدیم و بستیم و هزار تحلیل غلط بخورد ملت دادیم بعد رسانه ملی پخش کرد اما الان مارمولک داره پخش میشه این یعنی تحلیل نداشتیم.
*شبکه یک داره مارمولک را نشون میده دودهه اختلاف با کف جامعه.
*شبکه یک، مارمولک نشون میده هک هم نشده عجب سالی بشه امسال
*دارم مارمولک از شبکه یک صداوسیما میبینم تو همین ۳۰ دقیقه ابتدایی ۶ تا ۷ مورد حذف کردن.. خب چرا پخشش کردی!!!
*وقتی صداوسیما امروز مارمولک پخش میکنه بیست سال دیگه کجای کاره؟
*فکر کنم از ۲ ساعت فیلم مارمولک ،۴۵ دقیقه‌اش رو نشون میدن
*همین قدر که فیلم مارمولک دیر از سیمای جمهوری اسلامی پخش می شود یعنی همین قدر به سال و روز دوریم از خودانتقادی گفتمانی و گفتگو! ساختارها گاه آنقدر فرسایشی تغییر می کنند که شاید سرنوشت جامعه جور دیگری شود!



                           ",https://www.asriran.com/003UWK
832307,۱۴۰۱/۰۱/۰۶,اجتماعی ,اعتراض یک خواننده به رفتاری که در «عصر جدید» با او شد/ کار به ارشاد کشید,,"ایسنا نوشت: شهریار کریمی، خواننده کهگیلویه و بویراحمدی می‌گوید برای اجرا در ویژه‌برنامه نوروزی به «عصر جدید» دعوت شد اما فرصت اجرا در اختیارش قرار نگرفت. او از احسان علیخانی خواسته است در مورد دلیل این اتفاق توضیح دهد.
در آستانه شروع سال ۱۴۰۱ برنامه «عصر جدید» از همه طوایف و اقوام ایران‌زمین دعوت کرد تا هنگام تحویل سال در این برنامه حضور داشته باشند و از استان کهگیلویه و بویراحمد هم شهریار کریمی به این برنامه دعوت شده بود تا در بخشی از این برنامه که کنداکتور آن بسته شده بود، اقدام به اجرای موسیقی لری کند اما در نهایت زمان اجرا به این خواننده داده نشد.
به گفته این خواننده، در حالی که همه مردم استان و قوم لر منتظر اجرای این خواننده هم‌استانی خود بودند در طول برنامه به بهانه‌های مختلف اجرای او به تاخیر افتاد و در قسمتی موسیقی لری لحظه‌ای پخش و او نیز برای اجرا بلند می‌شود اما به یک مرتبه پیام بازرگانی پخش می‌شود. این مسئله در فضای مجازی از سوی مردم و برخی چهره‌های فرهنگی و هنری واکنش‌هایی را در پی داشت.
شهریار کریمی، خواننده کهگیلویه و بویراحمدی در این مورد گفت: «طی تماس تلفنی از برنامه «عصر جدید» به مناسبت شروع سال جدید از اینجانب دعوت شد و قرار شد در روزهای ۲۸ و ۲۹ اسفند ۱۴۰۰ هر شب در این برنامه یک اجرای موسیقی داشته باشم.»
او افزود: «در شب اول گفتند وقت نیست که شما اجرا داشته باشید و شب دوم نیز با عنوان دیگری زمان برای اجرا ندادند.»
کریمی اظهار کرد: «در حالی که بخشی از قطعه‌ای که باید اجرا می‌کردم در برنامه زنده پخش شد اما به یک دفعه پیام بازرگانی پخش شد و مجددا نتوانستم اجرای برنامه داشته باشم و وقتی به کارگردان برنامه، احسان علیخانی اعتراض کردم گفت من می‌گویم چه کسی اجرا کند و شما نیز اجرا خواهید کرد.»
همچنین جهانبخش صابری، گوینده و مجری رادیو و تلویزیون صداوسیمای مرکز استان کهگیلویه و بویراحمد نسبت به این مسأله واکنش نشان داد و گفت: «چند شب پیش شهریار کریمی، خواننده محبوب استان کهگیلویه و بویراحمد به برنامه «عصر جدید» دعوت می‌شود. در خلال برنامه آقای علیخانی اعلام کرد که تا دقایق دیگر شاهد اجرای این خواننده یاسوجی خواهیم بود اما نهایتا این اتفاق رخ نداد، لذا عوامل اصلی برنامه باید پاسخگوی مردم و طرفداران این خواننده باشند.»
صابری ادامه داد: «با این کار هیچ چیزی از ارزش‌های هنری و شخصیت شهریار کریمی کاسته نمی‌شود و قطعاً نزد مردم محبوب‌تر و دوست‌داشتنی‌تر خواهد شد و مردم و قوم بزرگ لر به این خواننده افتخار می‌کنند.»
امین درخشان، مدیرکل فرهنگ و ارشاد اسلامی استان کهگیلویه و بویراحمد نیز در واکنش به این مسئله گفت: «به هیچ وجه پذیرفتنی نیست که میلیون‌ها بیننده تلویزیونی منتظر اجرای موسیقی محلی یکی از هنرمندان خود باشند اما با سهل‌انگاری، بی‌تدبیری و ناهماهنگی، موجب رنجش خاطر مردم عزیز این استان شویم.»
او افزود: «اصالت فرهنگی قوم لر و مردم استان کهگیلویه و بویراحمد قدمتی به درازای تاریخ و شهرت جهانی دارد، مردم استان کهگیلویه و بویراحمد برای عزت ملی و استقلال میهن اسلامی همواره در عرصه‌های مختلف خوش درخشیدند و نامی ماندگار از خود برجای گذاشتند، بی‌تدبیری در برنامه زنده «عصر جدید» پذیرفته نیست و باید جبران شود.»
درخشان اظهار کرد: «به عنوان خادم مردم در عرصه فرهنگ و هنر نسبت به این موضوع که موجب دلخوری مردم و اهالی فرهنگ و هنر استان کهگیلویه و بویراحمد و قوم‌ لر شده است انتظار داریم دست‌اندرکاران و تهیه‌کنندگان این برنامه ضمن عذرخواهی از ساحت گران‌بهای مردم، توضیحات لازم را بدهند.»
مدیرکل فرهنگ و ارشاد اسلامی کهگیلویه و بویراحمد تصریح کرد: «رسانه ملی به عنوان یک نهاد انقلابی و مردمی، توجه به اقوام مختلف ایرانی را همواره به عنوان یک اولویت در نظر داشت لذا انتظار داریم این نگرانی را به نحوی جبران کنند و تدبیری بیندیشد تا شاهد چنین اتفاقاتی که موجب رنجش خاطر مردم شده است، نباشیم.»                            ",https://www.asriran.com/003UWJ
832306,۱۴۰۱/۰۱/۰۶,سیاست خارجی,نماینده مجلس: ترکمنستان در دعوتنامه اش رئیسی را «خاکسار» خطاب کرد,در دعوتنامه رئیسی کلمه خاکسار را آورده‌ بودند. یعنی از دید ما شما یک قهرمان و پهلوان دوست داشتنی مثل شهید سلیمانی هستید. این‌ موضوع برای من بسیار جالب بود,"خراسان آنلاین - ابوترابی گفت : در متن دعوتنامه ترکمنستان کلماتی را با رغبت نوشته بودند، ترکمن‌ها کلمه‌ای دارند به نام «خاکسار» یعنی کسی که قهرمان و پهلوان و مردمی است.
ابوالفضل ابوترابی، در رابطه با مهم‌ترین اتفاق سیاسی سال ۱۴۰۰ گفت: سال ۱۴۰۰ باید به دو قسمت تقسیم شود، یک قسمت آن دوره روحانی است که من اتفاق خاصی نمی‌بینم و تکرار همان ۷ سال و نیم قبل بود. قسمت دیگر سال اما تحولی است که با آمدن دولت جدید انجام شد.
البته تحولات فوق العاده و عالی بود. یعنی در شش ماهه دوم سال که دولت مردمی رئیسی آمد ما شاهد تحول و تغییر در سیاست‌های خارجی کشور شدیم. به طور مثال ما سال‌ها منتظر بودیم که عضو سازمان همکاری‌های شانگ های شویم، که از لحاظ امنیتی و اقتصادی اهمیت فوق العاده‌ای برای ما داشت. قبل از این ما را به این سازمان راه نمی‌دادند. اما با آمدن رئیسی به این اجلاس دعوت شدیم.
وی ادامه داد: در متن دعوتنامه ترکمنستان کلماتی را با رغبت نوشته بودند، ترکمن‌ها کلمه‌ای دارند به نام «خاکسار» یعنی کسی که قهرمان و پهلوان و مردمی است.
در دعوتنامه رئیسی کلمه خاکسار را آورده‌ بودند. یعنی از دید ما شما یک قهرمان و پهلوان دوست داشتنی مثل شهید سلیمانی هستید. این‌ موضوع برای من بسیار جالب بود، با پیوستن به شانگ‌های ما اولین گام در سیاست خارجی را محکم برداشتیم.
با ترکمنستان که سال‌ها در سر گاز مشکل داشتیم، این مشکل حل و در تاریخ۱۰/۱۰/۱۴۰۰ در اوج سرما که اگر ترکمنستان به ما گاز نمی‌داد، دچار مشکل می‌شدیم اما انجام شد.                            ",https://www.asriran.com/003UWI
832305,۱۴۰۱/۰۱/۰۶,اجتماعی ,مجسمه بدحجاب در گرگان را برداشتند (عکس),رییس شورای شهر گرگان: این اثر جایگاه فضای مجازی در زندگی روزمره را به چالش کشیده و انتخاب شخصیت ها از قشر جوان جامعه بوده که در معرض بیشترین هجوم تاثیرات مخرب فضای مجازی قرار دارند.,"شورای شهر گرگان در مورد جمع‌آوری یک مجسمه توضیحاتی ارائه کرد.به گزارش ایرنا، رییس شورای شهر گرگان گفت: پس از افزایش گلایه رسانه‌ها و شهروندان در مورد نحوه طراحی المان مفهومی ""تنها با هم""، این مجسمه برای انجام برخی اصلاحات جمع‌آوری و به زودی با اعمال تغییرات باز دیگر نصب خواهد شد.
صفرعلی پایین‌محلی اظهار داشت: در احترام به نظر شهروندان و رسانه‌های گرگان، این اثر که به زبانی استعاره، نشان‌دهنده انسانی مسخ‌شده در قابی کوچکتر به نام رسانه است اصلاح خواهد شد.
وی بیان کرد: این اثر نشان می‌دهد که روابط خانوادگی، نوع پوشش و حضور در اجتماع تحت تاثیر رسانه به سمت و سوی خلاف اخلاقیات جامعه گرایش پیدا می‌کند.
وی افزود: در تمامی ادوار، آثار هنری فارغ از مباحث زیبایی شناسانه، نگاهی انتقادی و گفتمانی داشته اند و به این معنا، اثری که در بستر فرهنگ یک جامعه شکل می‌گیرد به‌جز ساختار فرمی بصری باید رویکردی مفهوم‌انگارانه و آشنا زداگونه داشته باشند.
چون موهای مجسمه معلوم بود، آن را برداشتند
رییس شورای شهر گرگان ادامه داد: این اثر جایگاه فضای مجازی در زندگی روزمره را به چالش کشیده و انتخاب شخصیت ها از قشر جوان جامعه بوده که در معرض بیشترین هجوم تاثیرات مخرب فضای مجازی قرار دارند.
وی گفت: همچنین عید نوروز که نمادی از همبستگی و در کنار هم بودن است در این اثر به خاطر رسانه و فضایی مجازی تنها شدن آدم ها را نشان می دهد.                            ",https://www.asriran.com/003UWH
832304,۱۴۰۱/۰۱/۰۶,بین الملل,رهبر انصارالله: آمریکا، اسرائیل و انگلیس، مهندسان تجاوز به یمن هستند,,"رهبر انصارالله یمن با بیان اینکه تجاوز به یمن، هیچ توجیه مشروعی ندارد، تأکید کرد که اعلام این تجاوز از واشنگتن به این سبب بود تا نشان داده شود که آمریکا ناظر و مهندس این تجاوز است.به گزارش  فارس، سید عبدالملک بدرالدین الحوثی رهبر انصارالله یمن شامگاه امروز جمعه به مناسبت روز ملی ایستادگی در این کشور سخنرانی کرد و این روز را در راستای یادآوری مسئولیتها و وظایف قلمداد کرد.
شبکه خبری المیادین به نقل از الحوثی گزارش داد، تجاوز به یمن، هیچ توجیه مشروعی ندارد و «اعلام تجاوز به یمن از واشنگتن به این سبب بود تا نشان دهد که [آمریکا] ناظر و مهندس این تجاوز است».
وی با بیان اینکه ائتلاف متجاوز نشان داده است که چه کسی، حق است و چه کسی باطل، خاطر نشان کرد، آمریکا، رژیم صهیونیستی و انگلیس، مهندسان تجاوز به یمن هستند.
رهبر انصارالله با اشاره به اینکه مشارکت انگلیس در حمله به یمن، برجسته و واضح است، تصریح کرد: «عربستان و امارات، مجریات حمله هستند و سایر اعضای ائتلاف نیز در ازای پول، اجیر شده‌اند».
سید عبدالملک با تأکید بر اینکه رفتار جنایتکارانه، شاخصه اصلی این حملات بوده است، ادامه داد: «موضع انسانی و اخلاق، متعلق به گرههای محور مقاومت، آزادگان امت اسلام بود، ولی از آغاز این تجاوز، شاهد سکوت بین‌المللی بودیم».
ائتلاف سعودی، منابع ملی یمن را غارت کرد
وی با بیان اینکه در کنار سکوت جهانی در قبال جنایات در یمن، برخی حتی این کشتارها را تبریک می‌گفتند؛ چرا که «ائتلاف، ملت یمن را در هر جا و مکانی هدف قرار داد و زیرساختها را نیز بمباران کرد» گفت: «ائتلاف متجاوز بیش از ۲۷ تریلیون و ۸۵۰ میلیارد ریال از منابع یمن را غارت کرد».
رهبر انصارالله، با اشاره به اینکه ائتلاف متجاوز به هر نحوی تلاش کرد که به ملت یمن، آسیب وارد کند، جنگ اقتصادی علیه یمن را بسیار شدید دانست و نخستین عنوان آن را «غارت منابع ملی» توصیف کرد.
الحوثی تصریح کرد: «ائتلاف متجاوز در تلاش بود که بر سازه‌های نفتی، بندرگاهها و منابع ملی به صورت کامل، مسلط شود. این ائتلاف، درآمدهای منابع نفتی یمن را غارت و ملتها را از این منابع محروم می‌کند».
هدف ائتلاف متجاوز، تسلیم کردن ملت یمن است
وی ضمن انتقاد از محاصره یمن و جنگ اقتصادی علیه این کشور، گفت: «هدف ائتلاف متجاوز از محاصره، شکنجه و تسلیم کردن ملت است... این ائتلاف حتی، تلاش کرد که مانع از ورود زمینی فرآورده‌های نفتی شود».
رهبر انصارالله با بیان اینکه، توحش و جنایت علیه ملت یمن با هدف فروپاشی و تسلیم کامل آن صورت می‌گیرد، تصریح کرد، کشورهای ائتلاف متجاوز قصد داشتند ملت یمن را آواره کنند، ولی انسجام ملی در برابر این ائتلاف، بهترین گواه قدرت، اراده و اطمینان به خداست.
الحوثی با تأکید بر اینکه ملت یمن، دشمن خود را به خوبی می‌شناسد و به همین دلیل، واکنش آگاهانه‌ای دارد، خاطر نشان کرد، ائتلاف متجاوز نیز شکست خود را در واکنش ملت آگاه یمن می‌داند.
ساخت تجهیزات نظامی در یمن، یومی است
وی با بیان اینکه عملیات نیروهای مسلح یمن در جبهه‌های مختلف، به بیش از 66 هزار عملیات رسیده است، از ساخت تجهیزات جنگی خبر داد و تصریح کرد، عملیات ساخت این تجهیزات از موشک «الصرخه» آغاز شد و همچنان این مسیر ادامه دارد.
رهبر انصارالله با اشاره اینکه ساخت تجهیزات نظامی در یمن، یومی است و دشمنان نیز این مسئله را می‌داند، گفت: «کشور ما استوار و سازنده است و تجهیزات جنگی خود را می‌سازد و به سمت ساخت ابزارهای غیر نظامی نیز حرکت می‌کند. همین مسئله باعث خشم ائتلاف شده است».
الحوثی با تأکید بر اینکه ساخت پهپاد دور برد نیز ادامه دارد و باعث نگرانی دشمنان خواهد شد، تأکید کرد، ساخت پهپاد و موشک با توجه به محاصره و شرایط دشوار، از نقطه صفر آغاز شد.
وی با بیان اینکه، تسلیم شد یک گزینه فاجعه‌بار است و عواقب وخیمی به همراه دارد، گفت: «با مشکلات اقتصادی و نظامی روبرو هستیم، ولی ما مشکلات را به فرصت تبدیل می‌کنیم. ائتلاف نیز شکست خورده است.
غرب در بحران اوکراین رسوا شد
رهبر انصارالله به بحران کشورهای غربی پرداخت و تأکید کرد: «پس از 50 سال، جنگ به اروپا بازگشت. رخدادهای اخیر، استانداردهای دوگانه غرب را رسوا کرد».
الحوثی با بیان اینکه موضع یمن همچنان حمایت از مسئله فلسطین است، از تمامی کسانی که از مردم یمن حمایت کردند، قدردانی کرد و از کشورهای متجاوز خواست که به اشغالگری خود پایان دهند و تجاوز را متوقف کنند.
وی با اشاره به اینکه، توقف حملات، رفع محاصره و پایان بخشیدن به اشغالگر، راهکار ائتلاف متجاوز برای خروج از بحران است، در پایان خاطر نشان کرد: «در سال هشتم [جنگ]، با موشکهای بالستیک و پهپادهای دوربرد خود خواهیم آمد».
این در حالی است که سرتیپ یحیی سریع سخنگوی نیروهای مسلح یمن شامگاه امروز جمعه از انجام علیات سوم «شکست محاصره» علیه عربستان سعودی خبر داد.
سریع تأکید کرد، انجام این عملیات، پاسخی به تداوم محاصره و آغاز هشتمین سال ایستادگی در برابر تجاوزات ائتلاف سعودی-اماراتی است. وی گفت که در جریان عملیات امروز نیروهای یمنی، شرکت آرامکو در جده و چندین مرکز مهم در ریاض هدف حملات موشکهای بالدار قرار گرفت.
عربستان سعودی در رأس یک ائتلاف عربی و تحت حمایت آمریکا، از ششم فروردین ۱۳۹۴ با ادعای تلاش برای بازگرداندن رئیس جمهور مستعفی یمن به قدرت اقدام به تجاوز نظامی به یمن و محاصره زمینی، هوایی و دریایی این کشور کرد.
این تجاوز نظامی هیچ کدام از اهداف ائتلاف سعودی را محقق نکرد و فقط با کشته و زخمی شدن ده‌ها هزار یمنی، آواره شدن میلیون‌ها نفر، به بار آمدن خرابی برای زیرساخت‌های این کشور و گسترش قحطی و گرسنگی و بیماری‌های واگیردار همراه شده است.                           ",https://www.asriran.com/003UWG
832303,۱۴۰۱/۰۱/۰۶,عمومی,حرکت آکروباتیک یوزپلنگ برای شکار و بقیه قصه (عکس),,و فرار طعمه از دست شکارچی ...لینک منبع                           ,https://www.asriran.com/003UWF
832302,۱۴۰۱/۰۱/۰۶,اجتماعی ,شهر شما چه رنگی است؟ (لیست کامل رنگ بندی کرونایی),مرکز روابط عمومی و اطلاع رسانی وزارت بهداشت اعلام کرد: بر اساس جدیدترین به روز رسانی ها، تعداد شهرهای با وضعیت قرمز از ۲۹ به ۲۴ شهر کاهش یافت. همچنین حدود ۸۰ درصداز شهرهای کشور، وضعیت زرد و آبی، دارند.,,https://www.asriran.com/003UWE
832301,۱۴۰۱/۰۱/۰۶,بین الملل,«انریکه مورا» شنبه به تهران می‌آید,انریکه مورا در حساب کاربری رسمی خود در توئیتر نوشت: فردا [شنبه 6 فروردین] برای دیدار با علی باقری کنی به تهران سفر می‌کنیم.,"معاون سرویس اقدام خارجی اتحادیه اروپا و هماهنگ‌کننده اروپایی کمیسیون مشترک برجام روز شنبه ۶ فروردین به تهران سفر می‌کند.
به گزارش تسنیم، انریکه مورا معاون سرویس اقدام خارجی اتحادیه اروپا و هماهنگ‌کننده اروپایی کمیسیون مشترک برجام جمعه شب در پیامی توئیتری از سفر خود به تهران برای دیدار با علی باقری کنی معاون وزیر امور خارجه و مذاکره‌کننده ارشد جمهوری اسلامی ایران خبر داد.
انریکه مورا در حساب کاربری رسمی خود در توئیتر نوشت: «فردا [شنبه 6 فروردین] برای دیدار با علی باقری کنی به تهران سفر می‌کنیم. برای بستن شکاف‌های باقی‌مانده در مذاکرات وین در راستای احیای برجام تلاش خواهیم کرد. ما باید این مذاکرات را به نتیجه برسانیم.»                           ",https://www.asriran.com/003UWD
831845,۱۴۰۱/۰۱/۰۶,اقتصادی,قیمت 11 خودروی خارجی بعد از آزادسازی واردات: از کرولای یک میلیاردی تا سورنتوی 1.5 میلیارد تومانی (+عکس),قیمت های حاضر بر اساس بهای جهانی خودرو، ارزش ریالی دلار، تعرفه گمرکی، سود وارد کننده و ... محاسبه شده است. قیمت بیش از این فهرست، اجحاف به مردم است.,"عصر ایران-  اواخر سال گذشته وزیر صنعت، معدن و تجارت اعلام کرد که از ازدیبهشت سال 1401، واردات خودرو آزاد می شود و بین یک تا دو میلیارد دلار، خودرو وارد کشور خواهد شد.
در چنین شرایطی مساله قیمت خودروی وارداتی و همچنین اثرگذاری آن بر نوع قیمت گذاری محصولات داخلی به بحث اصلی و چالشی میان مخاطبان بازار خودرو تبدیل شده است.
شاید شما هم از آن گروه باشید که قیمت خودروی خارجی را مستقیم با تومان تبدیل می کنید تا بدانید فلان محصول باید چه قیمتی در بازار ایران داشته باشد. برای مثال یک مدل تویوتا در بازار جهانی 20 هزار دلار قیمت دارد پس باید در بازار ایران با قیمت 520 میلیون تومان(تبدیل با دلار 26 هزار تومانی اواخر اسفندماه سال گذشته) عرضه شود.
اما باید به این قیمت، عوارض گمرکی، مالیات، هزینه پلاک و سایر هزینه های مرتبط تا زمانی که خودرو  به دست مشتری می رسد را نیز اضافه کنید. در نهایت تمامی این عوامل قیمت نهایی را به عددی بی ربط با قیمت خالص دلاری تبدیل می کند. به طور فرض همان تویوتا که بالا مثال زدیم را باید بیش از 1 میلیارد تومان خریداری کنید یعنی حدود 500 میلیون تومان اختلاف قیمت.
حال که مساله واردات خودرو بحث های این حوزه را داغ و چالشی تر کرده، در ادامه نگاهی به 10 خودروی خارجی با سابقه موفق در بازار ایران خواهیم داشت تا ببینیم مدل 2022 این  خودروها در بازار جهانی چه قیمتی دارد  و در نهایت اگر بخواهند با قیمت دلار روز و پرداخت هزینه های مختلف مانند عوارض و مالیات و حتی سود وارد کننده به کشور بیایند با چه قیمتی به دست مصرف کننده ایرانی می رسند.
گفتنی است قیمت های ریالی ذکر شده برای این خودروها بر اساس دلار 26 هزار تومانی بر مبنای نرخ  اواخر اسفند ماه سال گذشته در نظر گرفته شده و به این رقم هزینه های شماره گذاری، مالیات های مختلف و حتی سود شرکت وارد کننده اضافه شده است.
همچنین قیمت های بازار جهانی نیز با توجه به تفاوت در مناطق مختلف بصورت حدودی مورد اشاره قرار گرفته است. این قیمت ها، البته قیمت هایی هستند که با شرایط موجود محاسبه شده اند و اگر قیمت ها در عمل بیش از این ها باشد، یا مبانی قیمتی تغییر کرده (مثل افزایش تعرفه گمرکی) و یا عوامل غیر اقتصادی مانند منافع خاص، مانع شده است. مثلاً ممکن است با واردات محدود، نیاز داخلی پاسخ داده نشود و بین قیمت تمام شده وارداتی و قیمت مصرف کننده، شکاف ایجاد کنند و مابه التفاوت بزرگ این فاصله را به جیب خود بزنند! در هر حال، قیمت هایی بیش از آنچه در این فهرست آمده، احجاف به مردم است.
تویوتا کرولا
قیمت پایه: 20075 دلار
قیمت احتمالی در بازار ایران: 1,043,900,000 تومان

 
تویوتا کمری
قیمت پایه: 25295دلار
قیمت احتمالی در بازار ایران: 1,315,340,000 تومان

 
تویوتا راو4
قیمت پایه: 27000 دلار
قیمت احتمالی در بازار ایران: 1,404,000,000 تومان

 
کیا سراتو
قیمت پایه: 26000 دلار
قیمت احتمالی در بازار ایران: 1,352,000,000 تومان

 
کیا اسپورتیج
قیمت پایه: 25305 دلار
قیمت احتمالی در بازار ایران: 1,315,860,000 تومان

 
کیا سورنتو
قیمت پایه: 29600  دلار
قیمت احتمالی در بازار ایران: 1,539,200,000 تومان

 
هیوندای سانتافه
قیمت پایه: 27200 دلار
قیمت احتمالی در بازار ایران: 1,414,400,000 تومان

 
هیوندای الانترا
قیمت پایه: 19850 دلار
قیمت احتمالی در بازار ایران: 1,032,200,000 تومان

 
هیوندای اکسنت
قیمت پایه: 17700 دلار
قیمت احتمالی در بازار ایران: 920,400,000 تومان

 
مزدا 3
قیمت پایه: 23765 دلار
قیمت احتمالی در بازار ایران: 1,235,780,000 تومان

 
هیوندای سوناتا
قیمت پایه: 25200 دلار
قیمت احتمالی در بازار ایران: 1,310,400,000 تومان

طبعاً با کاهش قیمت خودورهای صفر وارداتی، قیمت خودروهای خارجی موجود نیز کاهش قابل ملاحظه ای خواهد یافت.
اطلاعات و تصاویر مرتبط با 10 خودروی نامبرده در بررسی بازه قیمتی را نیز می توانید در قسمت ""بیشتر بخوانید"" انتهای صفحه مطالعه کنید.
                            ",https://www.asriran.com/003UOr
832299,۱۴۰۱/۰۱/۰۵,بین الملل,حملات موشکی و پهپادی گسترده به عربستان/ آرامکو در آتش (عکس، فیلم، نقشه),ارتش یمن و انصارالله (حوثی ها) با موشک و پهپاد، فرودگاههای ریاض، ابها و جده ، مراکز سوختی در جده، پالایشگاه‌هایی در راس التنوره و رابغ، مخازن آب ظهران، نیروگاه برق در صامطه، مناطقی در جیزان و نجران و ... را هدف قرار دادند.,"نیروهای یمنی یکی از بزرگ ترین حملات هوایی خود علیه عربستان سعودی را انجام دادند.
به گزارش عصر ایران، ارتش یمن و انصارالله (حوثی ها) با موشک و پهپاد، فرودگاههای ریاض، ابها و جده ، مراکز سوختی در جده، پالایشگاه‌هایی در راس التنوره و رابغ، مخازن آب ظهران، نیروگاه برق در صامطه، مناطقی در جیزان و نجران و ... را هدف قرار دادند. انصارالله (حوثی ها) یمن می گویند حمله در واکنش به تجاوز عربستان سعودی علیه بمن صورت گرفت.
بی بی سی هم نوشت: ائتلاف به رهبری عربستان سعودی تایید کرده است که یک مرکز توزیع فرآورده های نفتی آرامکو در جده هدف حمله قرار گرفته است. اما می‌گوید که آتش‌سوزی در دو مخزن تاسیسات نفتی کنترل شده است.
عربستان می‌گوید که این حمله که از سوی نیروهای حوثی انجام شده، ""هیچ تلفاتی نداشته است.""
مقامات ائتلاف عربی به رهبری عربستان از سرنگون کردن ۹ پهپاد و منهدم کردن یک موشک کروز خبر دادند.
                           

  

    کد ویدیو  دانلود    فیلم اصلی          

  

    کد ویدیو  دانلود    فیلم اصلی          

                           ",https://www.asriran.com/003UWB
832300,۱۴۰۱/۰۱/۰۵,بین الملل,حمله هوایی حوثی ها (انصارالله یمن) علیه تاسیسات جده عربستان سعودی,"یحیی سریع، سخنگوی ارتش دولت انصارالله (حوثی) یمن هم از انجام عملیات گسترده ""در عمق خاک"" عربستان خبر داد.","حوثی های یمن (انصارالله) مراکز سوختی آرامکو در شهر جده (مرکز عربستان سعودی) را مورد حمله قرار داد.
به گزارش عصرایران، انصارالله (حوثی ها) یمن می گویند حمله در واکنش به تجاوز عربستان سعودی علیه بمن صورت گرفت.
بی بی سی هم نوشت: ائتلاف به رهبری عربستان سعودی تایید کرده است که یک مرکز توزیع فرآورده های نفتی آرامکو در جده هدف حمله قرار گرفته است. اما می‌گوید که آتش‌سوزی در دو مخزن تاسیسات نفتی کنترل شده است.

عربستان می‌گوید که این حمله که از سوی نیروهای حوثی انجام شده، ""هیچ تلفاتی نداشته است.""
یحیی سریع، سخنگوی ارتش دولت انصارالله (حوثی) یمن هم از انجام عملیات گسترده ""در عمق خاک"" عربستان خبر داد.
او گفت که در عملیات امروز، ""شرکت نفت عربستان، آرامکو در شهر جده و ""چندین مرکز مهم در ریاض"" را هدف حملات موشکی کروز قرار دادند.

این سخنگو می‌گوید که در حملات اخیر پالایشگاه‌هایی در شهرهای راس التنوره و رابغ نیز هدف حملات پهپادی قرار گرفته است.
به گفته منابع حوثی، مناطقی هم در جیزان و نجران هدف حملات پهپادی قرار گرفته است.
مقامات ائتلاف به رهبری عربستان هم از سرنگون کردن ۹ پهپاد و منهدهم کردن یک موشک کروز خبر دادند.
 حمله موشکی به یک نیروگاه برق در منطقه جیزان عربستان سعودی
ائتلاف به رهبری عربستان از حمله موشکی نیروهای حوثی یمن به یک نیروگاه برق در منطقه مرزی جیزان عربستان خبر داد.
 یک نیروگاه برق در شهر صامطه در جنوب غربی استان جیزان عربستان، در نزدیکی مرز با یمن مورد حمله قرار گرفت و باعث انفجار شده است.
در توییتر تصاویری منتشر شده که ماموران آتش نشان را در حال خاموش کردن آتش نشان می‌دهد. عربستان می‌گوید که آتش جزئی بوده و کسی در این حمله آسیب ندیده است. با این حال تصاویر منتشره از حجم بالای آتش سوزی خبر می دهند.
                            ",https://www.asriran.com/003UWC
832298,۱۴۰۱/۰۱/۰۵,اجتماعی ,پایان محدودیت تردد در چالوس و هراز,از امشب با تخلیه بار ترافیکی در این محورها، ممنوعیت تردد در مسیر جنوب به شمال این محورها نیز لغو شده و در حال حاضر تردد در هر دو مسیر از این محورها در حال انجام است.,"رییس مرکز اطلاعات و کنترل ترافیک پلیس راهنمایی و رانندگی، از بازگشایی محورهای هراز، چالوس و آزادراه تهران - شمال در هر دو مسیر خبر داد.
سرهنگ احمد شیرانی در گفت‌وگو با ایسنا، با اشاره به یک‌طرفه شدن محورهای هراز و چالوس، گفت: از ظهر امروز(جمعه،‌ ۵ فروردین) آزادراه تهران - شمال، جاده چالوس و محور هراز به‌دلیل تخلیه بار ترافیک بازگشت از سفرهای نوروزی در مسیر شمال به جنوب، یک‌طرفه شده و تردد در مسیر جنوب به شمال این محورها ممنوع بود.
وی ادامه داد: از امشب با تخلیه بار ترافیکی در این محورها، ممنوعیت تردد در مسیر جنوب به شمال این محورها نیز لغو شده و در حال حاضر تردد در هر دو مسیر از این محورها در حال انجام است.
شیرانی درباره وضعیت ترافیکی جاده‌های کشور نیز گفت: گزارش‌ها حاکی از تردد روان و بدون گره ترافیکی در جاده‌های کشور است.
رییس مرکز اطلاعات و کنترل ترافیک پلیس راهنمایی و رانندگی، درباره وضعیت جوی جاده‌ها نیز گفت: بارش برف و باران در برخی از محورهای استان‌های آذربایجان‌غربی، آذربایجان‌شرقی، زنجان، کرمانشاه و کردستان گزارش شده است. همچنین در برخی از محورهای استان ایلام نیز بارش باران گزارش شده است.
به گفته وی، وزش باد و گرد و خاک نیز در برخی از محورهای استان‌های یزد و کرمان گزارش شده است.                           ",https://www.asriran.com/003UWA
832297,۱۴۰۱/۰۱/۰۵,اقتصادی,وزیر راه: عمده کسانی که در سامانه نهضت مسکن ثبت نام کردند یا مستاجرند یا در پشت بام‌ها زندگی می‌کنند,آمار‌ها نشان می‌دهد که حدود دو نیم میلیون خانه خالی در کشور وجود دارد که سازمان امور مالیاتی برای وضع مالیات اقدامات لازم را انجام داده است.,"وزیر راه و شهرسازی با بیان اینکه ۱۰ میلیون مسکن جدید در کشور نیاز داریم، گفت: بیش از ۸ میلیون جوان به دلیل مشکلات مالی و نداشتن مسکن مجرد ماندند.
به گزارش تسنیم؛ رستم قاسمی گفت: با توجه فارغ التحصیلی هر ساله دانشجویان و امکان ازدواج ان‌ها در کشور به بیش از 10 میلیون نفر مسکن جدید نیاز داریم و تاکنون 5 میلیون نفر در سامانه نهضت مسکن ثبت نام نموده اند.
وزیر راه و شهرسازی در گفتگو با رادیو اقتصاد گفت: بیش از 5 میلیون نفر در سامانه نهضت مسکن ثبت نام کردند که عمده این افراد یا مستاجر هستند یا در پشت بام‌ها زندگی می‌کنند که قطعا تعداد افراد بدون مسکن بیش از این‌ها است.
وی در خصوص خانه‌های خالی افزود: آمار‌ها نشان می‌دهد که حدود دو نیم میلیون خانه خالی در کشور وجود دارد که سازمان امور مالیاتی برای وضع مالیات اقدامات لازم را انجام داده است.
قاسمی گفت: ما در راستای جهش تولید برای ساخت یک میلیون مسکن در سال برنامه ریزی کردیم که بیش از دو سوم آن یعنی 860 هزار واحد در دست اجرا است و در سال جدید نیز اقدام به واگذاری واحد‌ها خواهیم کرد.
او با بیان اینکه مسکن از نیاز‌های اصلی مردم است، گفت: براساس برآورد اولیه نزدیک به 10 میلیون واحد مسکونی جدید در کشور نیاز داریم.
رستم قاسمی افزود: نیاز‌های مسکن در ثبت نام طرح‌های مسکن خودش را نشان داده است، اما در بخش صنعتی و فناوری همچنان در مقایسه با پیشرفت سایر کشور‌ها همچنان عقب هستیم و با داشتن مهندسان مجرب و نیروی انسانی باید به سمت فناوری نوین در ساخت و ساز و ایمنی در زلزله و.... گام برداریم.
وزیر راه و شهرسازی به مشکلات کمبود زمین در استان‌های کشور برای ساخت مسکن اشاره کرد و گفت: تلاش می‌کنیم این مشکل را رفع کنیم و برای تحقق آن اقدام جدی و کار جهادی صورت بگیرد.
قاسمی بزرگ‌ترین چالش مسکن سازی را محدودیت زمین اشاره کرد و افزود: طی برنامه ریزی‌های بعمل آمده ظرف 4 سال اقدام به ساخت 4 میلیون واحد خواهیم کرد و با توجه به شعار سال از فناوری دانش بنیان در قطعات و مصالح و نوع ساخت بهره خواهیم برد.
وی افزود: یکیاز دستگاه‌های تحت پوشش این وزارتخانه مرکز تحقیقات ساختمان است که با همکاری شرکت‌های دانش بنیان در بالا بردن کیفیت، سبک سازی، نقش انرژی در مقاوم سازی در برابر زلزله اقدامات لازم را بعمل خواهد آورد.
وزیر راه و شهرسازی همچنین با اشاره به اینکه برای تامین منابع اعتباری طرح‌های راه و شهرسازی 2 تبصره را پیگیری می‌کنیم، گفت: باید یک سری از درآمد‌ها را از فروش زمین‌های تحت تملک راه و شهرسازی و همچنین زمین‌های با کاربری‌های تجاری و خاص که به استان کمک می‌کند، کسب کنیم و در واقع درآمد‌های استان‌ها را باید برای استان خودش هزینه کرد.
وی در بخش دیگری از گفته هایش با اشاره به بزرگ بودن مجموعه راه و شهرسازی، بخش حمل و نقل را به دلیل زیر ساخت‌ها دارای مشکلاتی جدی خواند و گفت: در بخش هوایی و ریلی به دلیل وصل نبودن راهگذر‌های اصلی کشور و در بخش حمل و نقل نیز قدیمی بودن ناوگان بسیار قدیمی و فرسوده مشکلات جدی داریم.                           ",https://www.asriran.com/003UW9
832296,۱۴۰۱/۰۱/۰۵,حوادث,دریای خزر اولین قربانی قرن را گرفت,دبیر هیات نجات غریق و غواصی بابلسر ضمن اشاره به مواج بودن دریا از مسافران خواست از شنا و انجام فعالیت دریایی خودداری کنند.,"واژگونی یک فروند قایق موتوری عصر امروز جمعه در آب‌های ساحلی شهرستان بابلسر سبب مرگ یک دختر ۲۰ ساله شد و به این ترتیب دریای خزر اولین قربانی خود را در آغاز قرن جدید گرفت.
دبیر هیات نجات غریق و غواصی بابلسر در تشریح این حادثه به خبرنگار ایرنا گفت: عصر امروز یک فروند قایق موتوری با چهار سرنشین در آب‌های ساحلی پشت پارک شورا شهر بابلسر واژگون شد که سه نفر نجات یافتند ولی فردی که فوت کرد زیر قایق گیر افتاده بود.
احمد میری با اظهار این که تمامی سرنشینان قایق دارای جلیقه نجات بودند ، افزود : فرد جان باخته مسافری از شهرستان مشهد بود.
دبیر هیات نجات غریق و غواصی بابلسر ضمن اشاره به مواج بودن دریا از مسافران خواست از شنا و انجام فعالیت دریایی خودداری کنند.
این اولین حادثه دریایی در سال ۱۴۰۱ در آب های ساحلی دریای مازندران است.
مازندران حدود ۳۴۰ کیلومتر از ساحل دریای خزر را در اختیار دارد.                           ",https://www.asriran.com/003UW8
832295,۱۴۰۱/۰۱/۰۵,اجتماعی ,صدور هشدار سطح زرد وقوع گرد و غبار در خوزستان,طی ۲ ماه اخیر بر اثر وقوع گرد و غبار در خوزستان و آلوده شدن هوا ادارات استان تعطیل شدند.,"اداره کل هواشناسی خوزستان نسبت به وقوع گرد و غبار در روز شنبه هفته آینده در استان هشدار سطح زرد صادر کرد.
به گزارش ایرنا، بر اساس این اطلاعیه توده گردوخاک بر روی کشور عراق تشکیل می شود و تاثیر آن ابتدا بر مناطق غربی و شمال غربی و سپس مناطق مرکزی، جنوب، جنوب غرب و جنوب شرق استان خواهد بود.
از صبح شنبه هفته آینده (فردا) تا اواخر وقت این پدیده رخ می دهد که سبب کاهش دید افقی و کیفیت هوا خواهد شد.
طی ۲ ماه اخیر بر اثر وقوع گرد و غبار در خوزستان و آلوده شدن هوا ادارات استان تعطیل شدند.                           ",https://www.asriran.com/003UW7
832294,۱۴۰۱/۰۱/۰۵,ورزشی,استیلی: زیر سؤال بردن زحمات اعضای تیم ملی، منصفانه نیست/ نباید با یک شکست خودزنی کنیم,مدیر تیم ملی گفت: تلاش آقای اسکوچیچ و اعضای کادر مدیریتی و فنی تیم این است که با ریکاوری فنی و روحی مناسب برای بازی مقابل لبنان آماده شویم و با انجام یک بازی خوب مسابقات را به پایان برسانیم.,"مدیر تیم ملی فوتبال ایران در آستانه دیدار با لبنان گفت: تیم ملی در آستانه انجام آخرین بازی مرحله مقدماتی قرار دارد و زیر سوال بردن زحمات اعضای تیم منصفانه نیست.
به گزارش تسنیم به نقل از سایت رسمی فدراسیون فوتبال، حمید استیلی در خصوص آخرین شرایط تیم ملی اظهار داشت: ضمن قدردانی از هواپیمایی جمهوری اسلامی که در سفر به کره جنوبى همراه و حامی تیم ملی بودند باید بگویم یک سفر طولانی را پشت سر گذاشتیم و امیدواریم بازیکنان با استراحت کافی برای تمرین فردا آماده شوند. خوشبختانه نتایج تست همه اعضای تیم از جمله خود من منفی بوده و برای بازی هیچ مشکلی نداریم. امیدواریم فردا هم تمرینات را به خوبی و با شادابی در مشهد آغاز کنیم و برای انجام بازی برابر لبنان آماده شویم.
استیلی همچنین اضافه کرد: متاسفانه برخی موضوعات در 24 ساعت گذشته مطرح شده که به سود تیم ملی نیست و برخی از شایعات نادرست مطرح شده تمرکز تیم را تحت الشعاع قرار می دهد. فدراسیون فوتبال قدردان زحمات همه اعضای تیم خصوصا بازیکنان و اعضای کادر فنی است. فدراسیون از سرمربی و بازیکنان حمایت می کند و به خوبی می دانیم در این مدت تلاش زیادی انجام دادند تا صعود به جام جهانی محقق شود. نباید با یک شکست خودزنی کنیم و در آستانه بازی مقابل لبنان برخی موضوعات نادرست را مطرح کنیم. آن هم در شرایطی که تیم ما می‌تواند همچنان صدر جدول را پس بگیرد و باید در بازی پایانی با اقتدار لبنان را شکست بدهیم.
مدیر تیم ملی در پایان گفت: تلاش آقای اسکوچیچ و اعضای کادر مدیریتی و فنی تیم این است که با ریکاوری فنی و روحی مناسب برای بازی مقابل لبنان آماده شویم و با انجام یک بازی خوب مسابقات را به پایان برسانیم.                           ",https://www.asriran.com/003UW6
832293,۱۴۰۱/۰۱/۰۵,اجتماعی ,سرریز شدن سد البرز,سد البرز که با نام‌های سد لفور، سد پاشاکلا و سد آیت الله صالحی نیز شناخته می‌شود از ۳ رودخانه آذر رود، اسکلیم رود و کار سنگ تغذیه می‌کند و با عمقی نزدیک به ۷۵ متر، از نوع سنگریزه‌ای با هسته رسی است که ساخت آن از سال ۱۳۷۴ آغاز شد و در سال ۱۳۸۹ به بهره برداری رسید.,"سد ۱۴۲میلیون مترمکعبی البرز در سوادکوه شمالی، امروز سرریز شد.
به گزارش باشگاه خبرنگاران؛ در پی بارش مناسب نزولات آسمانی، سد آیت الله صالحی مازندرانی یا سد البرز در سوادکوه شمالی سرریز شد.
سیدرضا موسوی مجد مدیر بهره برداری و نگهداری سد آیت الله صالحی مازندرانی گفت: این سد با ذخیره ۱۴۲ میلیون مترمکعب، ضمن تامین آب شرب شهر‌های گروه الف، آب زراعی ۴۵هزار هکتار از اراضی کشاورزی منطقه را تامین می‌کند.
به گفته او پرشدن و سرریز آب سد، نوید خوبی برای کشاورزان پایین دست سد است.
سد البرز که با نام‌های سد لفور، سد پاشاکلا و سد آیت الله صالحی نیز شناخته می‌شود از ۳ رودخانه آذر رود، اسکلیم رود و کار سنگ تغذیه می‌کند و با عمقی نزدیک به ۷۵ متر، از نوع سنگریزه‌ای با هسته رسی است که ساخت آن از سال ۱۳۷۴ آغاز شد و در سال ۱۳۸۹ به بهره برداری رسید.                           ",https://www.asriran.com/003UW5
832292,۱۴۰۱/۰۱/۰۵,بین الملل,احمد مسعود پایان جنگ با طالبان را اعلام کرد,رهبر جبهه مقاومت ملی افغانستان: تا وقتی که اراده و انگیزه و امید برای آموختن علم و دانش وجود دارد، هیچ گروه خودکامه و استبدادی توان ایستادن در برابر شما را ندارد.,"رهبر جبهه مقاومت ملی افغانستان در پیام سال نو خود اعلام کرد، به تصمیم علمای کشور به جنگ با طالبان پایان داده است.
به گزارش ایسنا، به نقل از شبکه بی بی سی، احمد مسعود، رهبر جبهه مقاومت ملی افغانستان در پیام سال نو خود طالبان را به خاطر اجازه ندادن به بازگشایی مدارس متوسطه دخترانه سرزنش کرد و گفت طالبان با ""دروغ و تزویر"" دانش آموزان را با دروازه‌های بسته مدارس روبرو کرد.
وی افزود: تا وقتی که اراده و انگیزه و امید برای آموختن علم و دانش وجود دارد، هیچ گروه خودکامه و استبدادی توان ایستادن در برابر شما را ندارد.
احمد مسعود در این پیام که شب گذشته آن را از طریق صفحه رسمی فیسبوک خود منشرکرد، سال گذشته را ""سال بد"" نامید و طالبان را متهم کرد که با گرفتن قدرت از راه زور باعث از بین رفتن صلح شد.
طالبان اما منکر تصرف قدرت از راه زور است، و سقوط جمهوریت را در نتیجه فروپاشی از درون و خستگی مردم از جنگ می‌داند؛ جنگی که مدعی است آن را پایان داده است.
احمد مسعود در بخش دیگری از پیام خود تاکید کرد: به تصمیم علمای کشور جنگ با طالبان را ""ختم"" کردیم.                           ",https://www.asriran.com/003UW4
832291,۱۴۰۱/۰۱/۰۵,ورزشی,عضو هیات رییسه فدراسیون فوتبال: علی دایی استحقاق هدایت تیم ملی در قطر را دارد,احمدرضا براتی: علی دایی سرمایه ملی و شخصیت بین المللی ارزشمندی است که استحقاق هدایت تیم ملی جمهوری اسلامی ایران در قطر را دارد. فرصت زیادی نداریم.,"احمدرضا براتی عضو موثر هیئت رئیسه فدراسیون انتخاب خود را برای هدایت تیم ملی علنی کرد.
به گزارش ""ورزش سه""، در حالیکه تنها 24 ساعت از شکست خارج از خانه ایران مقابل کره جنوبی می گذرد، احمدرضا براتی یکی از اعضای موثر هیئت رئیسه فدراسیون فوتبال نام علی دایی را به عنوان فرد منتخب خود برای هدایت تیم ملی در اکانت توییتری‌اش اعلام کرد.
براتی درباره دایی نوشته است: علی دایی سرمایه ملی و شخصیت بین المللی ارزشمندی است که استحقاق هدایت تیم ملی جمهوری اسلامی ایران در قطر را دارد. فرصت زیادی نداریم.
با این جهت گیری مستقیم به نظر می رسد باید کار دراگان اسکوچیچ سرمربی کروات تیم ملی را با وجود صعود به جام جهانی تمام شده ارزیابی کرد، چرا که براتی در توییت های پیشین نیز اغلب چیزهایی نوشته که به واقعیت تبدیل شده است.
به این ترتیب و در شرایطی که دیدار ایران مقابل لبنان در مشهد با حضور همه نفرات برگزار خواهد شد تا شاید این تیم با هدایت دراگان اسکوچیچ شانزدهمین پیروزی خود را از زمان حضور در فوتبال ایران به دست بیاورد، این مسابقه به بازی خداحافظی وی تبدیل خواهد شد.                           ",https://www.asriran.com/003UW3
832032,۱۴۰۱/۰۱/۰۵,عمومی,"با این اعداد ""قدرت تمرکز"" خود را تقویت کنید (تست تمرکز)",,"اغلب ما، نمی توانیم برای مدت طولانی روی یک چیز تمرکز کنیم و زود حوصله مان سر می رود و حواس مان پرت می شود.تمرین زیر، برای تقویت تمرکز و افزایش حوصله است؛ هم برای بزرگسالان و هم برای کودکان و نوجوانان. از سطر سوم یا چهارم به بعد، حوصله اغلب آدم ها سر می رود ولی سعی کنید تا انتها ادامه دهید و تمرکز و اراده تان را تقویت نمایید.در ستون سمت چپ، عددی نوشته شده است. شما باید بتوانید همان عدد را در ردیف مقابل اش پیدا کنید.می توانید پریبنت هم بگیرید و در دورهمی های خانوادگی مسابقه برگزار کنید تا هر کس زودتر همه اعداد را پیدا کرد و دورش خط کشید، به عنوان سریع ترین و متمرکزترین فرد، برنده شود.یادتان باشد، هدف این تمرین، افزایش توان تمرکزتان است، پس حوصله کنید، تا انتها بروید و خسته نشوید. زندگی به تمرکز و حوصله نیاز دارد؛ تقویت شان کنید و حتماً این تمرین را به کودکان و نوجوانان تان هم بدهید؛ واقعاً مهم است (تحقیقات نشان داده است کودکانی که صبوری می آموزند در زندگی شان موفق تر خواهند بود.)چند نفر توانستند تا آخر تمرکز کنند و همه اعداد را پیدا کنند؟
* تست سرعت عملکرد چشم: خرگوش پنهان شده در میان گربه ها را بیابید (تصویر)                            ",https://www.asriran.com/003URs
832290,۱۴۰۱/۰۱/۰۵,بین الملل,ارتش یمن: شرکت آرامکو و چندین مرکز مهم در ریاض را هدف قرار دادیم,سخنگوی نیروهای مسلح یمن: در حملات نیروهای یمنی پالایشگاه‌های «رأس تنوره» و «رابغ» هدف چند پهپاد قرار گرفت. جیزان و نجران نیز هدف شمار زیادی پهپاد قرار گرفتند.,"«یحیی سریع» سخنگوی نیروهای مسلح یمن جمعه شب از انجام عملیات گسترده در عمق خاک عربستان از جمله در شرکت آرامکو و چندین مرکز مهم در ریاض خبر داد.
به گزارش ایرنا از المسیره، یحیی سریع گفت: امروز سومین عملیات شکست محاصره یمن انجام شد که در پاسخ به تداوم محاصره کشور است.
وی افزود: در جریان عملیات امروز، شرکت آرامکو در جده و چندین مرکز مهم در ریاض هدف حملات موشک‌های کروز قرار گرفت.
سخنگوی نیروهای مسلح یمن اضافه کرد، در حملات نیروهای یمنی پالایشگاه‌های «رأس تنوره» و «رابغ» هدف چند پهپاد قرار گرفت. جیزان و نجران نیز هدف شمار زیادی پهپاد قرار گرفتند.
سریع همچنین گفت: نیروهای یمنی در گسترش عملیات‌های خود تا توقف حملات و رفع محاصره تردید نخواهد کرد.                           ",https://www.asriran.com/003UW2
832289,۱۴۰۱/۰۱/۰۵,اجتماعی ,مسمومیت ۱۳ نفر با گاز کلر استخر خانگی در انزلی,رئیس بیمارستان شهید بهشتی انزلی با اشاره به اینکه ۱۵۲ تخت این بیمارستان در ایام نوروز آماده به خدمت هستند، تصریح کرد: همچنان درگیر مصدومیت با الکل‌های خانگی هستیم و دو روز پیش نیز فوتی داشتیم.,"رئیس بیمارستان شهید بهشتی انزلی گیلان با اشاره به حادثه مسمومیت با گاز کلر استخر خانگی برای ۱۳ نفر از اعضای یک خانواده اهل همدان گفت: حال همه مصدومین خوب است و از بیمارستان مرخص شدند.
دکتر مرتضی فلاح کرکان در گفت‌وگو با ایسنا اظهار کرد: ۱۳ نفر از اعضای یک خانواده اهل همدان بر اثر استنشاق گاز کلر در استخر خانگی یک منزل مسکونی در انزلی دچار علائم مسمومیت شده بودند به بیمارستان شهید بهشتی انزلی منتقل شدند که پس از درمان‌های لازم و اطمینان از سلامت آنها مرخص شدند.
وی افزود: این ۱۳ نفر که به دلیل میزان بالای کلر آب و استنشاق بخارات ناشی از آن دچار ضعف، بی‌حالی و سرفه شده بودند بعد از انتقال به بیمارستان شش نفر پس از ارائه خدمات و توصیه‌ها از واحد تریاژ ترخیص شدند و هفت نفر دیگر که علائم بیشتری داشتند در بخش اورژانس بستری شدند و اکسیژن تراپی، سرم‌تراپی و انجام آزمایشات گاز خون انجام شد و با توجه به اینکه آزمایش‌ها اختلال حادی نداشت و درمان‌های اولیه در مورد آنها جواب داده بود، ترخیص شدند.
فلاح با اشاره به اینکه در سفرهای نوروزی باید با توجه به اصول ایمنی و بهداشتی سلامت خود و دیگران را تضمین کنیم، تصریح کرد: یکی از مواردی که در ایام نوروز بسیار شاهد هستیم درگیری منجر به جرح و مراجعه به بیمارستان بین مسافرین و یا مسافرین با شهروندان بومی است.
رئیس بیمارستان شهید بهشتی انزلی تاکید کرد: در ایام نوروز همانقدر که به دنبال داشتن لحظات خوش برای خود هستیم با سعه صدر و گذشت سعی کنیم لحظات خوب و خوش برای دیگران و در کنار هم داشته باشیم.
وی با بیان اینکه حشره گزیدگی یکی از موارد مراجعه به بیمارستان است، تصریح کرد: در زمان مراجعه به جنگل‌ها، فضای سبز و طبیعت مراقب این مسئله باشیم تا سلامت خود و کودکانمان تهدید نشود.
فلاح با بیان اینکه یکی از حوادثی که در ایام نوروز شاهد هستیم گازگرفتگی در داخل چادرهاست، گفت: در چادرها، مکان‌های سربسته و اقامتگاه‌های موقت باید مراقب این مسئله باشیم و علاوه بر آن رعایت بهداشت مواد غذایی و شستن دست‌ها شاهد از بیماری‌های عفونی و ابتلا به اسهال و استفراغ نباشیم.
رئیس بیمارستان شهید بهشتی انزلی با اشاره به اینکه ۱۵۲ تخت این بیمارستان در ایام نوروز آماده به خدمت هستند، تصریح کرد: همچنان درگیر مصدومیت با الکل‌های خانگی هستیم و دو روز پیش نیز فوتی داشتیم.                           ",https://www.asriran.com/003UW1
832288,۱۴۰۱/۰۱/۰۵,اجتماعی ,وزیر ارتباطات: افزایش چند برابری سرعت اینترنت تا پایان سال,زیرساخت‌های ارتباطی ایران به خصوص اینترنت ثابت در ۱۰ سال گذشته با سرمایه‌گذاری‌های خوبی روبرو نبوده است.,"وزیر ارتباطات گفت: در تلاش هستیم سرعت اینترنت را چند برابر افزایش دهیم و تا پایان سال مردم شاهد این افزایش سرعت خواهند بود.
به گزارش مهر؛ عیسی زارع پور گفت: از ابتدای آغاز به کار مسئولیت در وزارت ارتباطات پروژه شبکه ملی اطلاعات به صورت جدی دنبال شده و این پروژه، پروژه بسیار پیشرفته‌ای بوده که حتی در کشورهای اروپایی هم تازه شروع شده است.
او می گوید: زیرساخت‌های ارتباطی ایران به خصوص اینترنت ثابت در ۱۰ سال گذشته با سرمایه‌گذاری‌های خوبی روبرو نبوده است.
به گفته زارع پور تنها ۱۰ کشور در دنیا وجود دارد که هم ماهواره بسازد و هم با پرتابگر خود ماهواره را به فضا پرتاب کند و فناوری پرتابگر بسیار فناوری پیچیده‌ای است و طبق دستور رئیس جمهور در آینده به پرتاب در مدار ۳۶ هزار کیلومتری که غایت هدف است دست خواهیم یافت و تنها چهار کشور در دنیا به این مسئله دست یافته‌اند.
وزیر ارتباطات و فناوری اطلاعات گفت: پروژه اف. تی. تی. اچ و فیبر نوری منازل و کسب و کارها در سال ۱۴۰۱ در استان کرمانشاه کلید زده خواهد شد و حتی هم اکنون در شهرستان اسلام آبادغرب در حال اجرا است.
زارع پور گفت: به دنبال یک شبکه پرسرعت و با کیفیت اینترنت در کشور برای مردم هستیم و تا زمانی که زمینه این کار فراهم نشده و نیاز به رسانه‌های خارجی وجود دارد مانع استفاده مردم نخواهیم بود.                           ",https://www.asriran.com/003UW0
832286,۱۴۰۱/۰۱/۰۵,سیاسی,منبع مطلع در وزارت‌ خارجه: ادعای روزنامه «دیلی‌تلگراف» در مورد توافق محرمانه ایران و روسیه، خبرسازی است,منبع مطلع: مواضع جمهوری اسلامی ایران را آقای حسین امیرعبداللهیان، وزیر امور خارجه در سفر به مسکو با شفافیت و در مقابل دوربین‌ها اعلام کرده است.,"یک منبع مطلع در وزارت امور خارجه کشورمان گفت: ادعای روزنامه «دیلی‌تلگراف» مبنی‌بر این‌که ایران و روسیه بر سر برجام و تحریم‌ها به توافقی دوجانبه و محرمانه رسیده‌اند، صحت ندارد و خبرسازی است.
این منبع مطلع در گفت‌وگو با ایسنا، در پاسخ به سوالی در مورد گزارش منتشرشده در روزنامه دیلی‌تلگراف مبنی‌بر این‌که ایران و روسیه بر سر برجام و تحریم‌ها به توافقی دوجانبه و محرمانه رسیده‌اند، با رد این مطلب، تاکید کرد: این گزارش، خبرسازی‌ است و کاملا رنگ‌ و بوی سناریوهای نهادهای امنیتی غربی را داشته و در راستای جنگ روانی قابل تفسیر است.
این منبع مطلع تاکید کرد: مواضع جمهوری اسلامی ایران را آقای حسین امیرعبداللهیان، وزیر امور خارجه در سفر به مسکو با شفافیت و در مقابل دوربین‌ها اعلام کرده است.                           ",https://www.asriran.com/003UVy
832285,۱۴۰۱/۰۱/۰۵,بین الملل,کاخ سفید: پیشرفت قابل توجهی در مذاکرات وین داشته‌ایم/ هنوز مسایلی باقی مانده است,مشاور امنیت ملی بایدن: هنوز مسائلی باقی مانده اند و کارهایی باید انجام شوند. ما به دنبال یک نتیجه دیپلماتیک هستیم که برنامه هسته ای ایران را بار دیگر محدود می کند.,"جیک سالیوان مشاور امنیت ملی آمریکا اعلام کرد که در مذاکرات وین در چند مساله ضروری پیشرفت قابل توجهی به دست آمده اما هنوز مسایلی باقی مانده است.
به گزارش ایرنا؛ جیک سالیوان مشاور امنیت ملی دولت آمریکا که همراه جو بایدن رئیس جمهوری کشورش در سفر به اروپا به سر می برد، روز جمعه به وقت محلی در مصاحبه با خبرنگاران در هواپیمای ""ایرفورس وان"" در مسیر سفر به لهستان افزود: در مورد چندین مساله ضروری برای واشنگتن که جهت بازگشت به توافق به صورت پایبندی در مقابل پایبندی ضروری است، پیشرفت قابل ملاحظه ای بدست آمده است.
مشاور امنیت ملی بایدن در عین حال اضافه کرد: هنوز مسائلی باقی مانده اند و کارهایی باید انجام شوند. ما به دنبال یک نتیجه دیپلماتیک هستیم که برنامه هسته ای ایران را بار دیگر محدود می کند.
این مقام آمریکایی بار دیگر با بکارگیری تاکتیک های همیشگی واشنگتن برای فشار بر ایران در میز مذاکره و نیز به رغم اذعان به شکست سیاست های فشار حداکثری مدعی شد: البته اگر دیپلماسی موفق نشود ما از نزدیک با شرکای بین المللی خود کار خواهیم کرد تا فشار را بر ایران افزایش دهیم.
سالیوان پیش از این گفته بود: معلوم نیست که این مسائل باقی مانده حل خواهند شد یا نه، اما متحدان تلاش می کنند برای وضع دوباره محدودیت ها بر برنامه هسته ای ایران از دیپلماسی استفاده کنند.
ند پرایس سخنگوی وزارت خارجه آمریکا نیز عصر چهارشنبه به وقت محلی در نشستی با خبرنگاران افزود در روزهای اخیر نیز اعلام کردیم دستیابی به یک توافق نه قریب الوقوع است و نه قطعی.
وی مدعی شد درحال آمادگی برای هر دو سناریوی بازگشت یا عدم بازگشت به برجام هستیم.
توافق نهایی وین در انتظار تصمیمات سیاسی ایالات متحده آمریکا در خصوص چند موضوع باقی‌مانده مهم و کلیدی است.                           ",https://www.asriran.com/003UVx
832283,۱۴۰۱/۰۱/۰۵,اقتصادی,توزیع ۱۰۹ میلیون لیتر بنزین در روز چهارم نوروز,مدیرعامل شرکت ملی پخش فرآورده‌های نفتی: در مدت مشابه پارسال (۲۵ اسفند ۹۹ تا ۴ فروردین ۱۴۰۰) ۹۰ میلیون و ۳۰۰ هزار لیتر بنزین در کشور توزیع شده است.,"مدیرعامل شرکت ملی پخش فرآورده‌های نفتی از توزیع ۱۰۹ میلیون لیتر بنزین در روز چهارم فروردین‌ماه سال ۱۴۰۱ خبر داد.
به گزارش ایسنا، کرامت ویس کرمی گفت: روز چهارم فروردین‌ماه امسال ۱۰۹ میلیون و ۳۰۰ هزار لیتر بنزین در کشور توزیع شده است.
وی افزود: در فاصله ۹ روزه ۲۵ اسفند سال ۱۴۰۰ تا ۴ فروردین‌ماه سال ۱۴۰۱ به‌طور میانگین ۱۱۲ میلیون و ۱۰۰ هزار لیتر بنزین در کشور توزیع شده است.
مدیرعامل شرکت ملی پخش فرآورده‌های نفتی تاکید کرد: در مدت مشابه پارسال (۲۵ اسفند ۹۹ تا ۴ فروردین ۱۴۰۰) ۹۰ میلیون و ۳۰۰ هزار لیتر بنزین در کشور توزیع شده است.
 مصرف بنزین کشور در روزهای یکم، دوم و سوم فروردین ماه به ترتیب ۸۹، ۱۱۳ و ۱۱۳ میلیون و ۸۰۰ هزار لیتر بنزین در کشور توزیع شده است؛ مصرف بنزین کشور همچنین در روز ۲۸ اسفندماه ۱۴۰۰ با ثبت رکوردی تازه، به ۱۳۱ میلیون لیتر رسید.                           ",https://www.asriran.com/003UVv
832282,۱۴۰۱/۰۱/۰۵,اجتماعی ,خاموشی برج میلاد به احترام زمین,صندوق جهانی طبیعت (WWF) طرح ساعت زمین را از سال ۲۰۰۷ برای نخستین بار در استرالیا اجرا کرد که با استقبال کم نظیر مردم سراسر جهان مواجه شد، به گونه ای که بیش از ۱۲۸ کشور جهان در این طرح مشارکت داشتند.,"برج میلاد همزمان با اجرای طرح جهانی ""ساعت زمین"" فردا ۶ فروردین ماه به مدت یک ساعت خاموش می‌شود.
به گزارش ایسنا، ششمین برج مخابراتی دنیا همزمان با سایر اِلِمان‌های مهم شهری، فردا ششم فرودین ماه به مدت یک ساعت از ساعت ۲۰:۳۰ الی ۲۱:۳۰ خاموش می شود.
صندوق جهانی طبیعت (WWF) طرح ساعت زمین را از سال ۲۰۰۷ برای نخستین بار در استرالیا اجرا کرد که با استقبال کم نظیر مردم سراسر جهان مواجه شد، به گونه ای که بیش از ۱۲۸ کشور جهان در این طرح مشارکت داشتند.
شبِ پاسداشت زمین با خاموش کردن چراغ ساختمان‌های معروف در ۱۸۸ کشور از جمله در ایران برگزار می‌شود و برج میلاد به عنوان یکی از نخستین المان‌های شهری دنیا بود که به این طرح پیوست. هدف از این کار، حرکت و همکاری جمعی جهانی برای حفاظت از زمین عنوان شده است.
به گزارش روابط عمومی برج میلاد، بر اساس این طرح در آخرین شنبه ماه مارس هر سال به مدت یک ساعت میلیون ها نفر از مردم جهان در ساعت۲۰ و ۳۰ تا ۲۱ و ۳۰ با خاموش کردن چراغ های اضافی و با هدف صرفه جویی در مصرف انرژی، مقابله با تغییرات آب و هوایی و کاهش آلودگی های زیست‌محیطی به صورت یک حرکت جهانی در طرح شرکت می کنند.                           ",https://www.asriran.com/003UVu
832280,۱۴۰۱/۰۱/۰۵,سلامت,دانشمندان: سلامت بدن خطر ابتلا به فراموشی را تا ۳۳ درصد کاهش می‌دهد,زمرینی استاد عصب شناسی: رابطه عمیق و مشخصی بین سلامت قلب و عروق و کاهش خطر ابتلا به آلزایمر وجود دارد. این امر یعنی هرچقدر یک فرد از این جهت سالم تر باشد، خطر ابتلا به آلزایمر در صورتی که مستعد باشد دیرتر روی می دهد.,"یافته‌های یک مطالعه جدید نشان می‌دهد وضعیت سلامت بدن به‌ویژه قلب و عروق با خطر ابتلا به بیماری‌ها و اختلال‌های مرتبط با آلزایمر از جمله دمانس در سالمندی ارتباطی نزدیک دارد.
به گزارش ایرنا از پایگاه اطلاع رسانی مدیکال‌نیوز تودی، این مطالعه بر اساس پایش وضعیت ۶۴۹ هزار و ۶۰۵ نفر افراد بین ۳۰ تا ۹۵ سال در بیمارستان دولتی وترنس واشنگتن در آمریکا و طبق سنجش تنفس عمیق توسط دکتر زمرینی عصب شناس درمانگاه تحقیقاتی ارواین و استاد عصب شناس دانشگاه جرج واشنگتن و همکارانش انجام شده است.
مشارکت کنندگان در این مطالعه پیشتر از جهت بیماری ها و اختلالات مرتبط با آلزایمر از جمله دمانس معاینه نشده بودند و در این مطالعه تمرین روی تردمیل به عنوان بخشی از فعالیت روزانه آنها در نظر گرفته شد.
دانشمندان آمار به دست آمده از هر یک از مشارکت کنندگان را از جهت ابتلا به علائم فراموشی مرتبط با آلزایمر در این افراد در بازه زمانی متوسط هشت سال و هشت ماه بررسی کردند.
مشارکت کنندگان در این مطالعه به پنج گروه بر اساس شاخص سوخت و ساز بدن از کمترین تا بالاترین سطح سلامت تقسیم شدند، به طور متوسط از ۳.۸ تا ۱۱.۷ شاخص سوخت و ساز. یافته های دانشمندان نشان داد افرادی که از سلامت کمتری برخوردار بودند با خطر بیشتر ابتلا به فراموشی و دیگر اختلالات مرتبط با آلزایمر مواجه هستند و بر عکس افرادی که از سلامت بیشتری برخوردار اند، کمتر احتمال دارد به آلزایمر مبتلا شوند.
زمرینی استاد عصب شناسی در این زمینه گفت: این مطالعه نشان داد رابطه عمیق و مشخصی بین سلامت قلب و عروق و کاهش خطر ابتلا به آلزایمر وجود دارد. این امر یعنی هرچقدر یک فرد از این جهت سالم تر باشد، خطر ابتلا به آلزایمر در صورتی که مستعد باشد دیرتر روی می دهد.
وی افزود: همچنین دانشمندان دریافتند سالم ترین افراد ۳۳ درصد کمتر به آلزایمر و بیماری های مرتبط آن مبتلا می شوند، به همین شکل افراد رتبه بعدی از جهت سلامت ۲۶ درصد کمتر، افراد دسته سوم ۲۰ درصد کمتر و دسته چهارم ۱۳ درصد کمتر به این بیماری مبتلا می شوند.
دکتر اسکات کیسر استاد موسسه عصب شناسی سانتامونیکا هم در این مورد به گزارشی از مجله لنست در سال ۲۰۲۰ اشاره کرد و اظهار داشت: بر اساس این گزارش ۱۲ عامل خطر قابل تعدیل و تغییر وجود دارد که با ۴۰ درصد از موارد ابتلا به خطر فراموشی در سراسر جهان مرتبط است. در صورتی که فرد بیمار عوامل ژنیتیکی را داشته باشد لازم است بر سلامت قلب و عروق خود بیشتر توجه کند.
گزارش کاملی از این مطالعه به هفتاد و چهارمین انجمن سالانه عصب شناسان امریکا ۲ تا هفت آوریل (۱۳ تا ۱۸ فروردین ۱۴۰۱) در سیاتل ارایه می شود.                           ",https://www.asriran.com/003UVs
832278,۱۴۰۱/۰۱/۰۵,علمی,جدیدترین تصویر خورشید منتشر شد,ابزارهای کمک کننده جمع آوری داده‌های جدید، شامل ردیاب ذرات انرژی، ابزار امواج رادیو و پلاسما و مغناطیس سنج هستند.,"ماهواره ""مدارگرد خورشیدی""(Solar Orbiter) زمانی‌که دقیقاً در نیمه راه میان زمین و خورشید بود، تصویری جدید از خورشید ثبت کرد.
به گزارش ایسنا به نقل از اسپیس، کاوشگر ""سولار اوربیتر""(Solar Orbiter) به معنای ""مدارگرد خورشیدی"" متعلق به ناسا و آژانس فضایی اروپا(ESA) در تصویر جدیدی که از خورشید ثبت کرده است، بهترین جزئیات تاج خورشید را نشان می‌دهد.
این تصویر جدید در تاریخ ۷ مارس، زمانی ثبت شد که سولار اوربیتر دقیقا میان زمین و خورشید، در فاصله ۷۵ میلیون کیلومتری از دو طرف قرار داشت.
در روند عکس برداری اخیر سولار اوربیتر، ابزار تصویربردار فرابنفش قوی( EUI ) این مدارگرد فعال شد و بنا بر اعلام آژانس فضایی اروپا، به دلیل نزدیکی کاوشگر به خورشید، این ابزار باید ۲۵ تصویر جداگانه ثبت می‌کرد تا یک عکس از صفحه خورشیدی کامل به دست آید.
آژانس فضایی اروپا همچنین اعلام کرد که چهار ساعت طول کشیده تا تیم ابزار EUI تمام بخش‌های دیسک خورشیدی را ثبت کنند. زیرا ثبت هر تصویر نیاز به ۱۰ دقیقه زمان داشت.
در تاریخ ۹ فوریه سال ۲۰۲۰، ناسا و آژانس فضایی اروپا مدارگرد خورشیدی خود موسوم به ""سولار اوربیتر""(Solar Orbiter) را به فضا پرتاب کردند. هدف این ماموریت پاسخ دادن به برخی سؤالات کلیدی علمی است. این سوالات شامل سیر تکاملی سیاره‌ها و ظهور حیات، نحوه کار منظومه شمسی، منشاء جهان هستی و همچنین فیزیک بنیادی در جهان است.
ابزارهای کمک کننده جمع آوری داده‌های جدید، شامل ردیاب ذرات انرژی، ابزار امواج رادیو و پلاسما و مغناطیس سنج هستند.                           ",https://www.asriran.com/003UVq
832277,۱۴۰۱/۰۱/۰۵,بین الملل,حملات پهپادی یمن به فرودگاه‌های ریاض، اب‌ها و جده / منابع خبری: تاسیسات آبی این کشور مورد هدف قرار گرفت,روزنامه سعودی سبق به نقل از ائتلاف متجاوز سعودی-اماراتی در یمن گزارش داد که پدافند هوایی سعودی، یک موشک بالستیک یمن را رهگیری و منهدم کرده است.,"منابع خبری گزارش دادند که فرودگاه های ریاض، ابها و جده هدف حملات پهپادی قرار گرفته و یک موشک نیز به شهر جازان شلیک شده است.
به گزارش فارس؛ کانال تلگرامی صابرین نیوز خبر داد که فرودگاههای ریاض، ابها و جده در عربستان، هدف حمله گسترده پهپادی قرار گرفته‌اند.
  

    کد ویدیو  دانلود    فیلم اصلی          
این کانال همچنین خبر داد که تمامی پروازها به سمت فرودگاههای مذکور متوقف شده است.
منابع خبری سعودی اما از حملات موشکی و پهپادی به خاک خود توسط نیروهای یمنی خبر دادند.
روزنامه سعودی سبق به نقل از ائتلاف متجاوز سعودی-اماراتی در یمن گزارش داد که پدافند هوایی سعودی، یک موشک بالستیک یمن را رهگیری و منهدم کرده است.
  

    کد ویدیو  دانلود    فیلم اصلی          
ائتلاف ادعا کرده است که این موشک به سمت شهر «جازان» شلیک شده بود. ائتلاف همچنین مدعی شد که پدافند سعودی، یک پهپادی بمب‌گذاری شده دیگر را هم که به سمت این شهر حمله کرده بود، منهدم کرده است.
شبکه خبری الجزیره هم به نقل از ائتلاف سعودی، از اصابت یک پرتابه به نیروگاه برق در استان «صامطه» در جنوب عربستان خبر داده است.
ائتلاف همچنین ادعا کرد که در پی این شلیک، «آتش‌سوزی محدودی» در صامطه رخ داده و تلفات جانی در پی نداشته است.
ائتلاف سعودی در پایان اذعان کرد که مخازن آب در «ظهران» نیز هدف حملات یمنیها قرار گرفته است.
این خبرها در حالی منتشر شده است که نیروهای مسلح یمن نیز لحظاتی پیش اعلام کرد تا ساعاتی دیگر جزئیات این حمله گسترده را منتشر خواهند کرد.
شبکه تلویزیونی المیادین، ائتلاف سعودی این حمله را «خصمانه» توصیف کرده است.
بر اساس این گزارش، مخازن متعلق به شرکت ملی آب عربستان سعودی در استان ظهران جنوبی واقع در جنوب غربی عربستان هدف حمله قرار گرفته است.                           ",https://www.asriran.com/003UVp
832276,۱۴۰۱/۰۱/۰۵,بین الملل,مشاور امنیت ملی آمریکا: آمریکا و ناتو درحال برنامه ریزی اضطراری برای حمله احتمالی روسیه هستند,سالیوان درحالی که به همراه جو بایدن رییس جمهوری آمریکا امروز به لهستان سفر کرده است در خصوص تحریم های روسیه گفت که آمریکا معتقد است هنوز برای تحمیل هزینه های غیر نظامی بیشتر علیه روسیه ظرفیت دارد.,"جیک سالیوان مشاور امنیت ملی آمریکا اعلام کرد که آمریکا و ناتو درحال برنامه ریزی اضطراری برای حمله احتمالی روسیه هستند.
به گزارش ایرنا؛ مشاور امنیت ملی آمریکا روز جمعه به وقت محلی در مصاحبه با خبرنگاران در هواپیمای ""ایرفورس وان"" تایید کرد که کاخ سفید یک تیم با عنوان""تیم ببر"" متشکل از کارشناسان برای انجام برنامه ریزی اضطراری در صورت حمله شیمیایی روسیه، ایجاد کرده است.
سالیوان درحالی که به همراه جو بایدن رییس جمهوری آمریکا امروز به لهستان سفر کرده است در خصوص تحریم های روسیه گفت که آمریکا معتقد است هنوز برای تحمیل هزینه های غیر نظامی بیشتر علیه روسیه ظرفیت دارد.
مشاور امنیت ملی آمریکا ادامه داد: ما معتقدیم که هنوز ظرفیت تحمیل هزینه های اضافی غیر نظامی بر روسیه را داریم. البته اقدامات بیشتری برای شدیدتر کردن تحریم ها وجود دارد و ما دائماً آنها را بررسی خواهیم کرد.
جو بایدن رئیس جمهوری آمریکا روز گذشته اعلام کرد که اگر ولادیمیر پوتین رئیس جمهوری روسیه در اوکراین سلاح شیمیایی با تخریب بالا استفاده کند، آمریکا به این اقدام پاسخ خواهد داد اما این پاسخ به وضعیت بستگی دارد.
بایدن پنجشنبه شب به وقت محلی در نشستی خبری در بروکسل در پاسخ به سوال خبرنگار آسوشیتدپرس مبنی بر اینکه آیا آمریکا شواهد معتبری در خصوص احتمال استفاده روسیه از سلاح های شیمیایی در اختیار دارد گفت: نمی توانم جزییات داده های اطلاعاتی را فاش کنم اما اگر او (پوتین) از این سلاح ها استفاده کند، ما به آن پاسخ خواهیم داد. ماهیت این پاسخ به ماهیت استفاده از این سلاح ها بستگی دارد.
ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.
وی سه روز پس از آن نیز پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری ها در اوکراین و نیز واکنش ها به اقدام روسیه همچنان ادامه دارد.                           ",https://www.asriran.com/003UVo
832275,۱۴۰۱/۰۱/۰۵,عمومی,عکس های برنده: سمفونی آبی (بخش جدید عصر ایران),"در بخش ""عکس های برنده"" هر روز یکی از عکس های فینالیست  و برندگان مسابقات گوناگون عکاسی در سراسر جهان را به تماشا خواهیم نشست. امیدواریم از این بخش، لذت ببرید.",عصر ایران - این عکس را کالول موکرجی گرفته و جزو برگزیدگان مسابقه عکاسی 2021 Nature in Focus شده است.  ترکیب رنگ های آبی و زرد و خاکستری، پس زمینه محو و جادویی و حرکتی که در آن به چشم می خورد، تصوری زیبا را ماندگار کرده است.                           ,https://www.asriran.com/003UVn
832274,۱۴۰۱/۰۱/۰۵,بین الملل,روسیه: مرکز آموزش نیروهای خارجی در اوکراین را نابود کردیم,روسیه پیش از این و در روز چهارشنبه نیز اعلام کرده بود که ۱۰۰ سرباز اوکراینی و مزدور خارجی را در منطقه ژیتومیر با استفاده از موشک‌های با دقت بالا هدف قرار داده است.,"وزارت دفاع روسیه روز جمعه اعلام کرد که با استفاده از موشک‌های اسکندر یک مرکز که در آن مزدوران خارجی برای جنگ با این کشور در اوکراین فعال بود را از بین برده‌ است.
به گزارش ایرنا، وزارت دفاع روسیه با این حال جزییات بیشتری در رابطه با این مرکز از جمله اینکه در کجا واقع شده یا چه تعداد از نیروهای خارجی در این حمله کشته شده‌اند را ارائه نکرد.
با این حال این وزارتخانه یک فیلم ویدئویی از این حمله موشکی را منتشر کرده است.
پیش از این و در روز ۲۱ مارس نیز روسیه اعلام کرده بود که یک مرکز آموزشی دیگر در اوکراین برای مزدوران خارجی و ملی گرایان تندرو اوکراینی را در منطقه رونو با موشک های کروز هدایت شونده هدف قرار داده است. در آن زمان، وزارت دفاع روسیه اعلام کرد که در جریان این حمله موشکی بیش از ۸۰ فرد خارجی و ملی گرای تندرو اوکراینی کشته شده اند.
روسیه پیش از این و در روز چهارشنبه نیز اعلام کرده بود که ۱۰۰ سرباز اوکراینی و مزدور خارجی را در منطقه ژیتومیر با استفاده از موشک‌های با دقت بالا هدف قرار داده است.
روسیه از ابتدای آغاز عملیات نظامی خود در اوکراین از تمامی کشورها خواسته تا مانع از سفر شهروندان خود به اوکراین به منظور پیوستن به نیروهای نظامی این کشور علیه روسیه شوند. وزارت دفاع روسیه اعلام کرده که هر فردی نیروهای روسیه را هدف قرار دهد به یک هدف مشروع برای این کشور تبدیل خواهد شد.                           ",https://www.asriran.com/003UVm
832273,۱۴۰۱/۰۱/۰۵,اجتماعی ,دستگیری ۱۱ سارق مامورنما در عملیات مشترک پلیس فارس و اصفهان,در مخفیگاه سارقان ۷۶ دستگاه موبایل، یک دستگاه بی‌سیم دستی، یک قطعه کارت شناسایی جعلی ناجا، دو عدد کلاه انتظامی، مقدار قابل توجهی اسکناس مسروقه و ۵ دستگاه سواری نیز کشف شد.,"فرمانده انتظامی استان فارس گفت: ۱۱ نفر سارق مامورنما که اقدام به سرقت ۷۶ فقره وجه نقد و موبایل در سطح کشور کرده بودند با همکاری پلیس اصفهان دستگیر شدند.
به گزارش ایرنا؛ سردار سرتیپ رهام‌بخش حبیبی جمعه در این باره به خبرنگاران گفت: در پی وقوع چند فقره سرقت موبایل و وجه نقد از شهروندان در پوشش ماموران نیروی انتظامی در برخی از شهرهای استان فارس، شناسایی و دستگیری سارقان در دستور کار پلیس قرار گرفت.
وی افزود: ماموران پلیس آگاهی در بررسی‌های تخصصی مطلع شدند که این سارقان حرفه‌ای در استان اصفهان، یزد، البرز و .. نیز در پوشش مامور نیروی انتظامی اقدام به سرقت کرده‌اند.
فرمانده انتظامی استان ادامه داد: با توجه به اینکه دستگیری سارقان در دستور کار پلیس اصفهان نیز بوده است روز پنجشنبه چهارم فروردین‌ماه ماموران پلیس آگاهی آن استان مطلع شدند که سارقان در اطراف شهرستان مرودشت خود را از دید پلیس مخفی کرده‌اند که موضوع به صورت ویژه در دستور کار ماموران انتظامی پلیس فارس قرار گرفت.
حبیبی تصریح کرد: ماموران پلیس آگاهی فارس به همراه یک گروه از پلیس آگاهی اصفهان به صورت محسوس و نامحسوس به آن مکان اعزام و در یک عملیات ضربتی موفق شدند هر ۱۱ نفر سارق مامورنما که اعضای یک باند بودند را در مخفیگاهشان دستگیر کنند.
این مقام انتظامی با اشاره به اینکه در مخفیگاه سارقان ۷۶ دستگاه موبایل، یک دستگاه بی‌سیم دستی، یک قطعه کارت شناسایی جعلی ناجا، دو عدد کلاه انتظامی، مقدار قابل توجهی اسکناس مسروقه و ۵ دستگاه سواری نیز کشف شد، گفت: متهمان تاکنون به ۷۶ فقره سرقت در پوشش ماموران ناجا اقرار کرده‌اند.
وی با بیان اینکه سارقان برای سیر مراحل قانونی روانه دادسرا شدند، از شهروندان خواست در صورتی که با این شیوه مورد سرقت قرار گرفته‌اند به پلیس آگاهی فارس واقع در خیابان احمدی نو مراجعه کنند و از مردم تقاضا می‌شود در صورت مواجه شدن با چنین افرادی سریعا گزارش آن را به مرکز فوریت‌های پلیسی ۱۱۰ اعلام کنند.                           ",https://www.asriran.com/003UVl
832272,۱۴۰۱/۰۱/۰۵,سلامت,ضرورت پرهیز از مصرف خودسرانه قرص‌های ضدبارداری,هر عنصری که بتواند سبب تغییر در آناتومی (ساختار) طبیعی بدن اعم از رحم، تخمدان و مناطق وابسته شود، می‌تواند بر باروری هم اثرگذار باشد. به عنوان مثال، کیست تخمدان در یک اندازه معین که بتواند مانع از تخمک گذاری شود، باروری را نیز دچار اختلال می‌کند.,"عضو انجمن متخصصین زنان و زایمان کشور با اشاره به کیست تخمدان به عنوان یک بیماری بی‌علامت گفت: هر عاملی که سبب تغییر در ساختار طبیعی بدن شود، می‌تواند بر باروری هم اثرگذار بوده و بنابراین زنان پس از ازدواج چکاپ‌های سالیانه داشته باشند.
سوزان پیروان در گفت وگو با ایرنا افزود: عارضه کیست تخمدان انواع متعددی را دربرگرفته و در هر یک از این گونه‌ها علامت‌های متفاوتی را بروز خواهد داد، اما کیست‌های ساده تخمدان به عنوان شایع‌ترین گونه در زنان عمدتا بی‌علامت بوده و با چکاپ‌های سالیانه نشان داده می‌شود.
وی ادامه داد: در صورت بروز علائم نیز می‌تواند با دردهای مزمن زیر شکم، لکه‌بینی و خون‌ریزی‌های رحمی همراه باشد.
کیست تخمدان عمدتا در زنان ۳۰ تا ۴۰ ساله بروز می‌کند
پیروان افزود: این عارضه عمدتا در زنان ۳۰ تا ۴۰ ساله بروز می‌کند و به منظور تشخیص نیازمند سونوگرافی است. اغلب این کیست‌ها فاقد علائم و بر این اساس مستلزم آزمایش‌های سالیانه و سونوگرافی از رحم و تخمدان است.
وی همچنین با تاکید بر ضرورت مراجعه به‌هنگام تصریح کرد: ""زمان"" مراجعه به پزشک به ویژه با بروز درد در بیماران علامت‌دار بسیار حائز اهمیت بوده و گاه می‌تواند مانع از عمل جراحی شود.
پیروان عنوان کرد: بروز درد حاکی از بزرگ شدن کیست است و در صورت بی‌توجهی می‌تواند در شکم پاره شده و جراحی‌های اورژانسی بطلبد. بنابراین زنان در چکاپ‌های سالیانه این مولفه را هم مورد توجه قرار دهند و در صورت علائم بیماری به متخصص مراجعه کنند.
تاثیر قرص‌های ضدبارداری بر عارضه کیست تخمدان
این متخصص زنان و زایمان ادامه داد: یکی از درمان‌های پیشنهادی برای معالجه کیست‌های وابسته به هورمون‌ها، مصرف قرص‌های ضدبارداری است. این قرص ترکیبی از هورمون استروژن (یک هورمون جنسی زنانه) و پروژسترون (که در چرخه تخمک‌گذاری طبیعی از جسم زرد ترشح و قطع آن موجب شروع قاعدگی است) بوده و با جلوگیری از تخمک‌گذاری مانع از بارداری می‌شود.
وی اضافه کرد: این قرص می‌تواند در دوران مصرف، هورمون‌های بدن را کنترل و در معالجه کیست‌ها (صرفا کیست‌های وابسته به هورمون) موثر باشد.
ضرورت پرهیز از مصرف خودسرانه قرص‌های ضدبارداری
پیروان تاکید کرد: گاه برخی از زنان با تشخیص ابتلاء به کیست تخمدان اقدام به خوددرمانی کرده و از قرص‌های ضدبارداری استفاده می‌کنند. مصرف خودسرانه این قرص‌های جلوگیری می‌تواند گاه عوارضی خطرناک به دنبال داشته و سبب لخته شدن خون، بسته شدن رگ‌ها و... شود. بنابراین جز با تجویز پزشک معالج مصرف نشود.
وی در ادامه در خصوص این پرسش که «آیا این عارضه بر باروری نیز اثرگذار خواهد بود» گفت: هر عنصری که بتواند سبب تغییر در آناتومی (ساختار) طبیعی بدن اعم از رحم، تخمدان و مناطق وابسته شود، می‌تواند بر باروری هم اثرگذار باشد. به عنوان مثال، کیست تخمدان در یک اندازه معین که بتواند مانع از تخمک گذاری شود، باروری را نیز دچار اختلال می‌کند.
وی افزود: بنابراین در صورت بروز هر عارضه در این زمینه باید مراجعه به مراکز درمان و معالجه مورد توجه زنان قرار بگیرد تا منجر به نازایی و... نشود.
به گفته پیروان، کیست تخمدان و سندرم تخمدان پُلی‌کیستیک جزو اختلالات شایع در زنان و عامل اصلی مراجعه این جمعیت به مطب‌های زنان و زایمان است.                           ",https://www.asriran.com/003UVk
832271,۱۴۰۱/۰۱/۰۵,بین الملل,خشم اسرائیلی ها از سازمان ملل برای حذف قدس به عنوان پایتخت این رژیم,شبکه ۱۲ تلویزیون اسرائیل امروز ( جمعه ) گفت که سازمان ملل درخواست این رژیم برای برپایی نمایشگاهی در مقر این سازمان در نیویورک را مشروط به حذف اشاراتی که قدس را به عنوان پایتخت [ رژیم ] اسرائیل دانسته است کرد که اعتراض « گلعاد اردان » سفیر این رژیم را در پی داشت.,"شرط سازمان ملل برای برگزاری نمایشگاه رژیم اسرائیل در مقر این سازمان مبنی بر انجام برخی اصلاحات از جمله حذف قدس به عنوان پایتخت این رژیم، خشم صهیونیست ها را برانگیخت.
به گزارش ایرنا، شبکه ۱۲ تلویزیون اسرائیل امروز ( جمعه ) گفت که سازمان ملل درخواست این رژیم برای برپایی نمایشگاهی در مقر این سازمان در نیویورک را مشروط به حذف اشاراتی که قدس را به عنوان پایتخت [ رژیم ] اسرائیل دانسته است کرد که اعتراض « گلعاد اردان » سفیر این رژیم را در پی داشت.
بر اساس این گزارش، نمایشگاه یاد شده با عنوان « کنست هفتادمین سال تاسیس خود را جشن می گیرد - پارلمان ( کنست ) جامعه اسرائیل را شکل می دهد »، پیش از این در سال ۲۰۱۹ در فرودگاه بن گوریون در سرزمین های اشغالی برپا شده بود.
به گزارش شبکه ۱۲ اسرائیل، هیات این رژیم در سازمان ملل خواستار برگزاری این نمایشگاه در مقر سازمان ملل شده اما پاسخ دریافت کرده است که این امر مشروط به حذف تعدادی از عناصر [ این نمایشگاه ] از جمله بندی از قانون اصلی شبیه قانون اساسی که در سال ۱۹۸۰ تصویب شده و قدس را به عنوان تنها پایتخت کامل اسرائیل به رسمیت شناخته است، می باشد.
سازمان ملل متحد [ خطاب به هیات رژیم اسرائیل ] گفت: بر اساس قطعنامه های مجمع عمومی و شورای امنیت مربوطه تصویر شماره ۴۳ که اشعار می دارد بر اساس قانون اساسی قدس پایتخت اسرائیل است را حذف کنید زیرا از نظر ما بی اعتبار است.
سازمان ملل افزود: این یک موضوع حساس است و اطلاعات وارد شده با قوانین بین المللی مغایرت دارد.
این شبکه گزارش داد: سازمان ملل همچنین از [ رژیم ] اسرائیل خواسته است که متن همراه تصویر کنست را که قدس را پایتخت ابدی مردم یهود و شهر مقدس آنها توصیف می کند را حذف کند.
سازمان ملل گفت: این نقل قول با تصویر بی ربط است و حذف آن به جلوگیری از نقض قوانین بین المللی و حساسیت های سیاسی کمک می کند.
در پاسخ به این درخواست‌ها، « گلعاد اردان » سفیر رژیم اسرائیل در سازمان ملل متحد، اعتراض خود را به « آنتونیو گوترش » دبیرکل سازمان ملل متحد ارائه کرد و از او خواست که این نمایشگاه بدون تغییر برپا شود.
اردان درخواست سازمان ملل برای سانسور نمایشگاه و حذف تصاویری که به ادعای او منعکس کننده تاریخ ملی صهیونیست ها هستند و در واقع درخواست بازنویسی تاریخ اسرائیل را وقیحانه دانست و گفت: ما به هیچ وجه با آن موافقت نخواهیم کرد.                           ",https://www.asriran.com/003UVj
832270,۱۴۰۱/۰۱/۰۵,بین الملل,سازمان ملل: ۱۰۸۱ غیر نظامی بر اثر جنگ بین روسیه و اوکراین کشته شدند,شبکه الجزیره قطر به نقل از وزارت دفاع روسیه اعلام کرد که از زمان آغاز عملیات ویژه نظامی این کشور در اوکراین یک هزار و ۳۵۱ نیروی نظامی این کشور کشته شده‌اند.,"سازمان ملل از کشته شدن یک هزار و ۸۰ غیر نظامی در جریان جنگ بین روسیه و اوکراین تاکنون خبر داد.
به گزارش ایرنا به نقل از رسانه های عربی، سازمان ملل امروز ( جمعه ) در گزارشی همچنین اضافه کرد که از ابتدای این درگیری تاکنون یک هزار و ۷۰۷ غیر نظامی مجروح شده اند.
در این پیوند، شبکه الجزیره قطر به نقل از وزارت دفاع روسیه اعلام کرد که از زمان آغاز عملیات ویژه نظامی این کشور در اوکراین یک هزار و ۳۵۱ نیروی نظامی این کشور کشته شده‌اند.
وزارت دفاع روسیه همچنین مدعی شد که تلفات نیروهای نظامی اوکراین بیش از ۱۴ هزار نفر بوده است.                           ",https://www.asriran.com/003UVi
832269,۱۴۰۱/۰۱/۰۵,سیاست خارجی,امیرعبداللهیان: سعودی ها خواهان روابط خوب با ما نیستند/ آماده دور پنجم گفت و گو با ریاض هستیم,امیرعبداللهیان: ما نسبت به سیاست های عربستان ملاحظاتی داریم اما رابطه خود را با این کشور قطع نکرده‌ایم.,"وزیر امور خارجه ایران امروز جمعه در گفت و گو با شبکه المیادین لبنان گفت: روابط با عربستان خوب نیست اما ما مسئول این موضوع نیستیم و آمادگی خود را برای دور پنجم گفت و گو با ریاض اعلام کرده ایم.
به گزارش ایرنا، « حسین امیر عبداللهیان » در این گفت و گوی تلویزیونی اظهار داشت: روابط ایران و عربستان با مشکلات و چالش هایی مواجه است و ما سخت تلاش می کنیم تا درهای گفت و گو بین دو کشور را باز نگه داریم.
وی با اشاره به اینکه قطع روابط از سوی عربستان سعودی اتفاق افتاد و ایران با بسیاری از کشورهای عربی از جمله کویت و امارات روابط دوستانه دارد، افزود: عربستان اولین کشوری بود که روابط خود را با ایران قطع کرد.
امیرعبداللهیان اظهار داشت: ما نسبت به سیاست های عربستان ملاحظاتی داریم اما رابطه خود را با این کشور قطع نکرده‌ایم.
وزیر امور خارجه ایران افزود: برخی رفتارهای متناقض و نامناسب عربستان از جمله اعدام ۸۱ نفر روابط ما با این کشور را تحت تاثیر قرار می دهد.
وی با بیان اینکه سعودی ها خواهان روابط خوب با ما نیستند، گفت: ما شهادت ۴۶۰ زائر ایرانی در حادثه منا را فراموش نمی کنیم.
امیر عبدالهیان در ادامه این گفت و گو درباره موضع ایران در جنگ یمن تصریح کرد: دفاع یمنی ها از حاکمیت خودشان به آنها مربوط است، اما ما از توقف جنگ و رفع محاصره این کشور استقبال می کنیم و در این مسیر کوتاهی نخواهیم کرد.
وی افزود: این ارزیابی که هر آنچه در یمن اتفاق می افتد با ایران مرتبط است صحیح نیست.
وزیر امور خارجه ایران بیان کرد: ما به سعودی ها گفتیم که موضوع یمن به مردم این کشور مربوط می شود و تصمیم بر عهده آنهاست.
*روابط با مصر و امارات
امیرعبدالهیان درباره روابط با مصر گفت: سیاست ما تقویت روابط مصر بصورت متین و متوازن است.
وی با بیان اینکه ما مواضع مصر در قبال موضوع سوریه را فراموش نمی کنیم در عین حال گفت: اما نقاط مشترکی با مصر وجود دارد که می توان [ روابط را ] بر آن بنا کرد.
وزیر امور خارجه ایران به اتفاقات مصر پس از بهار عربی اشاره کرد و گفت: ما از اتفاقی که پس از بهار عربی در مصر افتاد چندان راضی نبودیم.
وی با اشاره به جایگاه مصر در جهان عرب اظهار داشت: مصر جایگاهی در جهان عرب دارد که این کشور را واجد شرایط ایفای نقش تاثیرگذار در اطراف خود می‌کند.
امیر عبداللهیان در ادامه به وضعیت شکننده رژیم اسرائیل اشاره کرد و گفت: رژیم صهیونیستی اکنون در وضعیت بسیار ضعیفی قرار دارد و از مشکلات زیادی رنج می‌برد.
وی اظهار داشت: عملیات « سیف القدس » ( شمشیر قدس ) تحولی بزرگ است که ضعف و شکنندگی جامعه اسرائیلی را ثابت کرد.
وزیر امور خارجه ایران درباره دیدار سه جانبه مقامات مصر، امارات و رژیم صهیونیستی که اخیرا در شرم الشیخ برگزار شد، گفت: ما هرگونه دیدار با هر مقام رژیم اسرائیل را خیانت به قدس و مردم فلسطین می دانیم.
وی گفت: دیدار شرم الشیخ بلافاصله پس از سفر « بشار اسد » رئیس جمهور سوریه به امارات، اتفاق خوبی نبود.
امیرعبداللهیان افزود: اینکه کشورهای عربی به سیاست های اشتباه خود در قبال سوریه اعتراف کرده اند، اتفاق مهمی است.
وزیر خارجه ایران به تلاش رژیم صهیونیستی برای نفوذ در خلیج فارس اشاره کرد و گفت: ما هر گونه نفوذ رژیم اسرائیل در خلیج فارس را نخواهیم پذیرفت و مردم این منطقه عادی سازی روابط با رژیم صهیونیستی را رد خواهند کرد.
امیرعبداللهیان به روابط خوب جمهوری اسلامی ایران با امارات اشاره کرد و در عین حال تاکید کرد که ایران در روابط خوب خود با امارات، خطوط قرمز خود را در قبال مساله فلسطین فراموش نمی کند.
*مذاکرات وین
مذاکرات وین از دیگر محورهای این گفت و گوی تلویزیونی بود که وزیر امور خارجه ایران درباره آن گفت: در مذاکرات هسته ای به نقطه اجماع نزدیک شده ایم، اما آنچه برای ما مهم است نحوه لغو تحریم ها و تضمین هاست.
وی با بیان اینکه در هفته‌های اخیر تلاش‌های زیادی از سوی آمریکایی‌ها برای مذاکره مستقیم با ما در مورد مسائل باقی‌مانده صورت گرفته است ، افزود: اگر دولت بایدن جدی است باید قبل از بررسی مذاکرات مستقیم حسن نیت خود را نشان دهد.
امیر عبداللهیان اظهار داشت: به طرف غربی اعلام کرده ایم که آمریکایی ها باید با لغو یکی از تحریم های اعمال شده علیه ایران حسن نیت خود را ثابت کنند.
وی درباره موضع روسیه در مذاکرات هسته ای گفت: با سفر به مسکو با لاوروف وزیر امورخارجه این کشور دیدار کردم تا در مورد خواسته های روسیه توضیحاتی دریافت کنم.
وزیر امور خارجه ایران ادامه داد: مسکو به ما اطلاع داد که تا لحظه دستیابی به توافق هسته ای از آن حمایت خواهد کرد.
امیرعبداللهیان تاکید کرد که برای رسیدن به یک توافق خوب، پایدار و با ثبات تلاش می کنیم به شرطی که خطوط قرمز جمهوری اسلامی ایران رد نشود.
وی در ادامه با بیان اینکه آمریکایی ها در سال ۲۰۱۵ پس از امضای توافق هسته ای تشنه یک توافق منطقه ای بودند، بیان کرد: ما مخالف تصمیم طرف آمریکایی برای سرنوشت منطقه خود هستیم.
امیرعبداللهیان مذاکره بر سر مسائل منطقه در چارچوب توافق هسته ای را رد و تاکید کرد که گفت و گو درباره مسائل منطقه، موضوعی است که به مردم منطقه مربوط است.
وی بیان کرد: در صورت رسیدن به توافق در وین، همه طرف های منطقه بهره مند خواهند شد.
وزیر امور خارجه ایران درباره دیدارش با « سید حسن نصرالله » دبیر کل حزب الله لبنان در جریان سفر به بیروت گفت: در این دیدار درباره آنچه در مذاکرات وین به دست آوردیم و موضوع لغو تحریم ها گفت و گو کردیم .
وی درباره مذاکراتش با نخست وزیر لبنان برای کمک به این کشور اظهار داشت: میقاتی از ایده های ما برای کمک به لبنان استقبال کرد اما در مورد زمان بندی گفت که موضوع به توافق هسته ای مربوط می شود.
امیر عبداللهیان افزود: به دوستان خود در لبنان اطلاع داده ایم که طرف آمریکایی به آنها کمک نمی کند و اجازه نمی دهد دیگران به آنها کمک کنند.
وی اضافه کرد: پیشنهادهایی را برای ایجاد دو نیروگاه در جنوب و شمال لبنان و تامین گاز به مقامات لبنانی ارائه کردیم.
وزیر خارجه ایران گفت: تهران آماده است تا برای عبور از این بحران سخت به لبنان و مردم آن کمک کند.                           ",https://www.asriran.com/003UVh
832268,۱۴۰۱/۰۱/۰۵,سیاسی,"عضو مجلس خبرگان رهبری: ما مایلیم قدرت آقای رئیس جمهور را در این سه ""باید"" تست کنیم",اول اینکه در تولید خودرو زمینه رقابت باید فراهم شود، دوم اینکه انبار خودروسازان که مملو از خودروهای ساخته شده است باید برای فروش عرضه شود و سوم اینکه در واردات نهاده‌های دامی باید انحصار شکسته شود.,"خطیب نماز جمعه اردبیل شعارهای سال مقام معظم رهبری را منشور عمل مسوولین و نقطه تمرکز و اهتمام ملت عنوان کرد و گفت: نتیجه شعارهای اعلام شده باید در سفره مردم معلوم شود.
به گزارش ایرنا آیت الله سید حسن عاملی در خطبه های نماز جمعه این هفته اردبیل با اشاره به نامگذاری سال از سوی مقام معظم رهبری گفت: شعارهای سال مقام معظم رهبری نقشه راه کشور ما، منشور عمل مسوولین و نقطه تمرکز اهتمام ملت عزیز ماست.
آیت الله عاملی افزود: اعلان شعار سال برای رساندن این مطلب است که در موضوعات مطروحه نباید به صورت عادی عمل کرد و دولت برای معماری اقتصادی کشور باید روی مقدمات این موضوعات برنامه‌ریزی کند.
نماینده ولی فقیه در استان اردبیل با بیان اینکه آفت بزرگ شعارهای سال برخورد آماری و سمیناری با این شعارهاست، گفت: نتیجه شعارهای اعلام شده باید در سفره مردم معلوم شود نه در آمار و سمینار.
وی افزود: در تولید واقعاً باید مانع زدایی و اعطای تسهیلات و آماده‌سازی مقدمات صورت بگیرد و هم حجم تولید باید بالا برود و هم حساب خاص روی اجناس استراتژیک اجناس ارزبر که استقلال اقتصادی را تهدید می‌کند باز شود.
آیت الله عاملی ادامه داد: پیشنهاد می‌کنم به عنوان قدم اول در لبیک به قسمت اول شعار سال، دولت در اسرع وقت علت تعطیلی کارخانجات تعطیل شده را بررسی نماید تیم اقتصادی دولت اگر به این موضوع وارد نشود قطعاً تعطیلی‌ها ادامه خواهد داشت.
خطیب نماز جمعه اردبیل خاطرنشان کرد: در موضوع دانش بنیان در وهله اول باید مسوولین دقت کنند که با وجود دانشگاه‌ها چرا این مراکز را باز کردند؟ با وجود دانشگاه‌های عظیم صنعتی، چرا پارک علم و فناوری را درست کردند؟ مگر دانشگاه علم و فن آوری ندارد؟ این اقدام فلسفه مبارکی دارد که غالبا مورد غفلت قرار می‌گیرد. آیا باز کردن پارک علم و فناوری اهانت به دانشگاه‌های صنعتی نیست؟
عضو مجلس خبرگان رهبری خاطرنشان کرد: در وهله دوم دولت و مخصوصاً تیم اقتصادی باید این مراکز را نیاز محور کند بلکه خود دانشگاه‌ها اگر می‌خواهند دانشگاه آرمانی شوند باید نیاز محور باشند یعنی دولت نیازهای خود را اعلام کند و از آنها کار بکشد نه اینکه دانشگاه با بودجه سنگین سراغ موضوعات فرعی یا تخیلی برود و رابطه دانشگاه و صنعت قطع شود.
آیت الله عاملی در ادامه با بیان اینکه کاربردی عمل کردن و سراغ زیربنا رفتن امتیاز بزرگ برای مراکز آموزشی اعم از دانشگاه و آموزش و پرورش است، گفت: در ژاپن سه سال اول دبستان درس نیست بلکه مهارت اجتماعی را آموزش می‌دهند. یاد می دهند که به بزرگان باید احترام گذاشت. قانون قداست دارد و باید به قانون احترام کرد. محیط زیست قداست دارد باید به محیط زیست احترام کرد یاد می‌دهند که دزدی و دروغ ملت و کشور را ویران می‌کند.
خطیب نماز جمعه اردبیل خاطرنشان کرد: همه ما چشم دوخته ایم که آیا دولت آقای رئیسی در برابر شعار سال مثل دولت‌های قبل عمل خواهد کرد یا با متدهای جدید نوآوری‌های بزرگی خواهد داشت.
وی با اشاره به اینکه بیان کلمه ""باید"" مسئولیت اولیه را متوجه شخص گوینده می‌نماید افزود: مسئولین ارشد نظام جمهوری اسلامی توجه کنند که هر وقت از کلمه باید استفاده می‌کنند این کلمه قبل از همه بر دوش آنها تعهد ایجاد می‌کند.
عضو مجلس خبرگان رهبری گفت: آقای رئیس‌جمهور اخیراً در سه موضوع از کلمه باید استفاده کردند. ما مایلیم قدرت آقای رئیس جمهور را در این سه ""باید"" تست کنیم و اگر این سه مطلب را به مرحله اجرا برسانند تردیدی در اعمال حاکمیت در دوره ایشان نخواهد بود اول اینکه در تولید خودرو زمینه رقابت باید فراهم شود، دوم اینکه انبار خودروسازان که مملو از خودروهای ساخته شده است باید برای فروش عرضه شود و سوم اینکه در واردات نهاده‌های دامی باید انحصار شکسته شود.
تاکید آیت الله عاملی بر تکریم شعائر ماه مبارک رمضان
آیت الله سید حسن عاملی همچنین با اشاره به پیش رو بودن ماه مبارک رمضان اظهار داشت: ماه رمضان شعائر بسیار بزرگ دینی ماست و تعظیم شعائر از تقوای قلوب و جزو دستورات موکد خداوند در قرآن است.
خطیب نماز جمعه اردبیل افزود: یک وجه برای تعظیم این ماه ، رعایت حرمت و احترام این ماه است. یک وجه برای تعظیم این است که قبل از ورود ماه فضای جشن و خوشحالی از آمدن سفره پذیرایی بزرگ خداوند در شهرها حاکم شده و تداعی خوبی برای جوان ها و نوجوان ها درست شود.
آیت الله عاملی ادامه داد: برای نوروز همه جا را آذین بندی می‌کنیم اما صد تاسف برای ماه مبارک رمضان که تکریم بزرگ خداوند برای انسان‌ها و ضیافت خانه بزرگ خداوند برای ماست و حقیقتی مثل قرآن در آن نازل شده جشن و آذین‌بندی نداریم.
وی در ادامه با اشاره به برگزاری مراسم استقبال از ماه رمضان در سال های گذشته گفت: امیدواریم این مسئله مهم به شهرداری واگذار نشود بلکه همه با ماه رمضان المبارک معامله کنند و قدوم آن را گرامی بدارند.
امام جمعه اردبیل خاطرنشان کرد: این ماه شعور دارد و در آخرت هم شفاعت دارد و هم خصومت. رسول خدا فرمود:""انا بری ممن خصمه رمضان"" یعنی من از کسی که ماه رمضان با او خصومت کند بیزارم. ایشان در بیان وظایف مومنین در قبل از ماه رمضان اظهار داشت: یکی از وظایف مهم قبل از ماه رمضان توبه است تا انسان متطهراً به ضیافت وارد شود.
نماینده ولی فقیه در استان اردبیل با تاکید بر فضیلت روزه در سه روز آخر ماه شعبان گفت: یکی دیگر از وظایف قبل از ماه رمضان اهتمام به روزه ماه شعبان مخصوصاً سه روز آخر است در آن صورت ثواب روزه کل ماه شعبان به انسان داده می‌شود
آیت الله عاملی افزود: یکی دیگر از وظایف مهم قبل از ماه رمضان دادن صدقه است تا سم مال حرام از جان انسان زدوده شود و انسان متطهراً به ماه رمضان و به ضیافت الهی وارد شود. صدقه در این ماه آن قدر مهم است که خداوند فرموده آن را پرورش می‌دهم و در زمانی بسیار حساس به شما بر می گردانم بنابراین هرکس رشوه گرفته حتما جبران کند هر کس خمس و زکات نداده حتما آن را تدارک کند.
وی با تاکید بر لزوم رعایت شان زکات تصریح کرد: من اطمینان می دهم هر کشاورزی که زکات نداده روزه و نماز او فایده ندارد و قطعاً او روز قیامت ""عامله ناصبه"" محشور می‌شود یعنی عمل کرده ولی جز رنج و زحمت بهره ای از آن نگرفته است.
خطیب نماز جمعه اردبیل افزود: نفیس ترین سفارش در سال جدید این است که انسان عاقل تلاش کند پرونده اش سفید باشد دوملک موکل نتوانند چیزی بنویسند با خدا معامله کند و بگوید خدایا من از خودم در این عالم حساب می کشم تو در آن عالم از من حساب نکش و مرا در زمره کسانی قرار بده که یَدخُلونَ الجَنّةَ بغَیرِ حِسابٍ.
آیت الله عاملی اضافه کرد: راه توفیق این است که هر کس در هر گناهی گرفتار شده از آن توبه نصوح کند اگر غیبت می‌کند توبه کند. بی حساب فوروارد ‌نکند، در بازار مرتکب غش نشود، اگر در خانه بداخلاق است حتما توبه کند، اگر در اداره رشوه می‌خورد به خدا پناه ببرد اگر مایحتاج مردم را احتکار می‌کند خون گریه کند اگر در کمین اضطرار مردم است، خاک بر سر خود بریزد اگر شراب می‌خورد توبه کند اگر بی عفتی می‌کند دامن خود را تکان بدهد اگر بی‌حجاب یا بدحجاب است با آیات قرآن معامله کند.                           ",https://www.asriran.com/003UVg
832267,۱۴۰۱/۰۱/۰۵,اجتماعی ,۱۱ نکته درباره تبعات غذادهی به حیوانات,*وقتی انسان‌ها غذای‌های مانده خود را در کلونی واحدی می‌ریزند، همه پرندگان و حیوانات در یک زمان در آن محوطه جمع می‌شوند. به همین دلیل اگر یکی از آن‌ها بیمار باشد بقیه را نیز بیمار و تلفات زیادی از این طریق ایجاد خواهد کرد.,"غذادهی به حیوانات موجب تغییر ذائقه غذایی آن‌ها و رشد جمعیت افسارگسیخته حیوانات می‌شود.این افزایش جمعیت تبعات زیست محیطی بسیار را به دنبال دارد که بسیاری از افراد از آن آگاهی ندارند.
به گزارش ایسنا، این روزها افراد به سبب مهربانی و با این تفکر که به حیوانات کمک و محبت می‌کنند به آن‌ها غذا رسانی می کنند، بدون آنکه از تبعات زیست محیطی و آسیبی که به حیوانات وارد می‌کنند چیزی بدانند. به گفته عبداله سالاری- متخصص اکولوژی و مدیریت حیات وحش- این افراد با این کار باعث تغییر ذائقه غذایی حیوانات می‌شوند که در ادامه به ۱۱ نکته از گفته‌های این متخصص اشاره می‌کنیم.
*در زمینه غذادهی بین حیوانات حیات وحش و حیوانات شهری مانند سگ و گربه تفکیک وجود دارد، با این حال غذا دادن به هر دو گونه حیوانات حیات وحش و شهری کاملا اشتباه است.
*معمولا شهرنشینان در یک دوره زمانی خاص اقدام به غذا دادن به سگ، گربه و سایر حیوانات شهری رها شده در کوی و برزن می‌کنند. به تصور خودشان این کار خیلی درست است اما این کار باعث تغییر ذائقه غذایی حیوانات می‌شود.
*غذادهی به حیوانات شهری مهم‌ترین ضربه‌ای است که انسان‌ها به آن‌ها وارد می‌کنند چراکه با این کار دسترسی این گونه‌ها را به غذا راحت می‌کنند و آن‌ها دغدغه‌ای برای غذا دادن به توله‌های خود ندارند، به همین دلیل اقدام به افزایش تولید مثل می‌کنند.
*انسان‌ها توانایی بالایی ندارند تا هم غذای خود را تامین و هم با رشد افسارگسیخته جمعیت حیوانات غذای کامل آن‌ها را فراهم کنند، در نتیجه این امر معضلاتی زیادی را در پی دارد.
*از مهم‌ترین معضلات رشد افسار گسیخته حیوانات در مناطق شهری می‌توان به گازگرفتن انسان‌ها به دلیل گرسنه بودن و رشد حیوانات وحشی در شهرها همچون روباه‌ها در مناطق حاشیه‌ای اشاره کرد.
*بسیاری از گربه‌ها در این کشور پرندگان آوازه‌خوان در پارک‌ها و مناطق سرسبز را از بین می‌برند چون ذات گربه‌ها شکارچی است و دوست دارند برای غذا و ... این پرنده‌ها را شکار کنند.
*وجود پارک‌ها، فضای سبز محدود در شهرها از طرفی و رشد آسمانخراش‌ها از طرف دیگر تعداد پرندگان آوازه‌خوان شهری را کاهش داده و یا ثابت نگه داشته است.
*وجود بیماری‌های مشترک بین سگ و گربه و انسان‌ها با گازگرفتگی این دو حیوان سبب ایجاد مشکلاتی برای انسان می‌شود و عده زیادی از انسان‌ها به بیماری‌هایی از جمله هاری مبتلا می‌شوند.
*غذای گونه‌هایی از جمله قوچ و میش علوفه موجود در مراتع است نه نان خشک بنابراین غذادهی به آن‌ها موجب ابتلای این گونه‌ها به اختلالات گوارشی و مرگ و میر می‌شود.
*کشورهای خارجی چون غذا دادن به حیوانات را دخالت در حیات گونه‌های جانوری و حیات وحش تلقی می‌کنند، غذا دادن به حیوانات را جرم انگاشته می‌شود و افراد را جریمه می‌کنند بنابراین در ایران نیز باید احکام بازدارنده وضع شود.
*وقتی انسان‌ها غذای‌های مانده خود را در کلونی واحدی می‌ریزند، همه پرندگان و حیوانات در یک زمان در آن محوطه جمع می‌شوند. به همین دلیل اگر یکی از آن‌ها بیمار باشد بقیه را نیز بیمار و تلفات زیادی از این طریق ایجاد خواهد کرد.                           ",https://www.asriran.com/003UVf
832266,۱۴۰۱/۰۱/۰۵,بین الملل,کانادا: به زودی کمک‌های مرگبار بیشتری برای اوکراین ارسال می کنیم,کانادا با تحریم کردن 160 عضو از شورای فدراسیون روسیه، فشار بر مسکو را افزایش خواهد داد.,"همزمان با تلاش اوتاوا برای سرپا نگه داشتن کی‌یف در جنگ با روسیه، نخست وزیر کانادا اعلام کرد، کشورش طی روزها و هفته‌های آتی کمک‌های مرگبار بیشتری برای اوکراین ارسال خواهد کرد.
به گزارش ایسنا، به نقل از خبرگزاری اسپوتنیک، جاستین ترودو، نخست وزیر کانادا در کنفرانسی خبری پس از نشست سران ناتو در بروکسل گفت: ‌ما در روزها و هفته‌های آتی تجهیزات مرگبار بیشتری برای اوکراین ارسال خواهیم کرد.
وی افزود: کانادا دور جدیدی از تحریم‌ها را علیه روسیه اعمال می‌کند که شورای فدراسیون روسیه را هدف می‌گیرد.
ترودو تصریح کرد: کانادا با تحریم کردن 160 عضو از شورای فدراسیون روسیه، فشار بر مسکو را افزایش خواهد داد.                           ",https://www.asriran.com/003UVe
832265,۱۴۰۱/۰۱/۰۵,اجتماعی ,بازدید بیش از 3 میلیون و 900 هزار نفر از اماکن تاریخی اصفهان,تعداد بازدیدها از کاخ عالیقاپو در شهر اصفهان تا امروز از مرز ۵۰ هزار نفر گذشت و آمار بازدید از مجموعه باغ فین کاشان، به ۴۸ هزار و ۲۰۰ نفر و کاخ چهلستون بیش از ۳۹ هزار نفر رسیده است و سایر اماکن تاریخی استان هم به فراخور مورد بازدید قرار گرفته‌اند.,"مدیرکل میراث فرهنگی، گردشگری و صنایع دستی اصفهان گفت: از ۲۵ اسفندماه سال گذشته تاکنون بیش از سه میلیون و ۹۰۰ هزار نفر از اماکن تاریخی این استان بازدید کردند.
علیرضا ایزدی در گفت و گو با ایرنا افزود: ""کاخ عالیقاپو""، ""باغ فین کاشان"" و ""باغ‌موزه""،""کاخ چهلستون"" در این مدت بیشترین تعداد بازدید را به خود اختصاص دادند.
وی ادامه داد: تعداد بازدیدها از کاخ عالیقاپو در شهر اصفهان تا امروز از مرز ۵۰ هزار نفر گذشت و آمار بازدید از مجموعه باغ فین کاشان، به ۴۸ هزار و ۲۰۰ نفر و کاخ چهلستون بیش از ۳۹ هزار نفر رسیده است و سایر اماکن تاریخی استان هم به فراخور مورد بازدید قرار گرفته‌اند.
مدیرکل میراث فرهنگی، گردشگری و صنایع دستی اصفهان اظهار داشت: تمهیدات ویژه‌ای برای ارائه خدمات‌ به گردشگران در بناهای تاریخی زیر نظر این اداره‌ کل در ایام عید نوروز اندیشیده شده است.
وی بیان کرد: ورود گردشگران به اماکن تاریخی و گردشگری استان خیلی خوب است و در شب‌های گذشته تا ساعت ۱۰ شب در اماکن تاریخی استان به بازدید کنندگان خدمات ارائه می‌شود اما بواسطه حضور و استقبال مردم از کاخ عالیقاپو تا ساعت ۱۲ شب به بازدید کنندگان خدمات ارائه می‌شود.
وی اضافه کرد: تعداد اقامت‌های ثبت شده در استان اصفهان تا پایان چهارمین روز فروردین ۱۴۰۱ به بیش از ۷۰۰ هزار نفر رسید و میانگین اقامت گردشگران در این استان حدود ۲.۲ دهم شبانه روز است.
ایزدی خاطرنشان کرد: ظرفیت اقامتی اماکن زیر نظارت اداره کل میراث فرهنگی و گردشگری استان اصفهان تکمیل شده است و در زمان حاضر مسافران در ""باغ فدک"" و ""خانه‌های استیجاری"" و ""اماکن اقامتی آموزش و پرورش"" اسکان داده می‌شوند.
مدیرکل میراث فرهنگی، گردشگری و صنایع دستی اصفهان افزود: نوروزگاه‌ها در این ایام بصورت روزانه در همه شهرهای استان استان برپا می شود و امروز چند مورد از این نوروزگاههای روستایی و شهری از جمله خارا، حسن آباد، نیک آباد مورد بازدید قرار گرفت.
وی گفت: هنرهای صنایع دستی و آیین‌های بومی محلی، موسیقی در این نوروزگاه‌ها ارائه می‌شود و بدنبال این هستیم که فضای پر شور و نشاطی را برای گردشگران و مسافران نوروزی افرایش دهیم.
ایزدی اظهار داشت: استقبال خیلی خوبی هم در زمینه نمایشگاه‌ها و بازارچه های صنایع دستی و موزه‌های تاریخی استان شده و در زمان حاضر در وضعیت خوبی قرار داریم و امیدواریم که وضع به همین منوال ادامه پیدا کند.
استان اصفهان با بیش از ۲۲ هزار بنا و اثر تاریخی که یکهزار و ۸۵۰ مورد آن به ثبت ملی و هفت اثر آن به نام های میدان امام (نقش جهان)، کاخ چهلستون، باغ فین کاشان و مسجد جامع و سه قنات به نام های ' وزوان'، ' مزدآباد ' و ' مون ' به ثبت جهانی رسیده، کانون توجه گردشگران داخلی و خارجی است.                           ",https://www.asriran.com/003UVd
832264,۱۴۰۱/۰۱/۰۵,حوادث,۴ کشته و ۳ مصدوم در تصادف سمند و پژو,این حادثه در کیلومتر ۵ محور زرآباد – بندرعباس - بین استان های هرمزگان و سیستان و بلوچستان- رخ داد.,"سازمان امداد و نجات جمعیت هلال احمر از مرگ چهار تن و مصدومیت سه نفر در برخورد پژو ۴۰۵ با سمند خبر داد.
به گزارش ایسنا، براساس اعلام سازمان امداد و نجات جمعیت هلال احمر در ساعت ١٢:٣٢ ظهر امروز جمعه( ۶ فروردین) برخورد یک دستگاه پژو۴۰۵ با سمند به کشیک سازمان امداد و نجات اعلام شد که این حادثه در کیلومتر ۵ محور زرآباد – بندرعباس - بین استان های هرمزگان و سیستان و بلوچستان- رخ داد.
بر اساس این گزارش در این حادثه ۳ نفر مصدوم شدند و ۴ نفر نیز جان باختند.                           ",https://www.asriran.com/003UVc
832263,۱۴۰۱/۰۱/۰۵,ورزشی,پیشکسوت تیم ملی: بعد از بازی با لبنان بهتر است پول اسکوچیچ را بدهند و به او خسته نباشید بگویند,به نظرم کره‌جنوبی حتی اگر دروازه‌بان هم نداشت، به آن می‌باختیم زیرا تیم ملی زور حمله کردن و ایجاد موقعیت نداشت.,"فنونی‌زاده معتقد است که دیدار با لبنان، باید آخرین بازی باشد که دراگان اسکوچیچ روی نیمکت تیم ملی می‌نشیند.
مرتضی فنونی‌زاده، مدافع پیشین تیم ملی در گفت‌وگو با ایسنا درباره عملکرد فنی ایران پس از شکست ۲ بر صفر برابر کره‌جنوبی در مقدماتی جام جهانی ۲۰۲۲ قطر اظهار کرد: بازی تیم ملی کسل‌کننده بود و انگار نه انگار که ما به دنبال گل بودیم. موقعیت‌های بازی ۱۲ به ۲ بود و این برای تیمی که آرزویش صعود به دور حذفی جام جهانی است، خوب نیست.
او ادامه داد: زمان کی‌روش هم که ما چپ و راست کره‌ را می‌بردیم، شانس با ما همراه بود و در این دیدار حتی جای شانس آوردن هم نداشتیم. کره‌جنوبی هم مثل ژاپن با اتکا به مالکیت توپ، توانست ما را خلع سلاح کند و پیروز میدان شود. به نظرم کره‌جنوبی حتی اگر دروازه‌بان هم نداشت، به آن می‌باختیم زیرا تیم ملی زور حمله کردن و ایجاد موقعیت نداشت. ۵ بازیکن ما نبودند اما ۴ بازیکن اصلی کره هم که شامل بازیکنان بوندسلیگایی آن‌ها می‌شدند، در این دیدار غایب بودند. نبود طارمی و جهانبخش توجیه است زیرا ما تاکتیکی از سوی شاگردان اسکوچیچ ندیدیم.
این مدافع پیشین تیم ملی درباره ضعف تیم اسکوچیچ در خط دفاع توضیح داد: عارف غلامی مدافع خوبی در لیگ است اما در سطح ملی خیر. دفاع راست‌های تراز اولی مثل رضاییان، حردانی و اسماعیلی‌فر داریم و نمی‌دام چرا باید یک مدافع غیرتخصصی در آن پست بازی کند. بعد از خروج خلیل‌زاده، نظم خط دفاعی تیم ملی به هم ریخت. حسینی ۳ سال است که روی نیمکت است و حاج‌صفی و محمدی هم از روزهای اوج‌شان فاصله دارند. نیمه دوم که نورافکن به چپ رفت سمت چپ تیم ملی تازه راه افتاد. اسکوچیچ نمی‌تواند تیم خوبی را در بازی‌های بزرگ راهی میدان کند.
وی اضافه کرد: حسینی دروازه‌بان استقلال آماده است، نیازمند تجربه بالایی دارد و بیرانوند هم با ۷۰ بازی ملی در بازی‌های بزرگ آب‌دیده شده؛ من نمی‌دانم چرا عابدزاده باید درون دروازه بایستد. او می‌خواهد خودی نشان دهد اما بازی‌های بزرگ مثل این دیدار که در سیدبندی جام جهانی تاثیر دارد، جای این کارها نیست. امیر می‌خواست توپ را یک ضرب جمع کند که توپ با برخورد به پایین دست و سپس برخورد به بدنش وارد دروازه شد.
فنونی‌زاده درباره ادامه دادن تیم ملی با اسکوچیچ عنوان کرد: بعد از بازی با لبنان بهتر است پولش را بدهند و به او خسته نباشید بگویند. من حامی اسکوچیچ بودم اما دو بازی با تیم بزرگی مثل کره‌جنوبی نشان داد او چیزی ندارد که به تیم و بازیکنان اضافه کند. ما ابزار لازم برای موفقیت را داریم اما مربی‌اش را نداریم. بهتر است یک مربی سطح بالای اروپایی بیاورند. فکر نمی‌کم پول فسخ قراردا با اسکوچیچ زیاد شود و بهتر است در این فصرت باقی مانده تا جام جهانی، یک مربی باکیفیت به تیم اضافه شود.                           ",https://www.asriran.com/003UVb
832262,۱۴۰۱/۰۱/۰۵,اجتماعی ,کشف ۷ کیلو تریاک داخل قوطی‌های چسب/ دستگیری ۳ قاچاقچی,فرمانده انتظامی شهرستان سوادکوه: ماموران در بازرسی از خودروی متهمان، ۷ کیلو تریاک را که به طرز ماهرانه در داخل قوطی های چسب فوری جاساز شده بود، کشف کنند.,"فرمانده انتظامی شهرستان سوادکوه مازندران از کشف ۷ کیلو تریاک جاسازی شده در قوطی های چسب فوری و دستگیری ۳ قاچاقچی حرفه‌ای مواد مخدر خبر داد.
به گزارش پایگاه خبری پلیس،‌ عبدالله اکبری اظهار کرد:‌ در پی کسب خبری مبنی بر فعالیت یک راننده خودرو سواری مبنی بر حمل و جابجایی مواد مخدر از استان های جنوبی و مرکزی کشور به مازندران، موضوع در دستور کار ماموران پلیس مبارزه با موادمخدر این فرماندهی قرار گرفت.
وی افزود: ماموران با اقدامات اطلاعاتی، خودروی سواری در محور سوادکوه را شناسایی و پس از هماهنگی‌ قضائی، خودرو را متوقف کردند.
فرمانده انتظامی شهرستان سوادکوه تصریح کرد: ماموران در بازرسی از خودروی متهمان، ۷ کیلو تریاک را که به طرز ماهرانه در داخل قوطی های چسب فوری جاساز شده بود، کشف کنند.
اکبری با اشاره به اینکه ۳ سوداگر مرگ پس از تشکیل پرونده مقدماتی تحویل مرجع قضائی شدند از شهروندان درخواست کرد: هرگونه اخبار و اطلاعات در زمینه فعالیت افراد در تهیه و توزیع مواد مخدر را از طریق تلفن۱۱۰ به پلیس اطلاع دهند.                           ",https://www.asriran.com/003UVa
832261,۱۴۰۱/۰۱/۰۵,اجتماعی ,جاده چالوس از شمال به جنوب یکطرفه شد,رئیس پلیس راه مازندران با اشاره به روند کاهشی فوتی ناشی از تصادفات از ابتدای سال جدید گفت: در صورت رعایت قوانین و مقررات راهنمایی و رانندگی از سوی رانندگان و مسافران امیدواریم این روند تداوم داشته باشد.,"پلیس راه مازندران از یکطرفه شدن جاده چالوس به سمت تهران برای خروج بار ترافیکی در پایان هفته نخست نوروز خبر داد.
یدالله جهان‌تاب در گفت‌وگو با ایسنا با اعلام این خبر اظهار کرد: موج نخست بازگشت مسافران از مازندران آغاز شده و به همین علت محورهای کندوان و هراز دارای ترافیک سنگین از مازندران به سمت تهران است.
جهان‌تاب گفت: برای کم شدن بار ترافیکی در جاده‌های خروجی استان مازندران، جاده کندوان از ساعت ۱۳ امروز جمعه ۵ فروردین ۱۴۰۱ از چالوس به سمت تهران یکطرفه می‌شود.
رئیس پلیس راه مازندران خاطرنشان کرد: هم اکنون محور سوادکوه دارای ترافیک پر حجم و جاده کیاسر – سمنان دارای ترافیک عادی بوده و سطح جاده‌ها خشک است اما با توجه به پیش‌بینی هواشناسی و برودت هوا در مسیرهای کوهستانی، رانندگان ضمن رعایت سرعت مطمئنه، تجهیزات زمستانی از جمله زنجیر چرخ، سوخت کافی، غذا و لباس گرم همراه داشته باشند.
جهان‌تاب در توصیه‌ای گفت: سرعت و سبقت غیرمجاز، نبستن کمربند ایمنی و حرکت در شانه خاکی راه از جمله تخلفات حادثه‌سازی است که برخورد جدی پلیس را به دنبال خواهد داشت.
رئیس پلیس راه مازندران با اشاره به روند کاهشی فوتی ناشی از تصادفات از ابتدای سال جدید گفت: در صورت رعایت قوانین و مقررات راهنمایی و رانندگی از سوی رانندگان و مسافران امیدواریم این روند تداوم داشته باشد.                           ",https://www.asriran.com/003UVZ
832260,۱۴۰۱/۰۱/۰۵,بین الملل,واکنش آمریکا به حضور ایران در نمایشگاه دفاعی دوحه: عمیقا متاسف و نگرانیم,سخنگوی وزارت خارجه آمریکا: مبادلات مربوط به تسلیحات ایران به طور کلی، تحت قوانین مختلف آمریکا از جمله تحریم‌های مربوط به تروریسم و سلاح‌های کشتار جمعی، قابل تحریم هستند.,"سخنگوی وزارت امور خارجه آمریکا در بیانیه‌ای با بیان ادعایی علیه نقش ایران در منطقه، به حضور مقامات نظامی و موشک‌های ایران در نمایشگاه دفاعی دوحه واکنش نشان داد.
به گزارش ایسنا، ند پرایس سخنگوی وزارت امور خارجه آمریکا در واکنش به گزارشی درباره حضور مقامات نظامی و موشک‌های ایران در نمایشگاه دفاعی دوحه در بیانیه‌ای گفت: ما عمیقا درباره حضور مقامات نظامی ایران و گزارش‌های مربوط به حضور افسران سپاه پاسداران انقلاب اسلامی ایران در نمایشگاه دفاعی دوحه در قطر متاسف و نگرانیم.
او با بیان این که «ما به کلی حضور آن‌ها در این نمایشگاه و نمایشگاه پدافند دریایی آن را رد می‌کنیم» در بیان دلیل مخالفت خود ادعا کرد: چون این ایران است که بزرگ‌ترین تهدید علیه ثبات دریانوردی در منطقه خلیج (فارس) است.
سخنگوی وزارت خارجه آمریکا ادامه داد: مبادلات مربوط به تسلیحات ایران به طور کلی، تحت قوانین مختلف آمریکا از جمله تحریم‌های مربوط به تروریسم و سلاح‌های کشتار جمعی، قابل تحریم هستند.
به گزارش ایسنا، واکنش آمریکا در پی این مطرح می‌شود که خبرگزاری رویترز روز چهارشنبه در گزارشی در این باره نوشت، نمایندگان نظامی ایران در یک نمایشگاه دفاعی در قطر که بزرگترین پایگاه نظامی آمریکا در منطقه است نمونه‌هایی از موشک‌های ایرانی را به نمایش گذاشتند.
رویترز در راستای سیاست‌های ایران‌هراسی غرب، حضور ایران در این نمایشگاه دفاعی را همزمان با برخی تحولات در منطقه از جمله تلاش‌ها برای احیای توافق هسته‌ای با ایران و نگرانی برخی کشورها، قابل توجه برشمرد.
در ادامه این گزارش با اشاره به عدم مصاحبه نمایندگان ایرانی با این خبرگزاری انگلیسی آمده است، در غرفه ایران پوستر بسیار بزرگی از یک قایق تندرو با کماندوها وجود داشت. در غرفه‌ای در مجاورت ایران نیز شرکت آمریکایی «جنرال اتمیکس» پهپاد «MQ-9 » خود را به نمایش گذاشت که برای اجرای جنگ‌های ضد سطحی از جمله نظارت دریایی طراحی شده است.                           ",https://www.asriran.com/003UVY
832259,۱۴۰۱/۰۱/۰۵,اجتماعی ,زمین، شنبه یک ساعت خاموش می شود,"""ساعت زمین"" یک رویداد جهانی سازماندهی شده توسط صندوق جهانی طبیعت (World Wide Fund for Nature) است که طی آن خانواده‌ها و کسب و کارها با خاموش کردن چراغ‌ها و سایر دستگاه‌های الکتریکی غیرضروری به مدت یک ساعت اثرات تغییرات آب و هوایی و نیاز به مصرف محتاطانه انرژی در جهان را به یاد می‌آورند.","هر ساله در آخرین شنبه ماه مارس، میلیون‌ها نفر در سراسر کره زمین چراغ‌های منازل‌شان و همه وسایل الکترونیکی را خاموش می‌کنند تا به زمین دست دوستی بدهند
به گزارش ایسنا، شهر تهران از سال ١٣٩٠ با خاموشی المانهای مهم شهری نظیر برج میلاد، آزادی و دیگر المانهای مهم مناطق ٢٢ گانه به رویداد بین‌المللی ساعت زمین که در آخرین شنبه ماه مارس هر سال به مدت یک ساعت در سراسر جهان به وقت محلی از ساعت ٢٠:٣٠ الی ٢١:٣٠ برگزار می‌شود، پیوسته است.
""ساعت زمین"" یک رویداد جهانی سازماندهی شده توسط صندوق جهانی طبیعت (World Wide Fund for Nature) است که طی آن خانواده‌ها و کسب و کارها با خاموش کردن چراغ‌ها و سایر دستگاه‌های الکتریکی غیرضروری به مدت یک ساعت اثرات تغییرات آب و هوایی و نیاز به مصرف محتاطانه انرژی در جهان را به یاد می‌آورند.
«ساعت زمین» رویدادی است که از یک ایده ساده شروع شد که نخستین بار توسط روزنامه سیدنی مورنینگ هرالد در سال ۲۰۰۷ مطرح شد و ۲.۲ میلیون نفر از ساکنین سیدنی اقدام به خاموش کردن چراغ‌های غیرضروری کردند و به دنبال این اقدام سیدنی، بسیاری از شهرهای دیگر جهان، این رویداد را به تصویب رساندند. این اقدام نمادین بهانه‌ای است برای جلب توجه مردم جهان به وضعیت محیط زیست، آموزش جوامع محلی، درختکاری و جلب توجه مقامات سیاسی به برنامه‌های این رویداد.
در ایران نیز این رویداد از سال ۱۳۹۰ با خاموشی چراغ‌های برج میلاد در تهران برگزار شد و در سال ۱۳۹۱ تعداد بیشتری از شهرها و اِلمانهای معروف کشور به این حرکت پیوستند و علاوه بر برج میلاد، برج آزادی تهران، سی‌وسه پل اصفهان، پل سفید اهواز و ساعت میدان شهرداری رشت نیز در این رویداد چراغ‌های خود را خاموش کردند.
بنا بر گزارش روابط عمومی اداره کل محیط زیست و توسعه پایدار شهرداری تهران؛ با توجه به اهمیت جلب مشارکت مردم و افزایش آگاهی عمومی نسبت به گرمایش جهانی و لزوم تشویق شهروندان به کاهش مصرف انرژی موضوع به شهرداری های مناطق ابلاغ شده و این برنامه در طرح استقبال از نوروز ١٤٠١ با رعایت کامل پروتکل‌های بهداشتی با مشارکت خانه های محیط زیست محلات و کانون‌های محیط‌زیست با مضمون اصلی خاموش کردن روشنایی المان‌های مهم و شاخص منطقه و فضاهای شهری دارای پتانسیل، در قالب رویداد ساعت زمین در تاریخ ٢٦ مارس ٢٠٢٢ میلادی ٦ فروردین ماه ١٤٠١ در دستور کار قرار دارد.
آئین ""ساعت زمین"" ۱۴۰۱ شنبه، ۶ فروردین مصادف با ۲۶ مارچ از ساعت ۲۰ و ۳۰ دقیقه الی ۲۱ و ۳۰ دقیقه به وقت محلی در سراسر جهان برگزار می‌شود.                           ",https://www.asriran.com/003UVX
832258,۱۴۰۱/۰۱/۰۵,اجتماعی ,ازدحام مسافران کیش برای خروج از جزیره,ستاد نوروزی جزیره کیش پس اعلام هشدار وضعیت قرمز هواشناسی، تمهیدات ویژه ای را برای خروج خودورها و مسافران از طریق دریا اتخاذ کرد و در پی این هشدارها بندرگاه جزیره کیش امروز شاهد حضور تعداد زیادی از خودورها برای خروج از جزیره بود.,"مسافران جزیره کیش پس از اعلام هشدار وضعیت قرمز ناپایداری های دریایی در اوایل هفته آینده، روز جمعه برای خروج از جزیره صف چند کیلومتری تشکیل دادند.
به گزارش ایرنا، طبق اعلام هواشناسی هرمزگان، مناطق غربی این استان از جمله جزیره کیش ازروز شنبه تا دوشنه ششم تا هشتم فروردین ۱۴۰۱ شاهد وزش تندباد و ناپایداری های دریایی خواهد بود که در زمان فعالیت این پدیده فعالیت تمام شناورهای باری و مسافر تعطیل خواهد بود.
ستاد نوروزی جزیره کیش پس اعلام هشدار وضعیت قرمز هواشناسی، تمهیدات ویژه ای را برای خروج خودورها و مسافران از طریق دریا اتخاذ کرد و در پی این هشدارها بندرگاه جزیره کیش امروز شاهد حضور تعداد زیادی از خودورها برای خروج از جزیره بود.
معاون عمرانی و زیربنایی سازمان منطقه آزاد کیش روز جمعه در بازدید از نحوه ارایه خدمات در بندگاه این جزیره اظهار داشت: با توجه به هشدارهای هواشناسی از روزهای گذشته تمهیدات لازم برای خروج مسافران قبل از شروع ناپایداری های اندیشیده شده است.
سعید پورزادی افرود: در این راستا ۱۷ فرورند لندینگ کرافت ویژه حمل بار برای خارج ساختن خودروهای مسافران از جزیره اختصاص یافته که هم اکنون بدون وقفه در حال ارایه خدمات هستند.
وی با بیان اینکه از ۲۵ اسفند ۱۴۰۰ تا امروز جمعه پنجم فروردین ۱۲ هزار خودرو وارد جزیره کیش شده اند افزود: با اتمام هفته اول تعطلات نوروزی و آغاز موج بازگشت مسافران تا کنون چهار هزار خودرو از جزیره خارج شده اند.
معاون عمرانی و زیربنایی سازمان منطقه آزاد کیش یادآور شد: امروز جمعه پنجم فروردین ماه با یک هزار و ۴۰۰ خودرو بیشترین تعداد خروجی خودروها در جزیره ثبت شده و تا اوایل صبح فردا نیز روند خروج از مسیر دریایی ادامه خواهد داشت.
طبق اعلام هواشناسی از اواخر روز شنبه تا پایان روز دوشنبه هفته آینده (۶ تا هشت فروردین ۱۴۰۱) ناپایداری های دریایی و تشدید ورزش باد تا ۴۰ گره دریایی (معادل ۷۴ کیلومتر برساعت) در سواحل غربی استان هرمزگان پیش بینی شده است.
کمیته حمل و نقل دریایی و هوایی ستاد نوروزی جزیره کیش در نوروز امسال به منظور پاسخگویی مناسب به گردشگران در ایام نوروز اقدام به افزایش ۱.۳ برابری (۱۳۰ درصدی) در تعداد شناورهای لندینگ کرافت (حمل بار و خودرو) و مسافری کرده و پیش بینی های لازم برای جلوگیری از ازدحام بیش از حد از مبدا کیش به بنادر همجوار و برعکس آن انجام شده است.
تا کنون بیش از ۱۳۰ هزار گردشگر از طریق مسیرهای دریایی و هوایی وارد کیش شده اند که حدود ۷۰ هزار نفر آنان با استفاده از کشتی به این جزیره سفر کرده اند.
این جزیره به واسطه ایجاد زیرساخت های گردشگری هم اکنون با ۳۰ نوع خدمت توریستی یکی از مهمترین مراکز گردشگری ایران اسلامی بوده و به نسبت وسعت خود دارای یکی از وسیع ترین و کم خطرترین سواحل دنیااست.
پیش از شروع همه گیری کرونا جزیره کیش همه ساله شاهد حضور حدود ۲ میلیون گردشگر بود که این تعداد در سال های ۱۳۹۹ و ۱۴۰۰ به کمترین میزان خود رسیده بود اما هم اکنون در نتیجه اقدامات مقابله ای با ویروس کرونا از جمله واکسیناسیون عمومی سفرها به جزیره کیش مجددا آغاز شده است.                           ",https://www.asriran.com/003UVW
832257,۱۴۰۱/۰۱/۰۵,سیاسی,امام جمعه شیراز: باید ورزش های رزمی را رواج داد تا دشمن به خود جرات ندهد به کشور نگاه چپ بیندازد,آیت‌الله دژکام با بیان اینکه مبارزه با گرانفروشی و احتکار و کم فروشی باید فرهنگ شود، بیان کرد: در مسئله رباخواری متاسفانه بانک‌ها هم دچار شدند و اگر مردم مطالبه و حمایت نکنند مبارزه با فساد اقتصادی صورت نمی‌گیرد.,"امام جمعه شیراز گفت: مبارزه با گرانفروشی و احتکار و کم فروشی باید فرهنگ شود و در مسئله رباخواری متاسفانه بانک‌ها هم دچار شدند.
به گزارش باشگاه خبرنگاران؛ آیت‌الله لطف‌الله دژکام در خطبه‌های نخستین نماز جمعه گفت: راهی جز تقوا به سمت سعادتمندی وجود ندارد و تاریخ بشر را از ابتدا تا آخر مطالعه کنید، هیچ کس جز از مسیر تقوا به سعادتمندی نرسیده است.
به گفته او، اینکه تقوا برای همه لازم است، اما در سن جوانی عظمت بیشتری دارد ودر آغاز سال که متصل به ماه رمضان است جوانان برای کسب عزت و عظمت به سمت تقوا بروند بنابراین تقوا درس اصلی برای سال ۱۴۰۱ باشد.
امام جمعه شیراز با تاکید بر طی مسیر معنویت به یکی از گام‌های این مسیر که ورزش است، اشاره کرد و گفت: در ورزش همگانی هدف اصلی و مهم سلامت بدن همه مردم است پس باید ورزش‌های همگانی را در جامعه رواج داد.
آیت‌الله دژکام باید سبک زندگی اسلامی را رواج داد که ورزش در این سبک اصلی مهم است، گفت: علاوه بر ورزش همگانی توجه به ورزش رزمی است که این نوع ورزش آماده نگه داشتن توانایی و توانمندی بدنی است که در قرآن نیز به آن اشاره شده است.
او گفت: باید به ورزش‌های رزمی برای حفظ آمادگی دفاعی رواج داد و رواج ورزش‌های رزمی خود به خود بازدارندگی ایجاد می‌کند تا دشمن به خود جرات ندهد به کشور نگاه چپ بیندازد.
امام جمعه شیراز گفت: نوع دیگر ورزش قهرمانی است و قهرمانان ما در عرصه بین‌المللی وقتی پرچم را بالا می‌برند عزت ما تامین می‌شوند پس ورزش‌های قهرمانی نیز حفظ آبرو، عزت و عظمت ایران اسلامی است باید به قهرمانان بها دهیم.
آیت‌الله دژکام به برش استانی نقشه مهندسی فرهنگی اشاره کرد و گفت: این نقشه تهیه شده که در این نقشه درباره ورزش نیز مطالبی قید شده که تاکید نخست بر ورزش همگانی است و در راستای تحقق آن باید فضا‌های انجام ورزش همگانی و امنیت آن را تامین کنیم.
او گفت: توجه به ورزش همگانی فقط به شهر‌ها خلاصه نشود بلکه در روستا‌ها هم باید این امر مورد توجه قرار گیرد.
خطیب نماز جمعه شیراز گفت: ورزش‌های بومی و پهلوانی نیز باید مورد توجه قرار گیرد همچنین توجه به کارکرد‌های ورزش که در نقشه مهندسی ذکر شده باید از سوی ورزش و جوانان استان پیگیری شود.
امام جمعه شیراز در ورزش‌های پهلوانی در حین ورزش بحث اخلاقی و معنوی نیز مطرح می‌شود، گفت: از این سبک ورزش باید در دیگر ورزش‌ها استفاده شود اگر ریتمی در ورزش لازم است چه لزومی دارد که از غرب به عاریه گرفته شود.
آیت‌الله دژکام با اشاره به تاکید پیامبر اسلام بر ورزش کردن گفت: مسلمانی بهترین سبک برای زندگی است و محدود به چند مورد خاص نیست باید این سبک را به مردم بشناسانیم و در جامعه رواج دهیم.
او در خطبه‌های دوم نماز خطاب به مدیران استان گفت: در سال‌های پیش وقتی رهبری نام یک سال را معین می‌کردند دنبال این بودیم که باید چکار کنیم، باید‌ها مشخص نبود، اما با درایت مقام معظم رهبری و پیگیری‌های حکیمانه امروز اگر یک مدیری بگوید نمی‌دانم چکار کنم حکایت از عدم شایستگی این مدیر است.
امام جمعه شیراز گفت: سیاست‌های کلی در هر بعدی از سوی رهبری اعلام شده است و نقشه مهندسی فرهنگی استان و جزئیات برنامه‌های سال ۱۴۰۱ نیز در این نقشه مشخص و سهم و وظیفه دستگاه‌ها هم تبیین شده است.
آیت‌الله دژکام با بیان اینکه مدیران باید در این مسیر حرکت کنند، گفت: فرهنگ بیگانه از تولید و اقتصاد نیست، رهبری فرمودند که فرهنگ مثل هوا است همه جا موجود است پس همه جا باید روح فرهنگی و خط مشی فرهنگی نظام اسلامی حاکم شود.
او با بیان اینکه نقشه مهندسی فرهنگی یک نگاه جامع دارد، گفت: کار فرهنگی گستره همه زندگی ما را دارد، در این راستا هماهنگی بین بخش فرهنگ و مدیریت اجرایی ایجاد شود و جهت‌گیری فرهنگی به مدیر مربوطه آموزش داده شود.
امام جمعه شیراز با بیان اینکه در بحث تولید باید جهانی دنبال شود، افزود: در نقشه مهندسی فرهنگی استان فارس روحیه مشارکت، تعاون، رقابت سالم، ایجاد فرهنگ مبارزه با مفاسد اقتصادی و مبارزه با رباخواری بیان شده است.
آیت‌الله دژکام با بیان اینکه مبارزه با گرانفروشی و احتکار و کم فروشی باید فرهنگ شود، بیان کرد: در مسئله رباخواری متاسفانه بانک‌ها هم دچار شدند و اگر مردم مطالبه و حمایت نکنند مبارزه با فساد اقتصادی صورت نمی‌گیرد.
او با بیان اینکه حمایت از تولید محصولات فرهنگی و صنایع هنری بومی در این نقشه بیان شده است، تصریح کرد: خلاقیت و تولید متناسب با ارزش‌ها باید مورد توجه فعالان فرهنگی باشد.
امام جمعه شیراز با بیان اینکه افزایش بهره‌وری و افزایش کیفیت محصولات داخلی از تاکیدات این نقشه است، گفت: افزایش کیفیت همواره مورد توجه هنرمندان شیرازی بوده نباید این فرهنگ ضربه بخورد باید کاری کنیم که این فرهنگ در همه ابعاد رواج یابد.
آیت‌الله دژکام با بیان اینکه کالای استان فارس باید در بازار‌های بین‌المللی روی دست ببرند، گفت: برای رسیدن به این مقوله باید کار فرهنگی شود اگر فرهنگ را رشد ندهیم در تولید شکست می‌خوریم.
او با بیان اینکه در تبلیغ و امور بازرگانی نباید شائبه دروغ مطرح باشد، تاکید کرد: این سند باید خوانده و پیگیری شود تا در افق ۱۴۰۴ درخشش ایران اسلامی به تحقق برسد.                           ",https://www.asriran.com/003UVV
832256,۱۴۰۱/۰۱/۰۵,سیاست خارجی,دیدار امیر عبداللهیان با سید حسن نصرالله,به گزارش شبکه خبری المنار، در این دیدار طرفین در مورد آخرین تحولات منطقه و لبنان رایزنی و گفت‌وگو کردند .,"حسین امیر عبداللهیان وزیر امور خارجه کشورمان صبح روز جمعه در دومین روز سفر خود به بیروت با سیدحسن نصرالله دبیرکل حزب الله لبنان دیدار و رایزنی کرد.
به گزارش ایسنا، در این دیدار سفیر ایران در لبنان و میر مسعود حسینیان مدیر کل خاورمیانه وزارت امور خارجه حضور داشتند.
به گزارش شبکه خبری المنار، در این دیدار طرفین در مورد آخرین تحولات منطقه و لبنان رایزنی و گفت‌وگو کردند .                           ",https://www.asriran.com/003UVU
832255,۱۴۰۱/۰۱/۰۵,اجتماعی ,پلیس فتا: قربانی درخواست واریز وجه فوری نشوید,برای استفاده از فضای مجازی، افراد باید نسبت به تنظیمات حریم خصوصی و امنیتی خود توجه کرده، از رمزهای ترکیبی و پیچیده برای امنیت حساب خود استفاده کرده و حتماً نسبت به فعال سازی تایید دو مرحله‌ای اقدام کنند.,"رئیس پلیس فتا آذربایجان شرقی گفت: کاربران فضای مجازی فریب پیام‌های دریافتی از صفحات جعلی و منتسب به دوستان و آشنایان خود مبنی‌بر درخواست واریز وجه فوری را نخورند.
به گزارش ایسنا؛ سرهنگ محسن محمودی در این خصوص اظهار کرد: گاهی مشاهده می‌شود که با مراجعه کابران فضای مجازی به پلیس فتا عنوان می‌کنند که حساب کاربری آنها مورد دسترسی غیرمجاز قرار گرفته و یا به نام آنها صفحه‌ای جعلی ایجاد شدهه است و از دنبال کنندگان آنها درخواست وجه می‌کنند.
وی افزود: زمانی که دنبال کنندگان صفحات چنین پیامی با عنوان اینکه نیاز فوری به کمک مالی به میزان مبلغی مشخص از طرف دوست، آشنا و سایر افراد دریافت کردند حتما توجه داشته باشند، قبل از واریز وجه و در سریع‌ترین زمان ممکن با صاحب صفحه تماس تلفنی حاصل کرده و او را در جریان کار قرار دهند.
وی بیان کرد: کاربران پس از بررسی صحت و سقم موضوع و پیام دریافتی از صاحب صفحه، متوجه جعلی بودن اکانت به نام دوستان و آشنایان شده و یا از مورد دسترس غیرمجاز قرار گرفتن آن صفحه توسط مجرمان سایبری آگاه شده و از واریز وجه خودداری کنند تا مورد کلاهبرداری واقع نشده و در دام این مجرمان گرفتار نشوند.
محمودی یادآور شد: برای استفاده از فضای مجازی، افراد باید نسبت به تنظیمات حریم خصوصی و امنیتی خود توجه کرده، از رمزهای ترکیبی و پیچیده برای امنیت حساب خود استفاده کرده و حتماً نسبت به فعال سازی تایید دو مرحله‌ای اقدام کنند.
وی خاطرنشان کرد: هموطنان در مواجه با پیام‌های واریز وجه از طرف اکانت‌های مختلف و به‌خصوص افراد نزدیک خود، عجولانه برخورد نکنند چراکه ممکن است آن صفحه جعلی بوده و یا مورد دسترسی غیرمجاز قرار گرفته باشد و در صورت مورد بزه قرار گرفتن بلافاصله به پلیس فتا مراجعه کنند.
وی به کاربران فضای مجازی توصیه کرد: کاربران هوشیار باشند در صورتی که حساب کاربری آنها مورد دسترسی غیرمجاز مجرمان قرار گرفت‌، در اولین فرصت به طریقی موضوع را به دوستان و آشنایان خود اطلاع داده تا از مورد کلاهبرداری واقع شدن آنان جلوگیری کنند.
 رئیس پلیس فتا استان گفت: پلیس فتا به صورت شبانه روزی آماده‌ی پاسخگویی به شهروندان و کاربران بوده و شهروندان می‌توانند مشکلات خود را در خصوص فضای مجازی با مراجعه حضوری به پلیس فتا و یا استفاده از سایت پلیس فتا به نشانی http://www.cyberpolice.ir و تماس با مرکز فوریت‌های سایبری به شماره ۰۹۶۳۸۰ با ما در میان بگذارند.                           ",https://www.asriran.com/003UVT
832254,۱۴۰۱/۰۱/۰۵,اجتماعی ,مسمومیت 635 نفر به دلیل گازگرفتگی در چادر‌های مسافرتی/ فوت 19 نفر,سخنگوی سازمان اورژانس کشور از هموطنان خواست در استفاده از وسایل گرمازا دقت لازم را داشته باشند و به علائم اولیه مسمومیت با گاز مونوکسیدکربن مانند سردرد و کاهش هوشیاری توجه داشته باشند و در صورت نیاز با شماره ۱۱۵ تماس بگیرند.,"سخنگوی سازمان اورژانس کشور گفت: از ابتدای طرح سلامت نوروزی تاکنون، ۶۳۵ نفر از هموطنان به دلیل استفاده نادرست از وسایل گرمازا در چادر‌های مسافرتی دچار مسمومیت شده‌اند.
«مجتبی خالدی» در گفتگو با خبرگزاری صدا و سیما اظهار کرد: از ابتدای طرح سلامت نوروزی تاکنون، ۶۳۵ نفر از هموطنان به دلیل استفاده نادرست از وسایل گرمازا مانند اجاق‌های گازی در چادر‌های مسافرتی دچار مسمومیت با گاز مونوکسیدکربن شده‌اند.
وی گفت: متاسفانه ۱۹ نفر از هموطنان در چادر‌های مسافرتی دچار مسمومیت با گاز مونوکسیدکربن شده و جان باخته‌اند.
سخنگوی سازمان اورژانس کشور از هموطنان خواست در استفاده از وسایل گرمازا دقت لازم را داشته باشند و به علائم اولیه مسمومیت با گاز مونوکسیدکربن مانند سردرد و کاهش هوشیاری توجه داشته باشند و در صورت نیاز با شماره ۱۱۵ تماس بگیرند.                           ",https://www.asriran.com/003UVS
832253,۱۴۰۱/۰۱/۰۵,بین الملل,وزیر خارجه روسیه: اگر روس‌هراس باشید، مجاز به انجام هرکاری هستید,بسیاری از کشورها با وجود فشارهای آمریکا از اعمال تحریم علیه روسیه اجتناب کرده‌اند که من این موضوع را برای یک ابر قدرت نامناسب می‌دانم.,"لاوروف با بیان اینکه تلاش برای منزوی کردن یا منزوی نشان دادن روسیه بی فایده است، گفت: اگر شما روس‌هراس باشید، مجاز به انجام هرکاری هستید؛ همان طور که در هشت سال گذشته این کار در اوکراین مشهود بوده است.
به گزارش ایرنا؛ سرگئی لاوروف که در نشست پرسش و پاسخی با دانشجویان موسسه دولتی روابط بین‌الملل مسکو اظهار داشت: از ده سال پیش، همکاران غربی ما شروع به ترغیب همه کردند که به آنچه که «نظم مبتنی بر قوانین» می‌خوانند احترام بگذارند و به جای «قوانین بین‌المللی» از این «قوانین» پیروی کنند. هیچ کس این «قوانین» را به کسی ارائه نمی‌کند زیرا هیچ کدام وجود ندارد. آنها از ابتدا برای هر مورد خاص ایجاد می شوند.
وی افزود: تردیدی وجود ندارد که مهار هر رقیبی یکی از «قوانینی» است که غرب مشتاق اجرای آن است. امروز روسیه آن رقیب است، اما چین در ردیف بعدی قرار دارد.
وزیر امور خارجه روسیه اظهار داشت: همانطور که ولادیمیر پوتین، رئیس جمهور روسیه اخیراً اشاره کرد، اوکراین برای اینکه ابزاری فعال برای سیاست مهار باشد، باید «ضد روسیه» می شد. مقامات اوکراینی نئونازیسم را تشویق کردند و قوانینی را در مورد کمونیسم زدایی و تجلیل از برندگان در جنگ جهانی دوم به تصویب رساندند. در میان آن‌ها شوخویچ، باندرا و سایر همکاران را که باید توسط دادگاه نظامی نورنبرگ محاکمه می‌شدند را هم ذکر کردند. اما هیچ کس علاقه ای به این موضوع نداشت. غرب «متمدن» در سکوت این کار را تماشا و حتی تشویق کرد.
لاوروف تاکید کرد: در حال حاضر، این فقط اوکراین نیست که از آن برای محدودیت، تحقیر و نابود کردن هر چیزی که روسی است استفاده می شود. به کل جهان حتی غرب «تحصیل کرده» دستور داده‌اند که «آنها را بگیر»؛ فردی وارد مغازه‌ای می‌شود که صاحبش فکر می‌کند روسی است و دیگری فقط به خاطر داشتن گذرنامه روسی مورد حمله قرار می‌گیرد. به ورزشکاران پاراالمپیکی ما نگاه کنید- این یک شوخی بی‌رحمانه است و عذاب تمدن غربی.
وی تصریح کرد: اگر روس‌هراس هستید، مجاز به انجام هر کاری هستید. این اصل در فعالیت‌های روزانه مقامات اوکراین در هشت سال گذشته مشهود بوده است.
وزیر امور خارجه روسیه ادامه داد: طرف اوکراینی، اگرچه در مورد مسائلی که باید در طول مذاکرات هماهنگ شود، درک درستی از خود نشان داده اما همواره موضع خود را تغییر می‌دهد و پیشنهادات خود را رد کرده است. رهایی از این تصور که همکاران آمریکایی آنها دست آنها را گرفته‌اند، دشوار است. به گفته تحلیلگران سیاسی روسی و غربی، آمریکایی‌ها نمی‌خواهند این روند به زودی پایان یابد.
لاوروف در پایان درباره تحریم‌های غربی‌ها علیه روسیه نیز گفت: تلاش برای منزوی کردن یا منزوی نشان دادن روسیه تلاشی بی فایده است. ما دوستان زیادی داریم. نگاه کنید که چه تعداد از کشورها علیه ما تحریم‎های شما را پذیرفته و اعمال کرده‌اند و چه تعداد نکرده‌اند.
وی خاطرنشان کرد: بسیاری از کشورها با وجود فشارهای آمریکا از اعمال تحریم علیه روسیه اجتناب کرده‌اند که من این موضوع را برای یک ابر قدرت نامناسب می‌دانم.
                            ",https://www.asriran.com/003UVR
832252,۱۴۰۱/۰۱/۰۵,بین الملل,اتحادیه اروپا و آمریکا قرارداد گازی امضاء کردند,تحولات اوکراین باعث شد تا اتحادیه اروپا متعهد شود که مصرف گاز روسیه را با افزایش واردات از سایر کشورها و تقویت انرژی های تجدیدپذیر تا دو سوم در سال جاری کاهش دهد.,"در ادامه تلاش‌ها برای کاهش وابستگی غرب به نفت و گاز روسیه در بحبوحه جنگ اوکراین، اتحادیه اروپا و ایالات متحده روز جمعه قراردادی را امضاء کردند که بر اساس آن، کمبود گاز اروپا را آمریکا جبران کند.
به گزارش ایرنا؛ جو بایدن رئیس جمهوری آمریکا که برای شرکت در سه نشست مهم بین‌المللی به بروکسل سفر کرده است، پس از دیدار با رئیس کمیسیون اروپا اعلام کرد که ایالات متحده تا پایان سال پانزده میلیارد متر مکعب اضافی گاز - معروف به LNG - را در اختیار اتحادیه اروپا قرار می‌دهد.
اورسولا فون درلاین رئییس کمیسیون اروپا هم پس از اظهارات بایدن عنوان کرد که حضور رئیس جمهوری ایالات متحده در بروکسل «پیامی بسیار قدرتمندی را به جهان ارسال می کند. چرا که مشارکت دو سوی اقبانوس قوی‌تر و متحدتر از همیشه است و ما مصمم هستیم در برابر جنگ وحشیانه روسیه بایستیم».
وی افزود: ""این جنگ یک شکست استراتژیک برای پوتین خواهد بود. همکاری ما در وضع تحریم‌های پی‌درپی علیه روسیه فوق العاده و استثنایی بوده است. تحریم ها اکنون راه خود را به اعماق نظام روسیه وارد کرده و منابع پوتین را برای تامین مالی این جنگ تخلیه می کند.""
فون درلاین در مورد قرارداد جدید گاز اتحادیه اروپا با ایالات متحده هم گفت: این حمایت همچنین شامل تقویت امنیت انرژی و استقلال اروپا از سوخت‌های فسیلی روسیه می‌شود. همانطور که می‌دانید، هدف ما کاهش این وابستگی به سوخت‌های فسیلی روسیه و رهایی از آن است.
اتحادیه اروپا قبلاً گفته بود که مصرف گاز روسیه را در پاسخ به حمله روسیه به اوکراین کاهش خواهد داد.
روسیه تامین کننده اصلی انرژی اروپا است و جنگ آن با اوکراین به بالا بردن قیمت انرژی کمک کرده است. البته بهای انرژی پیش از حمله روسیه به اوکراین به دلیل بحران ناشی از همه‌گیری کرونا افزایش یافته بود.
تحولات اوکراین باعث شد تا اتحادیه اروپا متعهد شود که مصرف گاز روسیه را با افزایش واردات از سایر کشورها و تقویت انرژی های تجدیدپذیر تا دو سوم در سال جاری کاهش دهد.
دیروز بروکسل میزبان سه نشست شامل اجلاس ناتو، گروه ۷ و شورای اروپا در خصوص موضوع اوکراین بود. رهبران گروه هفت و ناتو با صدور بیانیه هایی تاکید کردند که از هیچ تلاشی برای حمایت از اوکراین دریغ نخواهند کرد.
                            ",https://www.asriran.com/003UVQ
832251,۱۴۰۱/۰۱/۰۵,اجتماعی ,رییس مرکز بهداشت قم: رعایت شیوه‌نامه‌های بهداشتی به کمتر از ۴۰ درصد رسیده است,وضعیت کرونایی قم که از روز هشتم بهمن‌ماه به رنگ قرمز و از روز ششم اسفندماه به رنگ نارنجی درآمده بود، بیست و هشتم اسفندماه به رنگ زرد تغییر کرد.,"رییس مرکز بهداشت قم گفت: در بازدیدهای صورت گرفته در ایام نوروز امسال از سطح شهر رعایت شیوه‌نامه‌های بهداشتی و اصول فاصله‌گذاری به کمتر از ۴۰ درصد رسیده است.
به گزارش ایسنا؛ با وجود آنکه دو سال پیش در همین روزها، کرونا مهمترین عامل جدایی دوستان و آشنایان از هم بود و کسی به دلیل کرونا جرات بازدید و میهمانی را نداشت اما امسال به رغم اینکه کرونا به هیچ وجه نرفته و بازهم قربانی می گیرد، گویا هیچ اتفاقی نیوفتاده است و مردم بدون هیچ نگرانی و بدون ماسک و دستکش و مواد بهداشتی در کوی و برزن حاضر می شوند و قم نیز مثل چند سال پیش در روزهای نوروزی میزبان خیل عظیم مسافران است.
هنوز چند گاهی بیشتر از قرمز بودن قم نمی گذرد ولی گویا هیچ اتفاقی نیوفتاده است و بسیاری از مردم بدون هیچگونه توجهی در شهر تردد دارند و امید دارند که کرونا رفته باشد و دیگر کاری به کار آنها نداشته باشد ولی هرچه هست کرونا هم هست و همچنان آزار می دهد.
سیامک محبی عصر دیروز در همین رابطه گفت: به دلیل ساده‌انگاری و سهل‌انگاری از سوی عموم همشهریان و نیز مسافرین و زائرین، رعایت شیوه‌نامه‌های بهداشتی و اصول فاصله‌گذاری کاهش یافته است.
وی اضافه کرد: با توجه به وضعیت رعایت پروتکل‌ها و شرایط شکننده بیماری، در صورت عدم رعایت الزامات فاصله‌گذاری و عدم استفاده از ماسک، امکان افزایش موارد بیماری و ورود به پیک جدید بیماری وجود دارد.
محبی از همشهریان و زائرین گرامی خواست در صورت مشاهده هرگونه تخلف بهداشتی و یا مشاهده عدم رعایت پروتکل‌ها، موارد را به سامانه ۱۹۰ گزارش نمایند تا توسط بازرسان مرکز بهداشت مورد پیگیری قرار گیرد.
وضعیت کرونایی قم که از روز هشتم بهمن‌ماه به رنگ قرمز و از روز ششم اسفندماه به رنگ نارنجی درآمده بود، بیست و هشتم اسفندماه به رنگ زرد تغییر کرد.                           ",https://www.asriran.com/003UVP
832250,۱۴۰۱/۰۱/۰۵,ورزشی,جهانبخش رسید، طارمی یکشنبه در تهران/ وضعیت نامشخص قدوس,تیم ملی از ساعت16 سه‌شنبه 9 فروردین در ورزشگاه امام رضا(ع) مشهد به مصاف لبنان خواهد رفت.,"هافبک تیم ملی فوتبال کشورمان به دیدار با لبنان رسید.
به گزارش فارس، تیم ملی فوتبال ایران امروز برای برگزاری آخرین دیدار خود در مرحله نهایی مقدماتی جام‌جهانی2022 قطر مقابل لبنان وارد مشهد شد و با توجه به اینکه جواب تست کرونای ملی‌پوشان تا ساعاتی دیگر مشخص خواهد شد، شاگردان اسکوچیچ امروز تمرین نخواهند کرد.
هرچند مهدی طارمی، سامان قدوس و علیرضا جهانبخش به دلیل ابتلا به کرونا نتوانستند در بازی روز گذشته با کره‌جنوبی تیم ملی را همراهی کنند، اما فدراسیون فوتبال در روزهای اخیر پیگیری‌های زیادی برای حضور این نفرات در بازی آخر دور گروهی انجام داد.
برهمین اساس علیرضا جهانبخش که به تهران آمده قرار است از فردا در تمرین تیم ملی شرکت کند.
همچنین مهدی طارمی هم در صورت فراهم شدن شرایط با توجه به اینکه برایش بلیت سفر به ایران گرفته شده است، یکشنبه به کشورمان خواهد آمد و بلافاصله عازم مشهد می‌شود.
با این وجود فدراسیون فوتبال و مسئولان تیم ملی همچنان پیگیر دریافت مجوز خروج از انگلیس سامان قدوس هستند تا در صورت محقق شدن این امر هافبک تیم برنتفورد هم شاگردان اسکوچیچ را در بازی با لبنان همراهی کند.
تیم ملی از ساعت16 سه‌شنبه 9 فروردین در ورزشگاه امام رضا(ع) مشهد به مصاف لبنان خواهد رفت.                           ",https://www.asriran.com/003UVO
832249,۱۴۰۱/۰۱/۰۵,اجتماعی ,شناسایی ۱۵۸۵ نقطه حادثه‌خیز در جاده‌های کشور,در سال ۸۴ نزدیک به ۲۴ هزار کشته ناشی از تصادفات جاده‌ای داشتیم که اکنون با توجه‌ به افزایش ۲۵۰ درصدی تعداد رانندگان، شاهد کاهش ۱۰ هزار کشته هستیم که این موضوع بیانگر این است که مردم اگر بخواهند می‌توانند تصادفات را کاهش دهند.,"مسئول اداره تصادفات پلیس راهور ناجا با بیان اینکه در حال حاضر ۷۵ درصد تصادفات در نقاط حادثه‌خیز اتفاق می‌افتد، بیان داشت: تاکنون ۱۵۸۵ نقطه حادثه‌خیز شناسایی شده است.
به گزارش ایسنا، سرهنگ حسین الهی نژاد در مورد تصادفات جاده‌ای با تاکید بر ضرورت رعایت احتیاط در رانندگی گفت: قطعاً عامل انسانی در تصادفات نقش بسزایی دارد و چنانچه رانندگان مسائل ایمنی و قوانین را رعایت نکنند باتوجه‌ به افزایش سفرهای نوروزی، شاهد افزایش تصادفات جاده‌ای خواهیم بود.
وی با اشاره به اینکه قبل از وقوع هر تصادفی قطعاً تخلفی صورت‌ گرفته است گفت: تردد، تخلف و تصادف، سه موضوعی است که پی‌درپی اتفاق می‌افتد و در تصادفات عوامل مشترک راه، وسیله نقلیه و عوامل انسانی نقش دارند ولی سهم عوامل انسانی سهم بسزایی بوده و عوامل انسانی تقریباً ۶۴ درصد در تصادفات نقش دارد.
الهی نژاد با اشاره به اینکه در کشور ما ناهمگونی تردد وسایل نقلیه در معابر وجود دارد گفت: اگر ناوگان عمومی بار و رانندگان کامیون‌ها با توجه‌ به وزن، سرعت و نیروی غالبی که در برخورد ایجاد می‌کنند و ناوگان عمومی حمل‌ونقل مسافر در رانندگی احتیاط کنند و مسائل ایمنی را رعایت نمایند، تصادفات ما در سفرهای نوروزی کمتر خواهد شد.
مسئول اداره تصادفات پلیس راهور ناجا تصریح کرد: اگر جاده‌ای خراب یا وسیله‌ای معیوب باشد قطعاً اگر عامل انسانی و راننده آگاه و عاقل باشد، تصادفات به حداقل می‌رسد.
الهی نژاد تصریح کرد: تصادفات قابل پیشگیری است اول اینکه خود راننده باید نکاتی را رعایت کند به‌عنوان‌ مثال خستگی و خواب‌آلودگی، عمده علت واژگونی خودروها است و با توجه‌ به اینکه زمان رانندگی برای رانندگان نباید بیشتر از ۵ ساعت باشد متأسفانه این موضوع توسط رانندگان رعایت نمی‌شود.
وی در مورد نقش و سهم جاده‌ها در تصادفات از سازمان‌های مربوطه خواست نسبت به آشکارسازی نقاط حادثه‌خیز جاده‌ها عمل کنند و تاکید کرد: در حال حاضر ۷۵ درصد تصادفات در نقاط حادثه‌خیز اتفاق می‌افتد و تا کنون ۱۵۸۵ نقطه حادثه‌خیز شناسایی شده است.
وی با بیان اینکه در حال حاضر در اتحادیه اروپا فرهنگ مقصر شناختن قربانیان به مقصر شناختن سیستم تغییر کرده است خاطرنشان کرد: با توجه‌ به اینکه رانندگان در سفرهای نوروزی اغلب در مسیرها و جاده‌های ناآشنا رانندگی می‌کنند و به نقاط حادثه‌خیز جاده‌ها آشنا نیستند، وظیفه راه‌سازان است در راستای کاهش تصادفات جاده‌ای تا جایی که ممکن است جاده‌ها را معرفی کنند.
الهی نژاد که در یک گفت وگوی رادیویی سخن می گفت، با تاکید بر اینکه ایمنی عبور و مرور از اصول اساسی حمل‌ونقل است بیان داشت: از سال ۸۵ که اجرای طرح همیاران پلیس را آغاز کردیم با همکاری رسانه‌ها در اطلاع‌رسانی و تغییر افکار و تغییر رفتار و نهادینه کردن رفتارهای ترافیکی اقدامات خوبی صورت‌ گرفته است.
مسئول اداره تصادفات پلیس راهور ناجا ادامه داد: در سال ۸۴ نزدیک به ۲۴ هزار کشته ناشی از تصادفات جاده‌ای داشتیم که اکنون با توجه‌ به افزایش ۲۵۰ درصدی تعداد رانندگان، شاهد کاهش ۱۰ هزار کشته هستیم که این موضوع بیانگر این است که مردم اگر بخواهند می‌توانند تصادفات را کاهش دهند.
وی در ادامه تصریح کرد: سهم عامل وسیله نقلیه در تصادفات ۱۲ درصد است و خودروسازان وظیفه‌ای دارند و به بحث کیفیت و ایمنی خودرو توجه کنند و اگر خودرویی تولید می‌شود باید استانداردها و تست‌های تصادفات در فرایند تولید آن مدنظر قرار گیرد.                           ",https://www.asriran.com/003UVN
832248,۱۴۰۱/۰۱/۰۵,اجتماعی ,چند توصیه پلیسی برای پیشگیری از سرقت در ایام نوروز,توصیه های کارشناسی پلیس که برای هم‌وطنان  اطلاع رسانی می شود برای بالا بردن امنیت فردی و عمومی جامعه است,"معاون اجرایی پلیس پیشگیری انتظامی کشور بر لزوم حفظ هوشیاری شهروندان و عمل به توصیه های پلیس برای پیشگیری از وقوع انواع سرقت در ایام نوروز تاکید کرد.
به گزارش ایسنا؛ سرهنگ عباس مسعودی در حاشیه نهمین جلسه قرارگاه نوروزی ابوذر پلیس پیشگیری ضمن تبریک سال جدید اظهار داشت: خادمان و پاسداران نظم و امنیت در پلیس گسترده و تخصصی پیشگیری همگام با سایر کارکنان پلیس‌های تخصصی در تلاش هستند تا شرایطی فراهم کنند که مردم عزیز در سایه چتر امنیت از آغازین روزهای نوروز تا پایان تعطیلات سفری امن و بدون دغدغه خاطر داشته باشند.
این مقام انتظامی بر لزوم حفظ هوشیاری مردم برای دوام بخشی به نشاط بهاری افزود: توصیه های کارشناسی پلیس که برای هم‌وطنان  اطلاع رسانی می شود برای بالا بردن امنیت فردی و عمومی جامعه است که به دلیل شرایط ویژه این بازه زمانی نسبت به دیگر روزهای سال، توجه به این توصیه‌ها از اهمیت بسیاری برخوردار است و عمل به این توصیه‌ها و هشدارها می تواند اطمینان بخش و نظم آفرین باشد.
معاون اجرایی پلیس پیشگیری انتظامی کشور با تاکید بر ضرورت نصب دوربین‌های مداربسته و تجهیز منازل مسکونی به سیستم‌های هشداردهنده خطاب به شهروندان توصیه کرد: برخورداری از زندگی امن توام با آرامش و آسایش ایجاب می‌کند تا قبل از سفر و برای اطمینان بیشتر، بر روی دیوارها، تمامی پنجره‌ها و نقاط قابل نفوذ مانند نورگیر و ... حفاظ محکم و مقاوم نصب کنیم همچنین درب پشت بام منزل به حفاظ نرده‌ای و قفل مطمئن مجهز و در صورت تغییر محل سکونت یا مفقود شدن کلید یدک منزل، توپی قفل درب‌های ورودی را در اسرع وقت تعویض کنیم.
سرهنگ مسعودی در مورد پیشگیری از سرقت خودرو و موتورسیکلت نیز گفت: تجربه نشانگر این است که سارقان در بیشتر موارد در کمین خودروهایی می‌نشینند که صاحبان آن ها در کمال خونسردی بدون رعایت نکات ایمنی، خودروهای خود را در مکانی غیر مطمئن پارک می‌کنند لذا سارقان از این فرصت استفاده کرده و باشگردهای خاص خود لوازم داخل خودرو و خود خودرو را سرقت می کنند.
معاون اجرایی پلیس پیشگیری انتظامی کشور ادامه داد: اغلب سرقت‌ها مربوط به خودروهایی است که فاقد سیستم ضد سرقت می باشند، بنابراین هر قدر ضریب ایمنی خودرو با استفاده از دزدگیر، سویچ مخفی، قفل فرمان، قفل پدال و سایر وسایل بازدارنده افزایش یابد به همان میزان ضریب سرقت آن نیز کاهش خواهد یافت.
براساس گزارش سایت پلیس، سرهنگ مسعودی تمرکز بر پیشگیری از جرم و آسیب در تعطیلات نوروز را اولویت مهم پلیس پیشگیری عنوان و خاطرنشان کرد: رعایت قوانین و مقررات از سوی عموم مردم و فعالیت‌های پلیس منجر به تولید امنیت و آرامش و هدیه آن به مردم می شود، آرامشی که در بهار طبیعت به دلیل افزایش دیدوبازدید و مسافرت‌ها و خالی شدن خانه‌ها و فراهم شدن زمینه ارتکاب جرم، بیش از سایر فصل ها مورد نیاز است.
                            ",https://www.asriran.com/003UVM
832247,۱۴۰۱/۰۱/۰۵,بین الملل,ژاپن 25 فرد و 81 شرکت روسی را تحریم کرد,ژاپن تاکنون 101 فرد و 130 شرکت روسی را تحریم کرده است.,"وزارت امور خارجه ژاپن امروز (جمعه) اعلام کرد، توکیو بسته جدیدی از تحریم‌ها را علیه 25 فرد و 81 شرکت روسی اتخاذ کرد.
به گزارش ایسنا، به نقل از خبرگزاری اسپوتنیک، این بسته جدید تحریم‌ها، شرکت‌هایی چون شرکت خودروسازی ""اورال آتوموتیو""، شرکت کشتی‌سازی ""ویمپل شیپیارد""، شرکت کشتی‌سازی ""آمور""، شرکت تولید کننده لوازم الکترونیکی ""بایکال الکترونیکس"" و تعدادی دیگر از شرکت‌های روسی را هدف می‌گیرد.
به علاوه، ژاپن فرزندان ارشد دیمیتری پسکوف سخنگوی کرملین و همسرش، ایگور شووالوف رئیس شرکت خدمات مالی و بانکداری دولتی ""وینشیکنومبانک""، الکسی مورداشوف سهامدار ارشد و رئیس شرکت فولاد ""سیورستال""، بستگان سرگئی چمزوف مدیرعامل شرکت دفاعی دولتی ""روستک""، بستگان سرگئی کریینکو معاون اول رئیس دفتر کرملین، بستگان نیکولای پاتروشف دبیر شورای امنیت روسیه و افراد دیگر را تحریم کرد.
ژاپن تاکنون 101 فرد و 130 شرکت روسی را تحریم کرده است.                           ",https://www.asriran.com/003UVL
832246,۱۴۰۱/۰۱/۰۵,فرهنگی/هنری,بازدید بیش از ۲۰۰ هزار نفر از جاذبه‌های گردشگری همدان,در میان جاذبه‌های گردشگری همدان، غار علیصدر با ۲۶ هزار بازدید کننده همچنان در صدر پذیرش میهمانان نوروزی است و پس از آن کتیبه‌های تاریخی گنجنامه با ۲۵ هزار و آرامگاه بوعلی‌سینا با ۱۵ هزار بازدید کننده در جایگاه بعدی قرار دارند.,"رئیس دبیرخانه ستاد اجرایی خدمات سفر استان همدان گفت: از تاریخ ۲۶ اسفند تا چهارم فروردین ۱۴۰۱، تعداد ۲۲۲ هزار و ۶۵۶ نفر از جاذبه‌های تاریخی، فرهنگی و توریستی همدان بازدید کرده‌اند.
علی خاکسار در گفت‌وگو با ایسنا، ادامه داد: در میان جاذبه‌های گردشگری همدان، غار علیصدر با ۲۶ هزار بازدید کننده همچنان در صدر پذیرش میهمانان نوروزی است و پس از آن کتیبه‌های تاریخی گنجنامه با ۲۵ هزار و آرامگاه بوعلی‌سینا با ۱۵ هزار بازدید کننده در جایگاه بعدی قرار دارند.
معاون گردشگری اداره کل میراث فرهنگی، گردشگری و صنایع دستی استان همدان همچنین اعلام کرد: در تاریخ یاد شده، هفت هزار و ۱۱۶ مسافر در هتل‌ها، یک هزار و ۳۴ نفر در میهمان‌پذیرها، ۷۱۳ نفر در هتل‌آپارتمان‌ها، ۸۶۹ نفر در اقامتگاه‌های بوم‌گردی، شش هزار و ۱۲۳ نفر در خانه‌مسافرها، چهار هزار و ۳۸۳ نفر در اقامتگاه‌های موقت، ۲۲ هزار و ۱۵۸ نفر در تأسیسات اقامتی وابسته به آموزش و پرورش و دو هزار و ۲۳۲ نفر در سایر اقامتگاه‌های استان همدان حضور دارند.                           ",https://www.asriran.com/003UVK
832229,۱۴۰۱/۰۱/۰۵,اجتماعی ,"مارمولک، نماد ""مسوولان تاخیری""","فقط کافی است تصور کنیم اگر قرار بود استفاده از گوگل، فیس بوک، توییتر تا تلگرام و گوگل کروم و فایرفاکس و هزاران چیز جدید دیگر در سیطره تصمیم گیری ""مسوولان تاخیری"" می بود تا 20 سال طول می کشید تا آنها را آزاد و حلال می کردند.","عصرایران؛ رضا غبیشاوی - ""مارمولک"" نمادی از مسوولان تاخیری در ایران است. مسوولانی که باید حدود 20 سال بگذرد تا متوجه شوند یک فیلم سینمایی مشکلی ندارد و مخالف خوانی ها با آن بی پایه بوده است.
فیلم سینمایی مارمولک بالاخره بعد از حدود 20 سال (دقیقا 18 سال) از تولید، در صداوسیما هم پخش شد البته با سانسور و حذف های متعدد.1- کافی است لحظه ای تصور کنیم علاوه بر فیلم مارمولک، استفاده از دیگر ابزارهای ارتباطی و محصولات فرهنگی نیز در دست این مسوولان تاخیری بود. از فیس بوک که 18 سال قبل و یوتیوب که 17 سال قبل راه اندازی شدند تا توییتر و تلگرام ... همه فیلتر و ممنوع شدند و هستند اما به لطف فیلترشکن همه از مردم و مسوولان، استفاده می کنیم.
2-  قبل از اینکه صداوسیما فیلم مارمولک را پخش کند تقریبا اکثریت مردم آن را دیده اند یا در سالن سینما یا به شکل سی دی در شبکه نمایش خانگی یا در اینترنت یا به صورت غیرمجاز یا ... و در نهایت به پخش صداوسیما رسید. صداوسیما در انتهای خط قرار دارد. این جعبه جادو که روزی در ابتدا بود و به انسان ها سرمشق و نخ کلام و موضوع صحبت و بحث می داد امروز در انتهای خط قرار گرفته است و البته این جایگاه شایسته ای برای چنین مجموعه ای است که نه در اطلاع رسانی کارنامه ای برای گفتن دارد و نه در سرگرمی سرگرم ساز است.فیلم سینمایی مارمولک را صداوسیما هم بالاخره پخش کرد اما با تاخیر 18 ساله ... 18 سال طول کشید تا صداوسیما متوجه شود و بفهمد پخش این فیلم مشکلی ندارد اما اکثریت منتظر نظر و تصمیم صداوسیما نماندند و خود فیلم را دیدند همانگونه که در سایر بخش ها از جمله خبر و اطلاع رسانی هم سال هاست مردم منتظر صداوسیما نمی مانند.3- اینکه بعد از 18 سال بالاخره فهمیده اند و متوجه شده اند این فیلم را می توان از صداوسیما پخش کرد جای شکرش باقی است نسبت به اینکه برای همیشه متوجه این موضوع نشوند. البته اتفاقات تاریخ به ما ثابت می کند پیشرفت تکنولوژی و گذر زمان مانند اسید هر منع و خط قرمز سلیقه ای و غیرواقعی را کنار می زند و از آن تصویر مسخره آمیزی باقی می گذارد. با نگاهی به تاریخ منع ها و ممنوعیت ها در ایران و جهان، از چاپ تا تلگرام جز لبخند و تعجب، چیزی باقی نمانده است. در آینده هم این روند با سرعت بیشتری خواهد بود.4- یکی از دلایلی که مارمولک بعد از 18 سال از صداوسیما پخش شد این بود که آنقدر همه آن را دیدند و محتوای آن را بی عیب و نقص دیدند و  آنقدر عادی شد که مجال و فرصتی برای مخالفت باقی نمانده است. اگر فناوری پیشرفت نکرده بود و زمان گذر نمی کرد احتمالا همچنان مسوولان تاخیری بر منع و ممنوعیت پافشاری می کردند. اما پخش امروز مارموک برای صداوسیما چه فایده ای دارد؟ آیا به مخاطبانش اضافه می کند؟ آیا علامت مثبتی بر کارنامه اش می افزاید؟ نه... تنها تاثیر پخش این فیلم تلنگری به مسوولان تاخیری است که مخالفت ناموسی و سفت و سخت امروز شما با یک آفرینش هنری فرهنگی یا یک وسیله ارتباطی جدید، مبنا و جایگاهی ندارد بلکه گذشت زمان و پیشرفت فناوری، این مخالفت و ممنوعیت را خواهد شست تا از آن اثری نماند.5- این برای اولین بار نیست. قبلا هم اتفاق افتاده بود. روزی که فیلم آدم برفی ساخته شد (سال 73)، چند سال در توقیف ماند. سپس اکران شد. به سینمای محل اکران فیلم، حمله و شیشه ها شکسته شد. رگ غیرت از گردن ها بیرون زد ... عده ای پای ارزش ها و دین و شهدا را وسط کشیدند و در نهایت چند ده سال بعد همین فیلم به صداوسیما رسید. از ماجرای مارمولک و آدم برفی درس بگیریم و سری به فیلم های منع شده و کتاب های ممنوع شده و دیگر آثار  فرهنگی و هنری متوقف شده بزنید و رهایشان کنید تا هم اهالی فرهنگ و هنر به حرکت خود ادامه دهند هم مردم از این خلاقیت ها بهره و لذت ببرند و هم مسوولان به منع و توقیف و توقف، خلاصه نشوند.6- خدا را شکر که پیشرفت تکنولوژی، ما را از انحصار مسوولان تاخیری رهانیده است و در غیر این صورت، اگر قرار بر این بود این مسوولان برای هر چیز ما تصمیم بگیرند و به انتظار منع و رفع منع آنها باشیم معلوم نبود اکنون در چه وضعیتی به سر می بردیم احتمالا چیزی شبیه غارنشینی.خدا را شکر که با وجود ماهواره و اینترنت و کامپیوتر و گوشی های موبایل هوشمند و شبکه های اجتماعی و پیام رسان ها و هزار فناوری دیگر، منع و انحصار دیگر تاثیرگذار نیست و انسان ها می توانند آنچه را که می خواهند ببینید و از محصولات فرهنگی و ارتباطی روز جهان بهره مند شوند. سال هاست تلگرام فیلتر است اما به محض به روزسازی جدید آن با فاصله ای چند ثانیه ای در چند هزار کیلومتر دورتر از دفتر این شرکت در آلمان، ما در ایران هم از این به روز سازی بهره مند می شویم و استفاده می کنیم.فقط کافی است تصور کنیم اگر قرار بود استفاده از گوگل، فیس بوک، توییتر تا تلگرام و گوگل کروم و فایرفاکس و هزاران چیز جدید دیگر در سیطره تصمیم گیری ""مسوولان تاخیری"" می بود تا 20 سال طول می کشید تا آنها را آزاد و حلال می کردند.
7- صداوسیما در پخش فیلم مارملوک بعد از حدود 20 سال و بعد از اینکه تقریبا اکثریت یا بخش زیادی از ایرانی ها آن را تماشا کرده اند همچنان از عادت سانسور و حذف دوری نکرده اند. فیلمی که در وزارت فرهنگ و ارشاد اسلامی جمهوری اسلامی ایران تایید شده همچنان در صداوسیما سانسور و حذف می شود تا خدای ناکرده اتفاق بدی برای بینندگان روی ندهد این هم نمایه ای از وضعیت کنونی است.8- قرار باید بر این باشد که هنرمند و فرهنگی، از سطح زمانه و مردم خود جلوتر باشد و مقام مسوول در حوزه فرهنگی از هر دو جلوتر اما آنچه در ایران روی داده مشخص می کند مسوولانی داریم که نه تنها نسبت به هنرمندان و اهالی فرهنگ و هنر پیشرو نیستند بلکه از مردم و جامعه هم حداقل 20 سال عقب ترند. حال اینکه چگونه چنین مسوولانی مانده در گذشته و متاخر، می توانند بر اثر و خلاقیت اهل فرهنگ و هنر، نظارت کنند پاسخی نمی یابد جز شرح حال کنونی اهل فرهنگ و هنر و فناوری های جدید و ارتباط آنها با مسوولان.9- از خوبی های پیشرفت های فناوری این است که منع مردم از استفاده از پدیده های جدید و محصولات فرهنگی و هنری را خنثی کرده است. از ماهواره تا تلگرام و از تماشای فیلم های روز جهان تا مطالعه کتاب های پرفروش و  تاثیرگذار دنیا. همه اینها را مدیون پیشرفت های علمی هستیم که تاثیرگذاری تصمیمات سلیقه ای و منع های نادرست را به صفر نزدیک کرده است.                           ",https://www.asriran.com/003UV3
832245,۱۴۰۱/۰۱/۰۵,بین الملل,بایدن: روسیه باید از گروه بیست اخراج شود/امیدوارم چین به مسکو کمک نکند,چند روز قبل، گفتگوی مستقیمی با رئیس جمهور چین داشتم و به او توضیح دادم که باید پیامدهای کمکش به روسیه را درک کند، فکر می‌کنم چین می‌داند آینده اقتصادی‌اش بیشتر از آنکه به روسیه مرتبط باشد، به غرب گره خورده است.,"رئیس جمهور آمریکا با اشاره به همکاری کشورش با گروه هفت و اتحادیه اروپا برای تامین امنیت غذایی و انرژی تاکید کرد، در صورتی که رئیس جمهوری روسیه از سلاح‌های شیمیایی در اوکراین استفاده کند، واشنگتن پاسخ خواهد داد.
به گزارش ایسنا؛ جو بایدن، رئیس جمهور آمریکا در کنفرانس مطبوعاتی پس از نشست سران ناتو در بروکسل اظهار کرد: ما با گروه هفت و اتحادیه اروپا برای تامین امنیت غذایی و انرژی همکاری می‌کنیم.
وی در ادامه هشدار داد: در صورتی که ولادیمیر پویتن، رئیس جمهور روسیه از سلاح‌های شیمیایی در اوکراین استفاده کند، ما پاسخ خواهیم داد و این پاسخ به چگونگی استفاده از این سلاح‌ها بستگی دارد.
بایدن با تاکید بر اینکه روسیه باید از گروه بیست اخراج شود، گفت: امیدوارم چین به روسیه کمکی ندهد.
رئیس جمهور آمریکا در ادامه گفت: چند روز قبل، گفتگوی مستقیمی با رئیس جمهور چین داشتم و به او توضیح دادم که باید پیامدهای کمکش به روسیه را درک کند، فکر می‌کنم چین می‌داند آینده اقتصادی‌اش بیشتر از آنکه به روسیه مرتبط باشد، به غرب گره خورده است.
وی همچنین گفت: من هیچ تهدیدی را علیه رئیس جمهور چین مطرح نکردم اما به تعدادی از شرکت‌های آمریکایی و غربی که روسیه را ترک کردند، اشاره کردم.
بایدن با اشاره به اینکه بحران فعلی باعث شده ناتو بیش از هر زمانی متحد شود، گفت: پوتین تلاش کرد میان اعضای ناتو اختلاف ایجاد کند اما دقیقا برعکس آنچه به دنبالش بود را به دست آورد.
رئیس جمهور آمریکا در ادامه این کنفرانس مطبوعاتی اعلام کرد: در حال حاضر ۱۰۰ هزار سرباز آمریکایی در اروپا برای حمایت از کشورهای ناتو حضور دارند.
بایدن تصریح کرد: اعضای ناتو ایجاد سازمانی جهت نظارت بر تحریم‌های اعمال شده علیه روسیه و رصد ناقضان آنها را در نظر دارد.
رئیس جمهور آمریکا در بخش دیگری از اظهارات خود ضمن تاکید بر پایبندی واشنگتن به تامین تجهیزات دفاعی به ارزش دو میلیارد دلار برای اوکراین، اعلام کرد که کشورش طرحی برای میزبانی از ۱۰۰ هزار پناهجوی اوکراینی دارد.
روسیه ۲۴ فوریه سال جاری میلادی عملیات نظامی را علیه اوکراین آغاز کرد که واکنش‌های بین‌المللی گسترده‌ای را به دنبال داشت و تحریم‌های اقتصادی شدیدی علیه مسکو اعمال شد.
مسکو شرط پایان دادن به این عملیات را انصراف اوکراین از هر گونه برنامه برای پیوستن به تشکل‌های نظامی از جمله ناتو و پایبندی به بی‌طرفی کامل تعیین کرده که در مقابل کی‌یف این شرط را به منزله دخالت در حاکمیت خود می‌داند.
طبق جدیدترین آمارهای سازمان ملل، عملیات نظامی روسیه علیه اوکراین موجب فرار بیش از ۳.۵ میلیون پناهجوی اوکراینی از این کشور به مقصد کشورهای همسایه شده است.
                            ",https://www.asriran.com/003UVJ
832244,۱۴۰۱/۰۱/۰۵,سیاست خارجی,دیدار امیر عبداللهیان با رییس جمهور لبنان,امیرعبداللهیان صبح امروز نیز با سید حسن نصرالله دبیرکل حزب الله لبنان دیدار و رایزنی کرد.,"حسین امیرعبداللهیان با «میشل عون» رییس جمهور لبنان دیدار و رایزنی کرد.
به گزارش ایسنا، وزیر امور خارجه کشورمان در جریان سفر به لبنان و ادامه رایزنی با مقامات بلندپایه این کشور عربی، امروز جمعه با رئیس جمهور این کشور عربی دیدار و گفت‌وگو کرد.
بر اساس این گزارش، حسین امیر عبداللهیان پیش از این با نخست وزیر، رییس مجلس و وزیر امور خارجه لبنان نیز دیدار و رایزنی کرده بود .
امیرعبداللهیان صبح امروز نیز با سید حسن نصرالله دبیرکل حزب الله لبنان دیدار و رایزنی کرد.                           ",https://www.asriran.com/003UVI
832243,۱۴۰۱/۰۱/۰۵,بین الملل,نخست وزیر نروژ: هیچ پایگاه نظامی ناتو در کشور ما ایجاد نخواهد شد,براساس بیانیه دولت نروژ در سال ۱۹۴۹ این کشور هرگز اجازه ایجاد پایگاه‌های نظامی خارجی در قلمروی خود را در زمانه صلح نخواهد داد.,"در حالی که پیمان آتلانتیک شمالی (ناتو) در حال گسترش حضور نظامی خود در شمال شرق اروپاست اما نخست وزیر نروژ بار دیگر تاکید کرد که سیاست این کشور درباره ایجاد پایگاه‌های نظامی ناتو در این کشور تغییری نخواهد کرد.
به گزارش ایرنا؛ پایگاه خبری نروژ امروز نوشت: «یوناس گار استوره» روز پنجشنبه در نشست غیرعادی در ستاد ناتو در بروکسل شرکت کرد تا درباره پاسخ این پیمان به جنگ اوکراین بحث و بررسی شود.
ناتو تاکنون در مواجهه با حمله روسیه به اوکراین اقدام به گسترش پایگاه‌های خود در شرق اروپا کرده است.
با این حال استوره تاکید کرد که سیاست نروژ درباره حضور نظامی ناتو در این کشور تغییری نخواهد کرد.
وی در این خصوص گفت: ترکیب تاریخ و جغرافیا می‌تواند باعث به وجود آمدن نیازهای متفاوتی شود به ویژه زمانی که موضوعی امنیتی است.
نخست وزیر نروژ تصریح کرد: ما برنامه‌ریزی کرده‌ایم تا در این دوران، منطقه شمال شاهد کاهش تنش‌ها باشد. این تجربه‌ای است که ما می‌خواهیم از آن حفاظت کنیم. ما هیچ نشانه‌ای از نیاز یا تمایل به تغییر درباره آن را اعلام نکرده‌ایم.
براساس بیانیه دولت نروژ در سال ۱۹۴۹ این کشور هرگز اجازه ایجاد پایگاه‌های نظامی خارجی در قلمروی خود را در زمانه صلح نخواهد داد.
همچنین نروژ هرگز اجازه برگزاری رزمایش‌های نظامی ناتو در نزدیکی مرزهای خود با روسیه را نداده است.
استوره در این خصوص تاکید کرد: من فکر می‌کنم اصولی که ما درباره رزمایش‌های نظامی با متحدان خود داشته‌ایم، باعث امنیت نروژ، همسایگان ما و همچنین ناتو شده است.
براساس این گزارش، نخست وزیر نروژ در بهار درباره توافق دفاعی این کشور با آمریکا تصمیم‌گیری خواهد کرد. این توافق به آمریکا اجازه خواهد داد تا زیرساخت‌هایی را در بسیاری از پایگاه‌های نظامی اوکراین ایجاد کند با این حال دولت نروژ تاکید دارد که این توافق در تقابل با سیاست سنتی این کشور درباره پایگاه‌های نظامی خارجی نیست.
                            ",https://www.asriran.com/003UVH
832241,۱۴۰۱/۰۱/۰۵,اجتماعی ,پلیس: کشته شدن عامل ناامنی سیستان و بلوچستان,در پاکسازی مخفیگاه شرور به هلاکت رسیده، علاوه‌بر کشف ۶ دستگاه موتورسیکلت مسروقه و ۵۱ دستگاه گوشی تلفن همراه سرقتی، چندین قبضه سلاح و مهمات جنگی نیز کشف شد.,"فرمانده انتظامی سیستان و بلوچستان گفت: شرور و سارق مسلحی که اقدام به شرارت و راه‌بندی در مسیرهای جنوبی استان می‌کرد در درگیری مسلحانه با مأموران انتظامی شهرستان ""بمپور"" به هلاکت رسید.
به گزارش ایسنا؛ سردار  احمد طاهری افزود: در پی وقوع چندین فقره راه‌بندی و سرقت مسلحانه اموال رانندگان خودروهای عبوری در محورهای مواصلاتی شهرستان های ایرانشهر ، دلگان و بمپور، شناسایی و دستگیری عاملان این سرقت‌ها در دستور کار پلیس شهرستان‌های مذکور قرار گرفت.
وی افزود: در این رابطه مأموران انتظامی شهرستان بمپور با اشراف اطلاعاتی خود مخفیگاه یکی از عاملان اصلی این شرارت ها را در یکی از محلات آن شهرستان شناسایی و صبح امروز در قالب چند تیم عملیاتی برای دستگیری او  وارد عمل شدند.
فرمانده انتظامی سیستان و بلوچستان تصریح کرد: شرور مسلح که خود را در محاصره مأموران انتظامی دید، بدون توجه به اخطارهای پلیس، برای فرار از محل اقدام به تیراندازی به سمت مأموران کرد و درگیری مسلحانه آغاز شد.
وی ادامه داد: در نهایت پس از نیم ساعت درگیری و تبادل آتش، این شرور ۲۵ ساله با شلیک تکاوران پلیس به هلاکت رسید.
سردار طاهری خاطر نشان کرد: در پاکسازی مخفیگاه شرور به هلاکت رسیده، علاوه‌بر کشف ۶ دستگاه موتورسیکلت مسروقه و ۵۱ دستگاه گوشی تلفن همراه سرقتی، چندین قبضه سلاح و مهمات جنگی نیز کشف شد.
وی امنیت مردم را خط قرمز پلیس دانست و بر عزم جدی تکاوران جان برکف انتظامی در برخورد قاطع با اشرار مسلح و سارقانی که قصد دست درازی به اموال مردم در محورهای مواصلاتی استان را دارند تأکید کرد.
                            ",https://www.asriran.com/003UVF
832242,۱۴۰۱/۰۱/۰۵,اجتماعی ,توصیه‌های غذایی در سفر برای پیشگیری از مسمومیت,در طول سفر از آب‌های بستـه‌بندی که سلامـت آن مورد اطمینان است، استفاده کنید. در صـورتی که به آب آشامیـدنی سالـم دسـترسی ندارید، آب را حـداقل یک دقیقه بجوشانید.,"مسمومیت‌های غذایی یکی از مواردی است که می‌تواند در سفرها مشکل‌ساز شود، اما با توجه به چند نکته تغذیه‌ای می‌توان به راحتی از این نوع مسمومیت پیشگیری کرد.
به گزارش ایسنا، بر اساس اعلام وزارت بهداشت، در طول سفر باید یکسری موارد تغذیه‌ای را مورد توجه قرار دهیم:
- در طول سفـر باید مانند سایر اوقات از تمام گروه‌های غذایی به طـور متناسب، متعادل و متنوع استفاده کنید.
- در طول سفر از آب‌های بستـه‌بندی که سلامـت آن مورد اطمینان است، استفاده کنید. در صـورتی که به آب آشامیـدنی سالـم دسـترسی ندارید، آب را حـداقل یک دقیقه بجوشانید. همچنین از پرکردن مکرر ظروف پلاستیکی آب بسته‌بندی شده با آب و نوشیدن چند باره خودداری کنید. از قراردادن ظروف پلاستیکی آب بسته‌بندی شده در فریزر یا جایخی یخچال و استفاده از آب یخ زده آن‌ها به علت تولید مواد مضر، به شدت بپرهیزید.
- در طول سفـر برای حمل مواد غذایی فـاسد شدنی از یخدان استفاده کنید. غذاهایی که دارای خامه، تخم‌مرغ و سس مایونز هستند، خیلی زود فـاسد می‌شوند، بهتر است سـس مـایونز را در دمای سرد نگهداری کرده و قبل از مصرف غذا به آن اضافه کنید.
- در حین سفـر، از حـمل گوشت یا تخم‌مرغ خام و فرآورده‌هـای لبـنی با مانـدگاری کوتاه خودداری کنید. به این دلیل که به سرعت فاسـد می‌شوند. توجه داشته باشید که که فرآورده‌های لبنی با ماندگاری بالا فقط تا زمانی این مـاندگاری را حفظ می‌کنند که باز نشده باشند. پس از باز شدن درب آن‌ها، باید در یخـچال نگهداری شوند.
- توجه داشته باشید که غذاهای مسمـوم‌کننده ممکن است بو یا مـزه ناخوشایندی نداشته باشـند. با وجـودی که بسیاری از مسمومیت‌های غذایی معمولا ظرف ۲۴ ساعت برطرف می‌شوند، اما بعضی از آن‌ها مانند مسمومیت با غذای کنسروی می‌توانند کشنده باشند. بوتولیسم نوعی مسمومیت غذایی کشنده است که بر اثر مصرف کشک غیر پاستوریزه، غـذاهای کنسروی که قبل از مصرف حرارت مناسب به آنها نرسـیده است یا سوسیس و کالباس آلوده بروز می‌کند. علائم و نشانه‌های این مسمومیت با تأخیر بعد از ۱۲ تا ۲۴ ساعت ظاهر می‌شود و شـامل تاری دیـد، دوبینی، افتادگی پلک فوقانی، عدم توانایی حرکتی، اختلال تکلم، لکـنت زبان، سختی بلع و خشـکی و درد گلو است. مهمترین اقدام درمـانی در این مسمـومیت تجویز سریع داروی ضد سم در مرکز درمانی است. در صورت عدم درمان ممکن است فرد مسموم بر اثر فلج تنفسی فوت کند.
بر این اساس از خرید قوطی‌های کنسرو دارای برآمدگی، فرو رفتگی و یا نشتی و زنگ‌زدگی خودداری کنید و مطمئن شوید که درپوش آنها شکسته نشده باشد. کنسروها را قبل از مصرف ۲۰ دقیقه در آب در حال جوشـیدن حرارت دهید و بلافاصله مصـرف کنید. هرگز غذاهای پخته شده را بیش از دو ساعـت اگر هوا گرم است و بیش از یک ساعـت در دمای محیط رها نکنید. برای دوباره گرم کردن غذاهای باقی‌مانده آن‌ها را تا ۷۴ درجه سانتی‌گراد گرما دهید تا غــذا بخار کند و همچنین غــذاهایی کــه بیشـتر از سه روز باقی‌مانده‌اند را هرگز مصرف نکنید. بهترین دما برای نگهداری مواد غذایی زیر ۴ درجه سانتی‌گراد یا بالای ۶۰ درجـه سانتی‌گراد است.
- از تمـاس غـذای پخته و نیمه پخته بپرهـیزید. علائم و نشانه‌های برخی از مسمـومیت‌های غذایی با تأخیر ظاهر می‌شوند. یعنی ممکـن است ۱۲ تا ۲۴ ساعت بعد از مصرف غذای آلوده، علائم در فرد مسموم بروز کند. علائم و نشانه‌های این مسمومیت‌ها شامل سـردرد، تـب، خسـتگی، تهـوع، استفراغ، اسهال آبکی شدید، کم شدن آب بدن، ضعف و درد شکم است. غذاهای خانگی مطمئن‌ترین غذا در بین راه هستند. بهتر است در بین راه از غذاهای ساده و نیمه خشک مانند نان و پنیر و سـبزی، انواع کوکو، کتلت و ... اسـتفاده کنید.
- از خـرید مـواد غذایی مثل حبـوبات پخته، دل و جگـر، لواشک، فلافل، سمبوسه، پیراشکی و ... از کنار جاده، فروشندگان دوره‌گرد و مغازه‌های غیر بهداشتی پرهیز کنید. اگر مجبور به صرف غذا در رستوران‌های بین‌راه هستید، محل‌های بهداشتی را انتخاب کنید. برای این منظور به وضعیت دستشویی‌ها، لباس کارگران، نظافت میزها، وجـود مگس و حشـرات و وسایل سـرو غذا توجه کنید. در صورت امکان وسایل شخصی مانند قاشق، چنگال و لیوان مخصوص به همراه داشته باشید. به بهداشت فـردی، یعنی شست‌وشوی دسـت‌ها قبل از صرف غـذا هم توجه کنید.                           ",https://www.asriran.com/003UVG
832240,۱۴۰۱/۰۱/۰۵,اقتصادی,نگاهی به نرخ تورم پایان سال ۱۴۰۰ در ایران و سایر کشورها,نرخ تورم ترکیه از ایران پیشی گرفت. با اینحال ایران جزو ده کشور با بالاترین نرخ تورم در جهان است.,,https://www.asriran.com/003UVE
832239,۱۴۰۱/۰۱/۰۵,سیاسی,سید احمد خاتمی: عناصر امید آفرینی در کشور ما موج می‌زند/ آمریکا منتظر شکست‌های جدید باشد,وقتی نگاه می‌کنیم می‌بینیم عناصر امید آفرینی در کشور ما موج می‌زند. اواین عنصر همراهی خداوند متعال با این ملت است. عنصر دوم همراهی مردم با انقلاب است البته دشمنان سعی کردند مردم را از انقلاب جدا کنند اما نتوانستند و نخواهند توانست.,"امام جمعه موقت تهران گفت:‌ انتظار از مسئولان محترم این است که با تلاش مضاعف رنج تنگی معیشت مردم را از بین ببرند.
به گزارش تسنیم،‌ حجت الاسلام خاتمی در خطبه اول نماز جمعه طی سخنانی اظهار داشت: در آستانه ماه مبارک رمضان قرار داریم که یکی از اسباب پذیرایی در این ضیافت الهی قرآن و دیگری ادعیه و مناجات است.این باور که ما بدانیم و با تمام وجودمان درک کنیم که در محضر خدا هستیم می‌تواند هویت انسان را زیر و رو کند و در عرصه‌های مختلف تاثیرگذار باشد. کسی که خدا را باور داشته باشد هیچگاه احساس ترس نمی‌کند.
امام جمعه موقت تهران تاکیدی کرد: این امتیاز همچنین درعرصه گناه نیز بازدارنده است و موجب می‌شود انسان با درک این موضوع گه در محضر خدا قرار دارد از ارتکاب گناه پرهیز کند. در نتیجه این باور سبب می‌شود انسان احساس تنهایی و غربت نکند و با همین باور بود که برخی پیامبران مانند حضرت نوح سال‌ها دین خداوند را تبلیغ کردند و خسته نشدند. این باور پشتوانه مقاومت‌های سرسختانه است.
وی در خطبه دوم نماز جمعه تهران با تبریک فرا رسیدن سال نو و گرامی داشت یاد و خاطره مرحوم آیت الله ری شهری گفت: مرحوم آیت الله ری شهری بیش از 120 عنوان کتاب تالیف کرده بود و بسیاری از کتاب‌های ایشان به عنومان کتاب مرجع علمی است. این مرحوم با تمام وجود ولایتمدار بود و همانگونه که امام را قبلو داشت مقام معظم رهبری را قبول داشت. آیت الله ری شهری مرد کارهای بزرگ بود و در عرصه‌های مختلف خوش درخشید.
امام جمعه موقت تهران با تشکر از دست‌اندرکاران سفرهای نوروزی افزود: انشا الله شاهد باشیم که مسئولان نیز با پایان تعطیلات مشغول خدمت به مردم شوند و یکی دو روز اول را مشغول عید دیدنی نشوند.
حجت الاسلام خاتمی گفت: از ابتکارات مقامات معظم رهبری نامگذاری‌های سال است و این نامگذاری‌ها برای تشریفات نیست و نقشه راه مسئولان و مردم است. معنای شعار سال این است که نگاه فناورانه به تولید داشته باشیم که موجب می‌شود هزینه‌ها کاهش یافته و کیفیت محصولات افزایش پیدا کند و قیمت تمام شده کالا کاهش پیدا کند. اشتغال آفرینی هم در گرو افزایش شرکت‌های دانش بنیان است و آنچه مهم است فقط ارتقا کمی و کیفی نیست بلکه مهم این است که فرهنگ دانش بنیان در عمل و بخصوص در عرصه کشاوری خودش را نشان دهد.
وی تصریح کرد: حدود ده سال است رهبر انقلاب در نامگذاری‌های سال رو مسئله اقتصاد تاکید دارند زیرا دشمن هم می‌خواهد از همین طریق به ما ضربه بزند که با تدبیر رهبر انقلاب تا کنون توطئه دشمن ناکام مانده است.
حجت الاسلام خاتمی اظهار داشت: در پیام رهبر انقلاب از یک تلخی رنج آور نیز نام برده شد که اشاره ایشان به تنگی معیشت مردم بود. البته ایشان بشارت دادند که این مشکل نیز درمان دارد اما برخی مشکلات باید به تدریج حل شود. لذا انتظار همگان است که مسئولان محترم با تلاش مضاعف این رنج مردم را از بین ببرند.
امام جمعه موقت تهران با بیان اینکه رهبر معظم انقلاب در پیام نوروزی خود به افزایش امید آفرینی در جامعه تاکید کردند، گفت: وقتی نگاه می‌کنیم می‌بینیم عناصر امید آفرینی در کشور ما موج می‌زند. اواین عنصر همراهی خداوند متعال با این ملت است. عنصر دوم همراهی مردم با انقلاب است البته دشمنان سعی کردند مردم را از انقلاب جدا کنند اما نتوانستند و نخواهند توانست.
وی ادامه داد: سومین عنصر تجربه‌های موفق گذشته است. در گذشته آمریکایی‌ها حرف از فشار حداکثری می زدند اما امروز سخنگوی کاخ سفید می گیود که در این سیاست شکست مفتضحانه خوردند و باید در این سال هم منتظر شکست‌های دیگر باشند.کشورما همچنین ظرفیت‌های بدیلی مانند منابع طبیعی و انسانی دارد و در صدر همه ظرفیت‌ها وجود رهبری دور اندیش است که با داشتن چنین رهبری جایی برای یأس وجود ندارد.                           ",https://www.asriran.com/003UVD
832238,۱۴۰۱/۰۱/۰۵,اجتماعی ,توصیه به مسافران: ساعات پایانی جمعه برنگردید,به گفته سرهنگ محبی، بیشترین ساعات بروز تصادفات جاده‌ای بین ساعات ۱۲ تا ۱۶ و ۱۶ تا ۲۰ ثبت شده است.,"همزمان با پایان موج اول سفرهای نوروزی، ستاد مرکزی هماهنگی خدمات سفر از مسافران درخواست کرد بازگشت خود را به ساعات پایانی روز جمعه موکول نکنند.
به گزارش ایسنا، این ستاد در اطلاعیه‌ای که در پایان هفته اول تعطیلات نوروز صادر کرده است، به مسافر توصیه کرد به منظور کاهش حجم ترافیک در جاده‌ها، بازگشت خود را به ساعات پایانی روز جمعه موکول نکنند.
سرپرست پلیس راه راهنمایی و رانندگی هم که از آغاز موج اول بازگشت مسافران نوروزی و جان باختن ۳۸۰ نفر در ۹ روز اخیر خبر داده به برخی محدودیت ها همزمان با بازگشت مسافران اشاره کرده و گفته: برای محور چالوس، هراز و آزادراه تهران – شمال محدودیت‌هایی در هنگام عصر در نظر گرفته شده که بار ترافیکی تخلیه شود. همچنین، با توجه به حجم بالای ترافیک از مسافران می‌خواهیم که مقررات را رعایت کنند و بازگشت از سفر خود را به اول صبح موکول کنند؛ چرا که معمولا بین نیمه‌شب تا شش صبح پرمخاطره‌ترین ساعات برای رانندگی است.
به گفته سرهنگ محبی، بیشترین ساعات بروز تصادفات جاده‌ای بین ساعات ۱۲ تا ۱۶ و ۱۶ تا ۲۰ ثبت شده است.                           ",https://www.asriran.com/003UVC
832237,۱۴۰۱/۰۱/۰۵,بین الملل,اردوغان: به کارزار تحریم‌های ضد روسی نمی‌پیوندیم,هرچند که آنکارا به برخی سیاست‌های تحریمی سازمان ملل متحد پایبند خواهد بود، اما ما نمی‌توانیم از روابط و مناسبات خود با روسیه چشم پوشی کنیم.,"رئیس جمهور ترکیه امروز جمعه با اشاره به تداوم بحران اوکراین، گفت: علیرغم مواضعی که در قبال بحران اوکراین داریم، اما حاضر به پیوستن به کارزار تحریم‌های ضد روسی نیستیم.
به گزارش مهر: رئیس جمهور ترکیه امروز جمعه آخرین مواضع خود در قبال بحران اوکراین را مطرح کرد. وی گفت: علیرغم مواضعی که در قبال بحران اوکراین داریم، اما حاضر به پیوستن به کارزار تحریم‌های ضد روسی نیستیم.
بر اساس این گزارش، رئیس جمهور ترکیه در ادامه اظهار داشت: هرچند که آنکارا به برخی سیاست‌های تحریمی سازمان ملل متحد پایبند خواهد بود، اما ما نمی‌توانیم از روابط و مناسبات خود با روسیه چشم پوشی کنیم.
وی در ادامه اظهاراتش گفت: برخی متحدان ما در اروپا از جمله فرانسه، موضع ما در قبال عدم پیوستن به کارزار تحریم‌ها علیه روسیه را درک می‌کنند. ما نمی‌توانیم با ملحق شدن به سیاست تحریمی علیه روسیه، به شهروندان خود در ترکیه فشار وارد کنیم.
این مقام ارشد ترکیه همچنین تصریح کرد: من امروز با ولودیمیر زلنسکی، رئیس جمهور اوکراین رایزنی خواهم کردم. این احتمال نیز وجود دارد که در آینده نزدیک با رئیس جمهور روسیه نیز گفتگو کنم.
وی در بخش دیگری از سخنان خود به سفر قریب الوقوع «نفتالی بنت» نخست وزیر رژیم صهیونیستی به کشورش اشاره کرد و گفت: احتمال دارد وی در آینده نزدیک برای دیدار با مقامات ترکیه به آنکارا سفر کند.
اردوغان در ادامه به اظهارات اخیر «امانوئل ماکرون» رئیس جمهور فرانسه درباره سازمان پیمان آتلانتیک شمالی (ناتو) اشاره کرد و گفت: بیانیه ماکرون مایه تأسف است. ناتو مرگ مغزی نشده است.
وی همچنین به انتقادات آمریکا از آنکارا در خصوص خریداری سامانه دفاع موشکی اس ۴۰۰ از روسیه توسط ترکیه اشاره و تصریح کرد: موضع ما در این زمینه ثابت است. معامله خرید اس ۴۰۰ از روسیه پابرجاست و تغییری نمی‌کند.
                            ",https://www.asriran.com/003UVB
832236,۱۴۰۱/۰۱/۰۵,اقتصادی,ظرفیت تولید نفت ایران به قبل از تحریم‌ها بازگشت,ظرفیت تولید نفت ایران پیش از تحریم‌ها، روزانه حدود ۳.۸۳۸ میلیون بشکه در روز بود که در سال‌های گذشته این عدد به دلیل بی‌برنامگی و کاهش سرمایه‌گذاری، کاهش یافته بود.,"روز گذشته روابط عمومی وزارت نفت در خبری عنوان کرد که وعده رسیدن ظرفیت تولید نفت به پیش از تحریم‌ها محقق شده است و به بیش از 3.8 میلیون بشکه در روز رسیده است.
به گزارش فارس؛ یکی از وعده‌های وزارت نفت دولت سیزدهم تا پایان سال 1400، بازگشت ظرفیت تولید نفت ایران به پیش از موعد اعمال تحریم‌های یکجانبه آمریکاست.
این موضوع از این جهت حائز اهمیت است که می‌تواند علاوه بر تامین نیاز پالایشگاه‌های داخلی، دست ایران برای افزایش صادرات نفت و تصاحب مجدد سهم خود از بازار جهانی نفت را بازتر می‌کند.
ظرفیت تولید نفت ایران پیش از تحریم‌ها، روزانه حدود 3.838 میلیون بشکه در روز بود که در سال‌های گذشته این عدد به دلیل بی‌برنامگی و کاهش سرمایه‌گذاری، کاهش یافته بود.
ظرفیت تولید نفت ایران در دولت گذشته کاهش پیدا کرده بود
محسن خجسته‌مهر مدیرعامل شرکت ملی نفت ایران پیش‌‌تر با اشاره به برنامه این شرکت برای افزایش ظرفیت تولید نفت ایران گفته است: یکی از برنامه‌های جدی شرکت ملی نفت ایران بازگرداندن ظرفیت تولید نفت خام به دوران قبل از تحریم‌ها تا پایان سال 1400 است. ظرفیت تولید نفت کشور در دولت گذشته کاهش پیدا کرد.
وی در ادامه در توضیح چگونگی کاهش ظرفیت تولید نفت ایران اینگونه توضیح می‌دهد: البته وقتی ما از ظرفیت تولید صحبت می‌کنیم، منظورمان فقط توان تولید از چاه نیست، بلکه باید مجموعه‌ای از عوامل تاثیرگذار شامل ظرفیت خطوط لوله جریانی، واحدهای فرآورشی، خطوط انتقال نفت به مبادی مصرف و حتی نیروی انسانی در نظر گرفته شود. در نتیجه برای بازگرداندن ظرفیت تولید نفت به قبل از تحریم باید پروژه‌های متعددی  تعریف و اجرا شود.
خجسته‌مهر افزود: یعنی ممکن است یکی از چاه‌های ما بتواند رقم بالایی را تولید کند، ولی واحد فرآورشی برای آن موجود نباشد، در این صورت نمی‌توان گفت که ظرفیت تولید افزایش پیدا کرده است، زیرا تمام بسته‌های تعریف شده برای افزایش ظرفیت محقق نشده است.
ظرفیت تولید نفت ایران به قبل از تحریم‌ها بازگشت
حال روز گذشته روابط عمومی وزارت نفت در خبری عنوان کرد که وعده رسیدن ظرفیت تولید نفت به پیش از تحریم‌ها محقق شده است و ظرفیت تولید نفت ایران به بیش از 3.8 میلیون بشکه در روز رسیده است.
البته پیش از این نیز جواد اوجی وزیر نفت 29 اسفندماه 1400 در برنامه گفتگوی ویژه خبری به صورت تلویحی اشاره کرده بود که ظرفیت تولید نفت ایران به پیش از تحریم‌ها رسیده است. وی در این باره گفت: امروز ظرفیت تولید گاز طبیعی کشور نزدیک به یک میلیارد مترمکعب و ظرفیت تولید نفت خام ایران نزدیک به 3 میلیون و 800 تا 3 میلیون و 900 هزار بشکه است و خوشبختانه همه آن از سوی متخصصان، کارکنان و شرکت‌های توانمند داخلی انجام می‌شود.
در کنار انتشار این خبر، در روزهای گذشته مدیرعامل شرکت ملی نفت وعده افزایش ظرفیت تولید نفت به 4 میلیون بشکه در روز در پایان سال 1401 را مطرح کرد و وزیر نفت نیز بر لزوم افزایش ظرفیت تولید به 5.7 میلیون بشکه تاکید کرد.  
ظرفیت تولید نفت ایران در پایان دولت دوازدهم چه عددی بود؟
البته یک سوال اساسی مطرح است، اینکه ظرفیت تولید نفت ایران در ابتدای دولت سیزدهم چند میلیون بشکه در روز بوده است؟
تاکنون هیچگونه اظهار نظر و آمار رسمی توسط مجموعه وزارت نفت در این باره منتشر نشده است اما بررسی صورت مالی شرکت‌های تابعه شرکت ملی نفت (جدول 1) شامل «شرکت مناطق نفت‌خیز جنوب»، «شرکت نفت مرکزی»، «شرکت نفت و گاز اروندان»، «شرکت نفت فلات قاره» و «شرکت نفت خزر» برخی از واقعیات درباره برنامه تولید نفت و میزان تولید عملیاتی نفت ایران در سال 99 را مشخص می‌کند.
طبق جدول 1، اگر ظرفیت تولید نفت ایران در سال 99 را معادل بودجه مصوب در صورت‌های مالی شرکت‌های تابعه شرکت ملی نفت در نظر بگیریم، بدین ترتیب ظرفیت تولید نفت ایران تا سال 99 کمی بیش از 3 میلیون بشکه در روز بوده است.
همچنین طبق آمار صورت‌های مالی شرکت نفت، میزان تولید نفت ایران در سال 99 نیز نزدیک 2 میلیون بشکه در روز بوده است.

در نتیجه به نظر می‌رسد در دولت سیزدهم ظرفیت تولید نفت ایران با مجموعه اقداماتی از حدود 3 میلیون بشکه در روز به 3.8 میلیون بشکه در روز رسیده است.
این افزایش ظرفیت تولید نفت به صورت دقیق‌تر به معنای احیای ظرفیت تولید نفت ایران است زیرا که این دستاورد با توسعه میادین نفتی جدید رقم نخورده است بلکه ظرفیت تولید نفت ایران با تکمیل بسته‌های کاری تعریف شده، احیا شده و به قبل از موعد اعمال تحریم‌ها افزایش یافته است.
بدین ترتیب با بازگشت و احیای ظرفیت تولید نفت ایران به قبل از تحریم‌ها، در حال حاضر ایران آماده ورود جدی‌تر به بازار جهانی نفت است، اقدامی که فارغ از مذاکرات وین، فعلا با ترفندها و راهکارهای وزارت نفت در شرایط فعلی بازار در حال انجام است.
                            ",https://www.asriran.com/003UVA
832235,۱۴۰۱/۰۱/۰۵,اجتماعی ,نمازجمعه پایتخت از هفته آینده در دانشگاه تهران اقامه می‌شود,نمازجمعه تهران در ماه‌های سرد سال در مصلی و در ماه‌های گرم در دانشگاه تهران برگزار می‌شود.,"به گفته رئیس ستاد نماز جمعه تهران، مکان نماز جمعه پایتخت از دوازدهم فروردین تغییر می‌کند.
به گزارش باشگاه خبرنگاران؛ حجت‌الاسلام علی نوری سخنگوی شورای سیاست گذاری ائمه جمعه (پیش از ظهر امروز جمعه ۵ فروردین در برنامه زنده «در ساحت حضور» رادیو تهران گفت: نمازجعه تهران از هفته آینده ۱۲ فروردین در دانشگاه تهران اقامه خواهد شد.
گفتنی است نمازجمعه تهران از آذر ۱۴۰۰ تا کنون در مصلی امام خمینی (ره) برگزار می‌شود.
نمازجمعه تهران در ماه‌های سرد سال در مصلی و در ماه‌های گرم در دانشگاه تهران برگزار می‌شود.
                            ",https://www.asriran.com/003UV9
832234,۱۴۰۱/۰۱/۰۵,سلامت,فوت ۵۲ نفر بر اثر کرونا در ۲۴ ساعت گذشته,در حال حاضر ۲۹ شهرستان در وضعیت قرمز، ۱۲۶ شهرستان در وضعیت نارنجی، ۲۷۸ شهرستان در وضعیت زرد و ۱۵ شهرستان در وضعیت آبی قرار دارند.,"بنا بر اعلام روابط عمومی وزارت بهداشت، طی شبانه روز گذشته ۱۵۳۰ بیمار جدید کووید۱۹ شناسایی شده و ۵۲ بیمار جان باختند.
به گزارش ایسنا؛ مرکز روابط عمومی و اطلاع رسانی وزارت بهداشت اعلام کرد از روزگذشته  تا امروز ۵ فروردین ماه ۱۴۰۱ و بر اساس معیارهای قطعی تشخیصی، ۱۵۳۰ بیمار جدید مبتلا به کووید۱۹ در کشور شناسایی شد که ۳۰۶ نفر از آنها بستری شدند.
مجموع بیماران کووید۱۹ در کشور به ۷ میلیون و ۱۴۷ هزار و ۴۰۷ نفر رسید و متاسفانه در طول ۲۴ ساعت گذشته، ۵۲ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۹۱۷ نفر رسید.
خوشبختانه تا کنون ۶ میلیون ۸۴۶ هزار و ۲۳۰ نفر از بیماران، بهبود یافته و یا از بیمارستانها ترخیص شده اند و ۱۷۰۷ نفر از بیماران مبتلا به کووید۱۹ در بخش های مراقبت های ویژه بیمارستانها تحت مراقبت قرار دارند.
براین اساس تا کنون ۴۹ میلیون و ۵۳ هزار و ۳۱۶ آزمایش تشخیص کووید۱۹ در کشور انجام شده است و در حال حاضر ۲۹ شهرستان در وضعیت قرمز، ۱۲۶ شهرستان در وضعیت نارنجی، ۲۷۸ شهرستان در وضعیت زرد و ۱۵ شهرستان در وضعیت آبی قرار دارند.
                            ",https://www.asriran.com/003UV8
832233,۱۴۰۱/۰۱/۰۵,اجتماعی ,کشتارگاه های دام و طیور تعطیل نیستند,نظارت بهداشتی ویژه ایام نوروز و ماه مبارک رمضان از ۱۴ اسفند سال گذشته شروع شده و تا عید سعید فطر امسال ادامه دارد.,"مشاور رئیس سازمان دامپزشکی کشور: روز نخست عید کشتارگاه‌های دام و طیور به صورت کشیک فعالیت کردند و از روز دوم برای جلوگیری از وقفه در تأمین گوشت و مرغ به طور کامل فعالند.
به گزارش صدا و سیما؛ به نقل از سازمان دامپزشکی کشور، امین اسدی گفت: طرح تشدید کنترل و نظارت بهداشتی ویژه ایام نوروز و ماه مبارک رمضان که از ۱۴ اسفند سال گذشته شروع شده و تا عید سعید فطر امسال ادامه دارد، موجب شده سازمان دامپزشکی کشور و ادارات کل دامپزشکی در استان‌ها در تعطیلات نوروز تعطیل نباشند.
مشاور رئیس سازمان دامپزشکی کشور تاکید کرد: بر اساس طرح ملی تشدید و کنترل نظارت‌های بهداشتی در ایام نوروز و ماه مبارک رمضان، به استثنای روز نخست عید نوروز که کشتارگاه‌های کشور در آن به صورت کشیک از پیش تعیین شده فعال بودند، از روز دوم فروردین ۱۴۰۱ فعال شده اند و براساس هماهنگی با شرکت پشتیبانی امور دام مقرر شده است، تا مازاد کشتار این شرکت خریداری شود و هیچگونه کمبود مرغی در بازار احساس نگردد.
امین اسدی گفت : برای این منظور رئیس سازمان دامپزشکی که از اواسط بهمن 1400 این طرح ملی را که اهداف آن کمک به عرضه بهداشتی گوشت به ویژه گوشت مرغ و کمک به مسئولان تنظیم بازار برای کنترل عرضه مرغ در شبکه و با قیمت‌های مصوب است، در دستور کار قرار داده است.
وی افزود: رئیس سازمان دامپزشکی و دیگر مدیران ستادی این سازمان با هدف نظارت جدی بر حسن اجرای این طرح ملی، در تعطیلات نوروز در حال بازدیدهای سرزده و حتی شبانه از کشتارگاههای کشور هستند.
مشاور رئیس سازمان دامپزشکی کشور گفت: مردم برای کمک به تشدید این نظار‌ت‌ها می‌توانند انتقادات، پیشنهادات و شکایات خود را از طریق سامانه تلفنی ۱۵۱۲ اعلام و پیگیری کنند.
همچنین مردم عزیز می توانند تصاویر و فیلم های نظارت میدانی خود را برای کنترل بهداشتی محصولات پروتئینی به شماره 09928845823 در پیام‌رسان بله ارسال کنند.
                            ",https://www.asriran.com/003UV7
832232,۱۴۰۱/۰۱/۰۵,سلامت,تایید وجود یک ماده عجیب و دور از انتظار در خون / وقتی انسان تاوان کارهایش را خواهد داد!,حجم عظیمی از زباله های پلاستیکی در محیط زیست ریخته می شود و میکروپلاستیک ها اکنون کل سیاره زمین، از قله اورست تا اعماق اقیانوس ها را آلوده کرده اند.,"عصر ایران - آلودگی میکروپلاستیک برای نخستین بار در خون انسان شناسایی شده و دانشمندان این ذرات ریز را تقریبا در 80 درصد از افراد مورد آزمایش یافتند.
این کشف نشان می دهد که ذرات میکروپلاستیک می توانند در بدن گردش کرده و ممکن است در اندام ها ساکن شوند. تاثیر این شرایط بر سلامت انسان هنوز ناشناخته است. اما پژوهشگران نگران هستند زیرا میکروپلاستیک ها در پژوهش های آزمایشگاهی نشان داده اند که به سلول های انسان آسیب می رسانند و همچنین از قبل می دانیم که ذرات آلودگی هوا که وارد بدن می شوند هر ساله مرگ زودهنگام میلیون ها نفر را موجب می شوند.
حجم عظیمی از زباله های پلاستیکی در محیط زیست ریخته می شود و میکروپلاستیک ها اکنون کل سیاره زمین، از قله اورست تا اعماق اقیانوس ها را آلوده کرده اند. می دانیم که افراد این ذرات ریز را از طریق غذا و آب و همچنین تنفس مصرف می کنند، و در مدفوع نوزادان و بزرگسالان یافت شده اند.

دانشمندان نمونه های خون 22 اهداکننده ناشناس که همگی بزرگسالان سالم بودند را آنالیز کرده و در 17 نمونه ذرات پلاستیک را یافتند. نیمی از نمونه ها حاوی پلاستیک PET بودند که به طور معمول در بطری های نوشیدنی استفاده می شود، در شرایطی که یک سوم نمونه ها حاوی پلی استایرن بوده که از آن برای بسته بندی غذاها و محصولات دیگر استفاده می شود. یک چهارم نمونه های خون نیز حاوی پلی اتیلن بودند که از آن در ساخت کیسه های پلاستیکی استفاده می شود.
به گفته پروفسور دیک وتهاک، اکوتوکسیکولوژیست در دانشگاه وریج آمستردام در هلند، مطالعه ما نخستین نشان از وجود ذرات پلیمری در خون انسان است. اما باید پژوهش را گسترش داده و تعداد نمونه ها، تعداد پلیمرهای ارزیابی شده و غیره را افزایش دهیم.
به گفته وتهاک، منطقی است که نگران باشیم. ذرات پلاستیک در بدن ما وجود دارند و در آن گردش می کنند. پژوهش های پیشین نشان داده اند که میکروپلاستیک ها در مدفوع نوزادان در مقایسه با بزرگسالان 10 برابر بیشتر است و نوزادانی که با بطری های پلاستیکی تغذیه می شوند، میلیون ها ذره میکروپلاستیک را در روز می بلعند.
همچنین، به طور کلی می دانیم که نوزادان و خردسالان نسبت به قرار گرفتن در معرض مواد شیمیایی و ذرات آسیب پذیرتر هستند. این هرچه بیشتر ما را نگران می کند.
پژوهش جدید در نشریه Environment International منتشر شده است و تکنیک های موجود را برای شناسایی و آنالیز ذراتی به کوچکی 0.0007 میلی متر تطبیق داده است. برخی از نمونه های خون حاوی دو یا سه نوع پلاستیک بود. تیم پژوهشی از سوزن های سرنگ فولادی و لوله های شیشه ای برای جلوگیری از آلودگی و تحت تاثیر قرار رگفتن نتایج استفاده کرده و سطوح پس زمینه میکروپلاستیک ها را با استفاده از نمونه های شاهد آزمایش کردند.
وتهاک به این نکته اشاره داشته است که مقدار و نوع پلاستیک به طور قابل توجهی بین نمونه های خون متفاوت بوده است. اما ما با یک مطالعه پیشگام روبرو هستیم و به کار و پژوهش بیشتر در این زمینه نیاز است. به گفته وی، این تفاوت ها ممکن است بازتاب دهنده مواجهه کوتاه مدت پیش از گرفتن نمونه های خون، مانند نوشیدن از یک فنجان قهوه با پوشش پلاستیکی یا استفاده از یک ماسک صورت پلاستیکی باشد.
به گفته وتهاک، پرسش بزرگ این است که در بدن ما چه اتفاقی رخ می دهد؟ آیا ذرات پلاستیک در بدن باقی می مانند؟ آیا آنها به اندام های خاصی منتقل می شوند؟ و آیا این سطوح به اندازه کافی برای ابتلا به بیماری بالا هستند؟ برای پاسخ به این قبیل پرسش ها ما به تامین مالی فوری و انجام پژوهش های بیشتر نیاز داریم.
به گفته جو رویل، بنیانگذار موسسه خیریه دریاهای مشترک، تولید پلاستیک تا سال 2040 دو برابر خواهد شد. از این رو، ما حق داریم بدانیم که این پلاستیک ها با بدن ما چه می کنند.  
مطالعه ای جدید نشان داده است که میکروپلاستیک ها می توانند به غشای خارجی گلبول های قرمز چسبیده و ممکن است توانایی آنها برای انتقال اکسیژن را محدود کنند. این ذرات در جفت زنان باردار یافت شده، و در موش های باردار از طریق ریه ها به سرعت وارد قلب، مغز، و اندام های دیگر جنین شده اند.  
یک بررسی جدید نیز خطر ابتلا به سرطان را ارزیابی کرده و این گونه نتیجه گیری کرد که به پژوهش های دقیق‌تر درباره چگونگی تاثیر میکرو و نانو پلاستیک ها بر ساختارها و فرآیندهای بدن انسان، و این که آیا و چگونه می توانند سلول ها را تغییر داده و سرطان‌زایی را القا کنند، نیاز است. این به ویژه با توجه به افزایش چشمگیر تولید پلاستیک اهمیت دارد و با گذشت هر روز رسیدگی به این مساله از فوریت بیشتری برخوردار می شود.                           ",https://www.asriran.com/003UV6
832231,۱۴۰۱/۰۱/۰۵,اجتماعی ,وزیر راه: بیش از ۸ میلیون جوان به دلیل مشکلات مالی و نداشتن مسکن مجرد ماندند.,بیش از ۵ میلیون نفر در سامانه نهضت مسکن ثبت نام کردند که عمده این افراد یا مستاجر هستند,"وزیر راه و شهرسازی با بیان اینکه ۱۰ میلیون مسکن جدید در کشور نیاز داریم، گفت: بیش از ۸ میلیون جوان به علت مشکلات مالی و نداشتن مسکن مجرد مانده اند.
به گزارش صداوسیما؛ رستم قاسمی گفت: با توجه فارغ التحصیلی هر ساله دانشجویان و امکان ازدواج ان‌ها در کشور به بیش از ۱۰ میلیون نفر مسکن جدید نیاز داریم و تاکنون ۵ میلیون نفر در سامانه نهضت مسکن ثبت نام نموده اند.
 وزیر راه و شهرسازی در گفتگو با برنامه قرن نواقتصاد نو گفت: بیش از ۵ میلیون نفر در سامانه نهضت مسکن ثبت نام کردند که عمده این افراد یا مستاجر هستند یا در پشت بام‌ها زندگی می‌کنند که قطعا تعداد افراد بدون مسکن بیش از این‌ها است.
وی در خصوص خانه‌های خالی افزود: آمار‌ها نشان می‌دهد که حدود دو نیم میلیون خانه خالی در کشور وجود دارد که سازمان امور مالیاتی برای وضع مالیات اقدامات لازم را انجام داده است. 
قاسمی گفت: ما در راستای جهش تولید برای ساخت یک میلیون مسکن در سال برنامه ریزی کردیم که بیش از دو سوم آن یعنی ۸۶۰ هزار واحد در دست اجرا است و در سال جدید نیز اقدام به واگذاری واحد‌ها خواهیم کرد.
او با بیان اینکه مسکن از نیاز‌های اصلی مردم است، گفت: براساس برآورد اولیه نزدیک به ۱۰ میلیون واحد مسکونی جدید در کشور نیاز داریم.
رستم قاسمی افزود: نیاز‌های مسکن در ثبت نام طرح‌های مسکن خودش را نشان داده است، اما در بخش صنعتی و فناوری همچنان در مقایسه با پیشرفت سایر کشور‌ها همچنان عقب هستیم و با داشتن مهندسان مجرب و نیروی انسانی باید به سمت فناوری نوین در ساخت و ساز و ایمنی در زلزله و.... گام برداریم.
وزیر راه و شهرسازی به مشکلات کمبود زمین در استان‌های کشور برای ساخت مسکن اشاره کرد و گفت: تلاش می‌کنیم این مشکل را رفع کنیم و برای تحقق آن اقدام جدی و کار جهادی صورت بگیرد.
قاسمی بزرگ‌ترین چالش مسکن سازی را محدودیت زمین اشاره کرد و افزود: طی برنامه ریزی‌های بعمل آمده ظرف ۴ سال اقدام به ساخت ۴ میلیئن واحد خواهیم کرد و با توجه به شعار سال از فناوری دانش بنیان در قطعات و مصالح و نوع ساخت بهره خواهیم برد.
وی افزود: یکیاز دستگاه‌های تحت پوشش این وزارتخانه مرکز تحقیقات ساختمان است که با همکاری شرکت‌های دانش بنیان در بالا بردن کیفیت، سبک سازی، نقش انرژی در مقاوم سازی در برابر زلزله اقدامات لازم را بعمل خواهد آورد.
وزیر راه و شهرسازی همچنین با اشاره به اینکه برای تامین منابع اعتباری طرح‌های راه و شهرسازی ۲ تبصره را پیگیری می‌کنیم، گفت: باید یک سری از درآمد‌ها را از فروش زمین‌های تحت تملک راه و شهرسازی و همچنین زمین‌های با کاربری‌های تجاری و خاص که به استان کمک می‌کند، کسب کنیم و در واقع درآمد‌های استان‌ها را باید برای استان خودش هزینه کرد.
وی در بخش دیگری از گفته هایش با اشاره به بزرگ بودن مجموعه راه و شهرسازی، بخش حمل و نقل را به دلیل زیر ساخت‌ها دارای مشکلاتی جدی خواند و گفت: در بخش هوایی و ریلی به دلیل وصل نبودن راهگذر‌های اصلی کشور و در بخش حمل و نقل نیز قدیمی بودن ناوگان بسیار قدیمی و فرسوده مشکلات جدی داریم.
                            ",https://www.asriran.com/003UV5
832230,۱۴۰۱/۰۱/۰۵,سلامت,هزینه‌های درمان زوج‌های نابارور چقدر است؟,مشکلات ناباروری زوج‌های جوان از کوچک تا جدی متغیر و بر اساس نوع مشکل، روش‌های درمانی متفاوت است.,"وثوق معاون درمان پژوهشگاه رویان گفت: هزینه‌های درمان زوج‌های نابارور با توجه به نوع و زمان مورد نیاز برای درمان متغیر است.
به گزارش صدا و سیما؛ احمد وثوق، معاون درمان پژوهشگاه رویان افزود: بر اساس بررسی‌های به عمل آمده، ۲۰ درصد از زوج‌های کشوریعنی حدود ۳ و نیم میلیون زوج که در سن بارداری هستند، دچار مشکل ناباروری اند.
وی در ادامه درباره روش‌ها و هزینه‌های درمان گفت: مشکلات ناباروری زوج‌های جوان از کوچک تا جدی متغیر و بر اساس نوع مشکل، روش‌های درمانی متفاوت است.
وثوق تصریح کرد: ممکن است یک زوج با توصیه‌های بهداشتی صاحب فرزند شوند و برخی دیگر با مداخلات کوچکی بچه دار شوند.
معاون درمان پژوهشگاه رویان تاکید کرد: در مداخلات جدی‌تر که شامل انتقال جنین آزمایشگاهی به رحم مادر است، درما ن در مراکز ناباروری انجام می‌شود.
وی با بیان اینکه طبق روش‌ها هزینه‌های درمان متفاوت است، گفت: گاهی با چند معاینه ساده و هزینه‌های ناچیز مشکل زوجین حل می‌شود.
وثوق اضافه کرد: در مداخلات متوسط ممکن است زوجین با یک جراحی ساده مشکلشان حل شود و در آن صورت همه هزینه‌هایی که زوجین متحمل می‌شوند زیر ۵ میلیون تومان است.
معاون درمان پژوهشگاه رویان گفت: هزینه‌های درمان در مداخلات جدی‌تر شامل عمل آی وی اف یا میکروانجکشن که زمان بیشتری نیاز دارد، ۱۰ میلیون تومان می‌شود و ممکن است به ۱۶ یا ۱۷ میلیون تومان هم برسد.
وی یادآور شد: این هزینه‌ها درمراکز خصوصی به ۳۰ میلیون تومان هم می‌رسد.
                            ",https://www.asriran.com/003UV4
832228,۱۴۰۱/۰۱/۰۵,اجتماعی ,"مسابقه شتر سواری در یکی از روستاهای هرمزگان (عکس)
⁨",مسابقه شترسواری استانی عصر پنجشنبه با حضور مسئولین استانی در روستای گروک شهرستان جاسک برگزار شد.,منبع: مهر                           ,https://www.asriran.com/003UV2
832227,۱۴۰۱/۰۱/۰۵,اقتصادی,افزایش گارانتی محصولات ایران خودرو  و سایپا به سه سال با ۶۰ هزار کیلومتر پیمایش (+جزئیات),از امسال نظارت‌های کیفی در زنجیره تامین ایران‌خودرو با حساسیت بالایی صورت خواهد گرفت و طبق دستور ابلاغی، از قطعات با کیفیت پایین در خطوط تولید استفاده نخواهد شد.,"ایران خودرو و سایپا از افرایش میزان گارانتی محصولات تولیدی خود از ابتدای سال 1401 خبر دادند.
به گزارش عصر ایران مدیرعامل گروه صنعتی ایران‌خودرو از افزایش گارانتی محصولات این گروه صنعتی، به سه سال و پیمایش ۶۰ هزار کیلومتر طبق دستور رییس جمهوری خبر داد.
مهدی خطیبی، گروه صنعتی ایران خودرو را خودروساز پیشگام کشور در اجرای بند دوم فرمان هفتم از هشت فرمان رییس جمهوری دانست و گفت: از ابتدای سال ۱۴۰۱ که مزین به نام «تولید، دانش‌بنیان، اشتغال‌آفرین» است، گارانتی تمامی محصولات این گروه صنعتی، از دو سال و ۴۰ هزار کیلومتر پیمایش، به سه سال و ۶۰ هزار کیلومتر پیمایش افزایش یافته است.

وی با بیان این که عزم ایران خودرو بر اجرای تمامی بندهای ابلاغی از سوی رییس جمهوری محترم متمرکز شده، تاکید کرد: از امسال نظارت‌های کیفی در زنجیره تامین ایران‌خودرو با حساسیت بالایی صورت خواهد گرفت و طبق دستور ابلاغی، از قطعات با کیفیت پایین در خطوط تولید استفاده نخواهد شد.
سایپا: گارانتی تمام محصولات سایپا ۳ ساله می شود/ توجه گروه خودروسازی سایپا به درخواست های مردمی
گروه خودروسازی سایپا هم هم از افرایش زمان گارانتی محصولات خود خبر داد.
مدیرعامل سازمان خدمات پس از فروش سایپا  اعلام کرد در راستای عمل به ۸ فرمان ابلاغ شده از سوی رئیس جمهور، مدت زمان گارانتی تمام محصولات خود را به ۳ سال (۶۰ هزار کیلومتر) افزایش می دهد.
 سیدمحمدرضا موسوی با اشاره به ارتقاء سطح خدمات، گفت:‌ در راستای ۸ فرمان ابلاغ شده از سوی رئیس جمهور و تاکید بر افزایش مدت زمان گارانتی خودروها با هدف جلب رضایت مردم، گروه خودروسازی سایپا، گارانتی تمام محصولات خود را ارتقاء می دهد.
او با بیان اینکه شاخص کیفی خودروهای تولیدی این مجموعه رو به بهبود است و این روند در ماه های آتی به صورت مستمر ادامه خواهد داشت، افزود: از سال گذشته گارانتی خودرو شاهین ۳ سال و یا ۶۰ هزار کیلومتر در نظر گرفته شد و این امر در مورد سایر محصولات در سال جاری اجرایی خواهد شد.
مدیرعامل سازمان خدمات پس از فروش سایپا تصریح کرد: طبق برنامه ریزی های صورت گرفته در گروه سایپا، در سال جاری گارانتی سایر محصولات از جمله تیبا، ساینا و کوییک به ۳ سال و یا ۶۰ هزار کیلومتر افزایش خواهد یافت.
او گفت: پس از نهایی شدن الزامات مرتبط با افزایش مدت زمان گارانتی خودروها، نحوه اجرا این دستورالعمل به مشتریان اطلاع رسانی خواهد شد.
موسوی تاکیدکرد: رضایتمندی مشتریان همواره از برنامه های کلیدی گروه خودروسازی سایپا بوده است، لذا در سال جدید تلاش خواهد شد تا به تمام تقاضاهای مردمی، پاسخ داده شود                           ",https://www.asriran.com/003UV1
832226,۱۴۰۱/۰۱/۰۵,بین الملل,وزارت دفاع روسیه: مرکز آموزش نیروهای خارجی در اوکراین را نابود کردیم,روسیه پیش از این و در روز چهارشنبه نیز اعلام کرده بود که ۱۰۰ سرباز اوکراینی و مزدور خارجی را در منطقه ژیتومیر با استفاده از موشک‌های با دقت بالا هدف قرار داده است.,"وزارت دفاع روسیه روز جمعه اعلام کرد که با استفاده از موشک‌های اسکندر یک مرکز که در آن مزدوران خارجی برای جنگ با این کشور در اوکراین فعال بود را از بین برده‌ است.
به گزارش ایرنا؛ وزارت دفاع روسیه با این حال جزییات بیشتری در رابطه با این مرکز از جمله اینکه در کجا واقع شده یا چه تعداد از نیروهای خارجی در این حمله کشته شده‌اند را ارائه نکرد.
با این حال این وزارتخانه یک فیلم ویدئویی از این حمله موشکی را منتشر کرده است.
پیش از این و در روز ۲۱ مارس نیز روسیه اعلام کرده بود که یک مرکز آموزشی دیگر در اوکراین برای مزدوران خارجی و ملی گرایان تندرو اوکراینی را در منطقه رونو با موشک های کروز هدایت شونده هدف قرار داده است. در آن زمان، وزارت دفاع روسیه اعلام کرد که در جریان این حمله موشکی بیش از ۸۰ فرد خارجی و ملی گرای تندرو اوکراینی کشته شده اند.
روسیه پیش از این و در روز چهارشنبه نیز اعلام کرده بود که ۱۰۰ سرباز اوکراینی و مزدور خارجی را در منطقه ژیتومیر با استفاده از موشک‌های با دقت بالا هدف قرار داده است.
روسیه از ابتدای آغاز عملیات نظامی خود در اوکراین از تمامی کشورها خواسته تا مانع از سفر شهروندان خود به اوکراین به منظور پیوستن به نیروهای نظامی این کشور علیه روسیه شوند. وزارت دفاع روسیه اعلام کرده که هر فردی نیروهای روسیه را هدف قرار دهد به یک هدف مشروع برای این کشور تبدیل خواهد شد.
                            ",https://www.asriran.com/003UV0
832225,۱۴۰۱/۰۱/۰۵,بین الملل,کره شمالی: پرتاب موشک بالستیک قاره‌پیما,آمریکا، انگلیس، فرانسه، ایرلند، آلبانی و نروژ از شورای امنیت خواستند امروز نشست عمومی پیرامون این پرتاب موشکی اخیر کره شمالی برگزار کند,"کره شمالی امروز (جمعه) اعلام کرد که روز پنجشنبه نوع جدید و پرقدرتی از موشک بالستیک قاره‌پیما را پرتاب کرد؛ اقدامی که محکومیت بین المللی را به دنبال داشت و بیانگر پایان توقف خودخواسته آزمایش موشک‌های دور برد است که از سال 2017 میلادی اعمال شده بود.
به گزارش ایسنا؛ رسانه‌های دولتی کره شمالی گزارش دادند، کیم جونگ اون، رهبر کره شمالی روز پنجشنبه مستقیما بر آزمایش موشک ""هواسونگ-17"" که نوع جدیدی از موشک‌های بالستیک قاره‌پیماست و بزرگ ترین موشک قاره‌پیمای کره شمالی تاکنون محسوب می‌شود، نظارت داشت.
کیم جونگ اون تاکید کرده که این موشک جدید، کلیدی برای جلوگیری از جنگ اتمی است.
براساس گزارش رسانه‌های دولتی کره شمالی، این موشک پس از پیمودن یک مسافت 1090 کیلومتری در حداکثر ارتفاع 6248.5 کیلومتری، با موفقیت به هدف تعیین شده در دریا برخورد کرد.
کیم جونگ اون گفت: کره شمالی برای یک رویارویی بلند مدت با امپریالیسم آمریکا آماده است و نیروهای استراتژیک کره شمالی آماده‌اند تا هر گونه تلاش نظامی آمریکا را بررسی و مهار کنند.
اطلاعات منتشر شده توسط ارتش‌های کره جنوبی و ژاپن نشان دادند که این موشک پیش از فرود آمدن در غرب دریای ژاپن، در ارتفاع بالاتر و برای مدت زمان طولانی‌تری نسبت به موشک‌های آزمایش شده قبلی کره شمالی پرواز کرده بود.
این نخستین پرتاب بزرگ‌ترین موشک کره شمالی از سال 2017 میلادی بود و گامی مهمی در توسعه تسلیحاتی پیونگ‌یانگ را نشان می‌دهد که احتمالا قادر خواهد بود کلاهک‌های اتمی خود را به طرف هر نقطه‌ای از آمریکا پرتاب کند.        
بازگشت کره شمالی به انجام آزمایشات بزرگ تسلیحاتی دردسری جدید برای جو بایدن، رئیس جمهور آمریکا که مشغول واکنش نشان دادن به حمله روسیه به اوکراین است، محسوب می‌شود و چالشی نیز برای دولت محافظه کار جدید کره جنوبی خواهد بود.
یکی از مقامات کاخ سفید اعلام کرد: بایدن و فومیو کیشیدا، نخست وزیر ژاپن که در جریان نشست گروه هفت دربروکسل با هدف نشان دادن اتحاد علیه جنگ روسیه دیدار کرده بودند، این پرتاب موشکی کره شمالی را محکوم کرده و بر لزوم اتخاذ یک دیپلماسی در رابطه با پیونگ‌یانگ و برنامه تسلیحات اتمی‌اش تاکید کردند. آنها توافق کردند تا برای پاسخگو کردن پیونگ‌یانگ با یکدیگر همکاری کنند.
جن ساکی، سخنگوی کاخ سفید نیز گفت: این پرتاب موشکی نقض بی‌شرمانه قطعنامه‌های شورای امنیت سازمان ملل است، بی‌دلیل تنش‌ها را افزایش می‌دهد و خطر بی‌ثبات کردن وضعیت امنیتی در منطقه را به همراه دارد.
فومیو کیشیدا نیز این پرتاب موشکی را به عنوان نقض توقف پرتاب‌های موشک‌های بالستیک قاره‌پیما که شخص کیم جونگ اون وعده‌اش را به جامعه بین الملل داده بود، محکوم کرد.  
وزارت امور خارجه کره جنوبی اعلام کرد، آنتونی بلینکن، وزیر امور خارجه آمریکا و چانگ ایویی-یونگ، همتای کره جنوبی‌اش خواستار پاسخی قاطعانه به این اقدام کره شمالی شدند و موافقند که صدور قطعنامه‌های بیشتر از سوی شورای امنیت لازم است.
پنتاگون اعلام کرد: لوید آستین، وزیر دفاع آمریکا و همتای کره جنوبی اش نیز در گفت وگویی تلفنی موافقت کردند که ارائه یک پاسخ قاطعانه به این پرتاب ضروری است. ژنرال آستین همچنین گفت‌وگویی تلفنی با همتای ژاپنی‌اش در این خصوص داشت.
آمریکا، انگلیس، فرانسه، ایرلند، آلبانی و نروژ از شورای امنیت خواستند امروز نشست عمومی پیرامون این پرتاب موشکی اخیر کره شمالی برگزار کند و آنتونیو گوترش، دبیرکل سازمان ملل نیز از پیونگ‌یانگ خواست تا از انجام هرگونه اقدام غیرسازنده بیشتر اجتناب کند.  
                            ",https://www.asriran.com/003UUz
832224,۱۴۰۱/۰۱/۰۵,اجتماعی ,افزایش ۵۸ درصدی مسافران پروازی در نوروز امسال,هشت هزار و ۹۰۰ نشست و برخاست در فرودگاه‌های کشور انجام شده که حاکی از رشد ۹ درصدی در قیاس با همین بازه زمانی در سال گذشته است.,"سرپرست شرکت فرودگاه‌ها و ناوبری هوایی ایران از رشد ۵۸ درصدی اعزام و پذیرش مسافران در فرودگاه‌های کشور از آغاز طرح سفرهای نوروزی نسبت به مدت مشابه سال گذشته خبر داد.
به گزارش ایسنا؛ حمیدرضا سیدی درباره وضعیت فرودگاه‌های کشور اظهار کرد: با توجه به واکسیناسیون گسترده کرونا و کاهش میزان ابتلا به این ویروس در میان مردم، سفرهای هوایی در نوروز دوباره رونق گرفته و بر این اساس شاهد رشد تعداد پروازها و مسافران در فرودگاه‌های کشور هستیم.
وی افزود: در عین حال، رعایت پروتکل‌های بهداشتی با هدف جلوگیری و پیشگیری از شیوع دوباره کرونا به صورت جدی در فرودگاه‌های کشور به ویژه برای پروازهای بین المللی در دستور کار قرار گرفت.
سرپرست شرکت فرودگاه‌ها و ناوبری هوایی ایران ادامه داد: همزمان با آغاز طرح سفرهای نوروزی که از ۲۵ اسفند ماه سال گذشته کلید خورد، فرودگاه‌های کشور تا سوم فروردین ماه میزبان بیش از یک میلیون و ۹۷ هزار مسافر بودند که نسبت به مدت مشابه گذشته ۵۸ درصد رشد را نشان می دهد.
سیدی گفت: در این بازه زمانی حدود هشت هزار و ۹۰۰ نشست و برخاست در فرودگاه‌های کشور انجام شده که حاکی از رشد ۹ درصدی در قیاس با همین بازه زمانی در سال گذشته است.
وی اعلام کرد: از ۲۵ اسفند ماه سال گذشته تا یکم فروردین ‌ماه امسال نیز در فرودگاه بین المللی امام خمینی(ره)، هدایت و راهبری ۹۲۰ نشست و برخاست هواپیما انجام شد که این عدد نیز نسبت به مدت مشابه سال گذشته با ۲۳۰ درصد رشد در در این زمینه روبرو بوده است.
                            ",https://www.asriran.com/003UUy
832223,۱۴۰۱/۰۱/۰۵,بین الملل,یاسمین مقبلی یکی از فرماندهان ناسا شد,یاسمین مقبلی متولد سوم تیر ۱۳۶۲ خورشیدی، خلبان و سرگرد نیروی دریایی آمریکا و فضانورد ایرانی-آمریکایی ناسا است. وی بیش از دو هزار ساعت پرواز با ۲۵ نوع هواپیمای مختلف را در سابقه کاری خود دارد.,"ناسا و آژانس فضایی اروپا دو فضانورد را برای سفر به ایستگاه فضایی بین‌المللی در مأموریت ""کرو-۷"" ( Crew-7) شرکت ""اسپیس‌ایکس"" انتخاب کردند که قرار است ""یاسمین مقبلی"" فضانورد ایرانی تبار ناسا این ماموریت را فرماندهی کند.
به گزارش ایسنا؛ با اعلام ناسا، ""یاسمین مقبلی""(Jasmin Moghbeli) فضانورد ناسا که اصالتاً ایرانی است و ""آندریاس موگنسن"" (Andreas Mogensen) فضانورد آژانس فضایی اروپا به ترتیب به‌عنوان فرمانده و خلبان فضاپیما در این مأموریت شرکت اسپیس ایکس حضور خواهند داشت.
انتظار می‌رود این ماموریت زودتر از سال ۲۰۲۳ میلادی انجام نشود.
قرار است ماموریت ""کرو-۷"" توسط موشک ""فالکون ۹""( Falcon ۹) شرکت اسپیس ایکس از مرکز فضایی کندی ناسا در فلوریدا انجام شود تا دو سرنشین آن به دیگر فضانوردان مستقر در ایستگاه فضایی ملحق شوند.
یاسمین مقبلی که در سال ۲۰۱۷ میلادی به عنوان فضانورد ناسا انتخاب شد، در رشته مهندسی هوافضا در دانشگاه ام‌آی‌تی تحصیل کرد و کارشناسی ارشد خود در این رشته را در مدرسه عالی نیروی دریایی آمریکا در کالیفرنیا به پایان رسانده است و قرار است در ماموریت "" کرو-۷"" اولین پرواز فضایی خود را تجربه کند.
""یاسمین مقبلی"" متولد سوم تیر ۱۳۶۲ خورشیدی، خلبان و سرگرد نیروی دریایی آمریکا و فضانورد ایرانی-آمریکایی ناسا است. وی بیش از دو هزار ساعت پرواز با ۲۵ نوع هواپیمای مختلف را در سابقه کاری خود دارد.
ناسا در رابطه با ""آندریاس موگنسن"" دانمارکی نیز اعلام کرد که قرار است او دومین سفر خود به ایستگاه فضایی را تجربه کند و تاکنون نزدیک به ۱۰ ساعت را در فضا سپری کرده. در حال حاضر نیز به عنوان افسر رابط آژانس فضایی اروپا در مرکز فضایی جانسون ناسا در هیوستون مشغول به کار است.
                            ",https://www.asriran.com/003UUx
832052,۱۴۰۱/۰۱/۰۵,سلامت,غلبه بر سرطان کلیه به طور طبیعی: آیا ممکن است؟/ رژیم غذایی و نکته های دیگر,رویکردی طبیعی برای رسیدگی به سرطان کلیه ممکن است در کنار درمان های استاندارد مانند شیمی درمانی موثر باشد.,"عصر ایران – در شرایطی که متخصصان، روش های درمان طبیعی برای سرطان کلیه را نمی پذیرند، برخی از این روش ها در زمینه کمک به مدیریت آثار سرطان و عوارض جانبی درمان های استاندارد بر زندگی روزمره افراد امیدوارکننده ظاهر شده اند.
تغییر رژیم غذایی و گنجاندن مکمل های مغذی ممکن است به فرد مبتلا به سرطان کلیه در کاهش عوارض جانبی درمان یا حتی تغییر محیط درون بدن و دشوار شدن شرایط برای بقای سلول های سرطانی کمک کنند.
با این وجود، پیش از این که فرد درمان های یکپارچه (Integrative Therapies) را امتحان کند، باید ابتدا با پزشک خود مشورت کند.
آیا می توان سرطان کلیه را به طور طبیعی درمان کرد؟ 
در حال حاضر هیچ درمان ریشه‌کن کننده واحدی برای سرطان وجود ندارد. رویکردهای پزشکی به نوع و مرحله سرطان که فرد به آن مبتلاست، بستگی دارد.
برخی افراد از درمان های طبیعی و غذایی به جای درمان های استاندارد، مانند شیمی درمانی یا پرتو درمانی برای کنترل سرطان کلیه خود استفاده می کنند. با این وجود، متخصصان معتقدند که هیچ درمان طبیعی که بتواند سرطان را درمان کند، وجود ندارد.
درمانی پزشکی در برابر درمان های جایگزین 
پزشکان از درمان های جایگزین در پزشکی استاندارد استفاده نمی کنند. افراد ممکن است به دلایل مختلف به جای درمان های پزشکی رایج، از درمان های جایگزین استفاده کنند. از جمله این دلایل می توان به موارد زیر اشاره کرد:
- استفاده از یک رویکرد فرهنگی سنتی
- کنترل بیشتر بر وضعیت خود
- پرهیز از مصرف دارو به دلیل عوارض جانبی یا تاثیر آن بر زندگی فرد
اما باید به این نکته مهم اشاره داشت که دانشمندان به طور کامل درمان های جایگزین را آزمایش نکرده اند یا آنها را در برابر سرطان بی اثر تشخیص داده اند. برخی درمان های جایگزین ممکن است خطرات سلامت داشته یا اگر فرد سرخود آنها را تجویز کند، خطرناک باشند.
در شرایطی که برخی افراد از درمان های جایگزین به جای درمان پزشکی استاندارد استفاده می کنند، روش های درمانی مکمل و یکپارچه به رویکردهایی اشاره دارند که در کنار درمان های پزشکی برای پشتیبانی از روند درمان استفاده می شود.
پزشکی مکمل و یکپارچه 
به گفته انجمن سرطان آمریکا، استفاده از روش های مکمل و یکپارچه ممکن است به فرد در مدیریت علائم و عوارض جانبی مرتبط با سرطان کمک کند.
انجمن سرطان آمریکا توصیه می کند که افراد پژوهش های خود را انجام داده و با پزشک یا تیم درمان سرطان خود درباره ایمنی و اثربخشی درمان های مختلف که مد نظر دارند، صحبت کنند.
رژیم غذایی

این که در صورت ابتلا به سرطان کلیه چه چیزی باید بخوریم و آیا رژیم غذایی خاصی می تواند به بهبود شرایط کمک کند، از جمله پرسش هایی هستند که ممکن است برای افراد مبتلا به این بیماری مطرح شوند.
افراد مبتلا به سرطان کلیه که اضافه وزن دارند، نتایج بدتری نسبت به افرادی با وزن متوسط ندارند. مطالعات چشم انداز مطلوب‌تری از سرطان کلیه را در بیماران با شاخص توده بدنی (بی‌ام‌آی) بالاتر نشان داده اند. با این وجود، به انجام پژوهش های بیشتر برای تایید اهمیت شاخص توده بدنی در چشم انداز درمان افراد مبتلا به سرطان کلیه نیاز است.
انجمن سرطان آمریکا برای همه افراد مبتلا به سرطان یک رژیم غذایی متعادل را به منظور بهبود سلامت و تندرستی و کاهش مشکلات سلامتی آینده توصیه می کند.
غذاهایی که باید بخورید و مواردی که باید از آنها پرهیز کنید 
برخی پژوهش ها نشان می دهد که مصرف یک رژیم غذایی مبتنی بر گیاهان ممکن است برای بهبود بقا در افراد دارای سابقه سرطان مفید باشد. با این وجود، مطالعات تاثیر رژیم های غذایی گیاهی بر سرطان کلیه پس از تشخیص بیماری را ارزیابی نکرده اند.
طی دوره درمان چگونه غذا بخوریم 
موسسه ملی سرطان آمریکا توصیه می کند که افراد مبتلا به سرطان ممکن است به تنظیم رژیم غذایی خود با توجه به تغییرات در وزن و اشتهای خود و عوارض جانبی درمان نیاز داشته باشند.
عوارض جانبی می توانند دریافت کالری به میزان کافی را برای افراد دشوار کنند. از جمله عوارض جانبی رایج درمان سرطان می توان به موارد زیر اشاره کرد:
- بی اشتهایی
- خشکی یا درد در دهان
- حالت تهوع و استفراغ
- تغییرات در حس چشایی و بویایی
- گلو درد
- دشواری در بلع
- مشکلات گوارشی
از این رو، مصرف یک رژیم غذایی متنوع و سرشار از مواد مغذی با کالری، ویتامین ها، و مواد معدنی کافی ضروری است.
افزون بر این، افراد ممکن است متوجه شوند که خوردن غذا در وعده های کوچک‌تر، با قوام نرم‌تر، یا کمی له شده یا پوره شده راحت‌تر است.
همچنین، فرد ممکن است زمانی که انرژی بیشتری دارد یا همراه دوستان و اعضای خانواده خود است تمایل و اشتهای بیشتری برای مصرف غذای بیشتر داشته باشد.
افراد مبتلا به سرطان باید با پزشک خود یا یک متخصص تغذیه برای دریافت مشاوره درباره شیوه تغذیه خود طی دوره درمان صحبت کنند.
روزه‌داری و پرهیز از غذا خوردن  
بنابر یک بررسی در سال 2018، روزه‌داری یا رژیم های غذایی که روزه‌داری را تقلید می کنند، ممکن است اثربخشی درمان های سرطان را افزایش داده و عوارض جانبی درمان را کاهش دهند.
این به دلیل آن است که روزه‌داری می تواند محیطی را در بدن ایجاد کند که احتمال بقای سلول های سرطانی را کاهش داده، در شرایطی که به مقاومت سلول های عادی در برابر آثار منفی شیمی درمانی نیز کمک می کند.
با این وجود، یک بررسی در سال 2021 نشان داد که آثار روزه‌داری بر بروز سرطان و پیش‌آگهی انسان به دلیل فقدان آزمایشات بالینی با کیفیت بالا همچنان ناشناخته باقی مانده است.
رژیم غذایی کتو 
پژوهش ها نشان می دهد که ترکیب یک رژیم غذایی کتوژنیک (کتو) با شیمی درمانی و پرتو درمانی ممکن است نتایج درمان سرطان را بهبود ببخشد. رژیم غذایی پر چرب کتو به طور انتخابی تومورها را از گلوکز که برای بقا و تکثیر به آن نیاز دارند، محروم می کند.
بنابر یک بررسی در سال 2020، رژیم غذایی کتو احتمالا یک محیط متابولیک نامطلوب برای سلول های سرطانی ایجاد می کند و به طور کلی برای بیماران ایمن است و به خوبی تحمل می شود.
با این وجود، دانشمندان برای ارزیابی این ادعاها به انجام مطالعات بیشتر نیاز دارند.
رژیم غذایی با pH کاهش یافته 
یک رژیم غذایی با pH کاهش یافته محیط درون بدن را کمتر اسیدی و بیشتر قلیایی‌ می سازد. افراد گاهی از این رویکرد به عنوان یک رژیم غذایی قلیایی نام می برند.
برخی افراد مدعی اند که یک رژیم غذایی با pH کاهش یافته از بقای سلول های سرطانی جلوگیری می کند و برای تحقق این هدف مصرف مواد غذایی قلیایی‌ساز را در دستور کار خود قرار می دهند. برخی شواهد نشان می دهد که یک رژیم غذایی قلیایی می تواند التهاب را کاهش دهد که ممکن است به کاهش خطر سرطان کمک کند.
با این وجود، یک بررسی سیستماتیک در سال 2016 نشان داد که شواهد کافی برای پشتیبانی از مصرف یک رژیم غذایی قلیایی یا آب قلیایی برای درمان سرطان وجود ندارد.
مکمل ها

افرادی که مایل به مصرف مکمل برای درمان سرطان هستند باید ابتدا با پزشک خود مشورت کنند زیرا مکمل ها ممکن است با شیمی درمانی یا داروهایی که مصرف می کنند، تداخل ایجاد کنند.
یک بررسی در سال 2018 به نقش مکمل های طبیعی در درمان کارسینوم سلول کلیوی پرداخت. این بررسی نشان داد برخی ترکیبات آثار امیدوارکننده ای علیه این نوع سرطان در مطالعات آزمایشگاهی داشته اما دانشمندان باید آزمایش های بیشتری با حضور سوژه های انسانی برای تایید نهایی انجام دهند.
در ادامه برخی از این ترکیبات و منابع آنها ارائه شده اند:
- اپیگالوکاتچین-3-گالات: موجود در چای سبز، آلو، پوست سیب، و پیاز
- انگلرین: ترکیبی طبیعی در فیلانتوس انگلری، یک گیاه بومی آفریقا
- کوئرستین: ترکیبی آنتی اکسیدانی موجود در چای، پیاز، انگور، و سیب
- کومارین: موجود در دانه های تونکا، اسطوخودوس، و توت فرنگی
- کورکومین: ترکیب فعال موجود در زردچوبه
- سولفورافان: موجود در بروکلی
- آمیگدالین: موجود در زردآلو، هلو و آلو
- تیموکینون: موجود در زیره سیاه
- کاهوئول: موجود در دانه های قهوه
- هونوکیول: موجود در پوست درخت مگنولیا
- جنستئین: موجود در سویا
کانابیدیول 
کانابیدیول (سی‌بی‌دی) به ترکیبات فعال موجود در شاهدانه به نام کانابینوئیدها ارجاع می شود. مردم هزاران سال است از شاهدانه برای مقاصد دارویی استفاده می کنند.
سازمان غذا و داروی آمریکا شاهدانه را به عنوان درمانی برای سرطان یا دیگر شرایط پزشکی تایید نکرده است. با این وجود، داروهای ساخته شده از کانابینوئیدها برای درمان عوارض جانبی مرتبط با سرطان، مانند بی اشتهایی یا استفراغ ناشی از شیمی درمانی، تایید شده اند.
به گفته موسسه ملی سرطان آمریکا، کانابینوئیدها با محدود کردن رشد سلولی و گسترش سرطان (متاستاز) و القای مرگ سلولی ممکن است آثار ضد توموری ایجاد کنند. این آثار در مطالعاتی با حضور سوژه های حیوانی مورد بررسی قرار گرفته اند.
یک بررسی در سال 2020 نشان داد که کانابیدیول یک داروی ضد سرطان امیدوارکننده است. با این وجود، پژوهش هایی با حضور سوژه های انسانی درباره این که کانابیدیول می تواند سرطان کلیه را درمان کند، وجود ندارند.
لاتریل 
لاتریل نام دیگر برای محصول طبیعی آمیگدالین، ماده شیمیایی موجود در هسته میوه هایی مانند زردآلو و گیاهانی مانند شبدر، سورگوم (ذرت خوشه ای)، و لوبیای لیما است.
اگرچه برخی افراد مدعی اند که هیدروژن سیانید در لاتریل خواص ضد سرطانی دارد، سازمان غذا و داروی آمریکا آن را تایید نمی کند. تا به امروز، دانشمندان هیچ آزمایش کنترل شده ای برای بررسی اثر لاتریل روی انسان انجام نداده اند، و شواهد کمی از گزارش های موردی وجود دارند که از آن به عنوان یک درمان ضد سرطان پشتیبانی می کنند.
لاتریل که برخی آن را ویتامین B17 نیز می نامند، به صورت قرص یا تزریقی مصرف می شود. با این وجود، به گفته موسسه ملی سرطان آمریکا، این ممکن است به مسمومیت با سیانید منجر شود.
اقدامات احتیاطی در طول درمان سرطان کلیه در خانه 
برخی از درمان های سرطان، افراد را مستعد ابتلا به عفونت می کنند، از این رو، آنها باید در تهیه و نگهداری از غذای خود مراقب باشند. برخی نکات برای محافظت از شخص عبارتند از:
- پرهیز از مصرف آبمیوه و لبنیات غیر پاستوریزه
- پرهیز از مصرف ماهی یا صدف خام
- شستشوی دست ها و استفاده از تخته های جداگانه هنگام آماده کردن گوشت
- شستشو و پاکسازی میوه ها و سبزیجات پیش از مصرف
- نگهداری از مواد غذایی در دمای مناسب                           ",https://www.asriran.com/003USC
832222,۱۴۰۱/۰۱/۰۵,اجتماعی ,رئیس دفتر زلنسکی: پیشرفتی در مذاکرات با روسیه داشتیم/دیدار زلنسکی و پوتین به زودی انجام می‌شود,هرگز قبول نخواهیم کرد بخشی از خاک‌مان از جمله در دونباس و شبه‌جزیره کریمه را واگذار کنیم.,"رئیس دفتر رئیس جمهوری اوکراین اظهار کرد، پیشرفتی در مذاکرات با روسیه حاصل شده و گمان می‌کند که دیدار روسای جمهور این دو کشور به زودی انجام می‌شود.
به گزارش ایسنا؛ آندری یرماک، رئیس دفتر ولودیمیر زلنسکی، رئیس جمهور اوکراین گفت: مذاکرات با روسیه دشوار است و سوالاتی درباره احتمال حصول توافق وجود دارند اما ما پیشرفتی در مذاکرات با روسیه داشته‌ایم.
یرماک در ادامه گفت: فکر می‌کنم لحظه‌ دیدار زلنسکی و ولادیمیر پوتین، رئیس‌جمهور روسیه با یکدیگر نزدیک است.
وی افزود: دیدار با پوتین ضروری است زیرا تنها راه برای حل مشکلات موجود است.
رئیس دفتر زلنسکی تاکید کرد: هرگز قبول نخواهیم کرد بخشی از خاک‌مان از جمله در دونباس و شبه‌جزیره کریمه را واگذار کنیم.
                            ",https://www.asriran.com/003UUw
832221,۱۴۰۱/۰۱/۰۵,اجتماعی ,بوشهر رتبه دوم کشور در پذیرش مسافر نوروزی,روزانه ۳۰ هزار نفر در مدارس استان بوشهر اسکان داده می‌شوند.,"مدیرکل امور شهری و شوراهای استانداری بوشهر گفت: بوشهر بعد از استان خوزستان رتبه دوم کشور در ورود گردشگر را دارد و حدود سه‌ میلیون نفر سفر اقامت در بوشهر ثبت شده است.
به گزارش ایرنا؛ به نقل از اداره کل روابط عمومی استانداری بوشهر، هوشنگ رستم‌پور شهیدی پس از بازدید از وضعیت اسکان مسافران در بوشهر افزود: در راستای تمهیدات لازم سفر کمیته تسهیلات سفرهای نوروزی روزانه نشست‌های خود را برگزار می‌کنند و دستگاه‌های مرتبط آمادگی خود برای ارائه خدمات به مسافران را گزارش می‌دهند.
وی با بیان اینکه آمار مسافران نوروزی استان بوشهر قابل مقایسه با سال گذشته که ممنوعیت سفر بوده نیست، تصریح کرد: خیل عظیم و سیل آسای مسافران و گردشگران در نقاط مختلف استان اقامت دارند و این آمار به احتمال زیاد همچنان افزایش خواهد یافت.
رستم‌پور شهیدی از ایجاد ۵۰ کمپ نوروزی در استان بوشهر خبر داد و گفت: روزانه ۳۰ هزار نفر در مدارس استان بوشهر اسکان داده می‌شوند.
وی با اشاره به ارائه خدمات به مسافران در امامزاده‌ها تصریح کرد: در شهر بوشهر با توجه به افزایش بی‌سابقه جمعیت ورودی ۲ کمپ امامزاده محمد باقر (ع) و امامزاده قاسم (ع) برای اقامت مسافران به چهار کمپ قبل افزوده شده و آماده پذیرش گردشگران است.
                            ",https://www.asriran.com/003UUv
832220,۱۴۰۱/۰۱/۰۵,اجتماعی ,حضور زائران در مشهد ۵ میلیونی شد,امسال با توجه همزمان شدن ایام نوروز با شعبانیه، نزدیک شدن به ماه‌مبارک رمضان و نبود محدودیت‌های کرونایی مشهد میزبان میلیون‌ها زائر شد,"معاون هماهنگی و مدیریت امور زائران استانداری خراسان رضوی گفت: تاکنون ۵ میلیون زائر وارد مشهد شده‌ است که تاکنون اسکان آن‌ها به خوبی مدیریت شده است.
به گزارش ایسنا؛ حجت‌الاسلام والمسلمین حجت گنابادی‌نژاد: بیش از ۵۰ درصد از کل اقامت‌های رسمی کشور در مشهد فعال است، اما هنگامی‌که مشهد با حضور میلیونی زائران روبه‌رو می‌شود، این ظرفیت‌ها برای اقامت زائران کافی نیست.
وی افزود: امسال با توجه همزمان شدن ایام نوروز با شعبانیه، نزدیک شدن به ماه‌مبارک رمضان و نبود محدودیت‌های کرونایی مشهد میزبان میلیون‌ها زائر شد که مسئولان مربوطه از چهار ماه گذشته در جهت سازماندهی و میزبانی از زائران برنامه‌ها و اقدامات لازم را برنامه‌ریزی و ساماندهی کرده بودند.
معاون هماهنگی و مدیریت امور زائران استانداری خراسان رضوی با بیان اینکه از تمام ظرفیت‌ها جهت اسکان زائران استفاده کرده‌ایم به گونه‌ای که در استان بیش از ۴۵۰ هزار و در مشهد بیش از ۳۵۰ هزار اقامتگاه آماده شد، گفت: با توجه حضو میلیونی زائران و کاهش شدید دما استقبال از اقامتگاه‌ها به شدت افزایش یافت به همین منظور به سرعت اقامتگاه‌هایی در حسینه‌ها، مساجد و سالن‌های ورزرشی مهیا کردیم و در حال حاضر هیچ مشکلی برای اسکان اضطراری زائران نداریم.
                            ",https://www.asriran.com/003UUu
832219,۱۴۰۱/۰۱/۰۵,بین الملل,بایدن: خیلی خوش شانس خواهم بود اگر حریفم در انتخابات ترامپ باشد,دونالد ترامپ در ماه‌های اخیر بار‌ها تاکید کرده در رقابت‌های انتخاباتی سال ۲۰۲۴ حضور فعال خواهد داشت.,"رئیس جمهور آمریکا اظهار امیدواری کرد در انتخابات ۲۰۲۴ با دونالد ترامپ، رئیس جمهور جمهوری‌خواه پیشین این کشور رقابت کند.
به گزارش صداوسیما؛ شبکه خبری سی ان ان آمریکا گزارش داد، «جو بایدن»، رئیس جمهور آمریکا روز گذشته در یک نشست مطبوعاتی در بروکسل گفت: در انتخابات آینده ریاست جمهوری اگر حریفم ترامپ باشد خیلی خوش شانس خواهم بود.
بایدن در پاسخ به این سوال که آیا نگران بازگشت دونالد ترامپ یا یکی از متحدانش به صحنه انتخاباتی و پیروزی احتمالی آنهاست یا خیر تاکید کرد: من هیچ‌گونه نگرانی در مورد این موضوع ندارم و اصلاً چنین فکر نمی‌کنم.
رئیس جمهور آمریکا در ادامه تصریح کرد: فکر نمی‌کنم شما هیچ رهبر اروپایی را پیدا کنید که با من مخالف باشد.
جو بایدن در این نشست خبری تأکید کرد: اگر در سال ۲۰۲۴ وضعیت سلامتی خوبی داشته باشد قطعاً در انتخابات ریاست جمهوری حضور خواهد داشت.
او پیشتر گفته بود حتی به خاطر رقابت با دونالد ترامپ شده بار دیگر در صحنه رقابت‌های انتخاباتی حاضر خواهد شد. بایدن در این نشست خبری خاطرنشان کرد: من چرا باید در رقابت با دونالد ترامپ کنار بکشم؟ چرا نباید کاندید شوم؟ او هم یک نامزد انتخاباتی است و این امر می‌تواند احتمال پیروزی من را افزایش دهد.
این اظهارات در زمانی مطرح می شود که بایدن در بروکسل حضور دارد و مشغول دیدار با رهبران ناتو است. بسیاری از کشورهای عضو ناتو نگران بازگشت شعار"" اول آمریکا"" و عموما سیاست های ضد ناتوی ترامپ هستند.
دونالد ترامپ در ماه‌های اخیر بار‌ها تاکید کرده در رقابت‌های انتخاباتی سال ۲۰۲۴ حضور فعال خواهد داشت.
بسیاری در آمریکا به دلیل کاهش قابل ملاحظه محبوبیت جو بایدن به دلیل برخی سیاست‌های داخلی و بین المللی پیروزی دونالد ترامپ در رقابت‌های انتخاباتی آتی را بسیار محتمل می‌دانند.
                            ",https://www.asriran.com/003UUt
832218,۱۴۰۱/۰۱/۰۵,اجتماعی ,رضا براهنی شاعر درگذشت,«اسماعیل» و «ظل‌الله» دیگر کتاب‌های مهم او در حوزه شعر هستند.,"رضا براهنی، شاعر، نویسنده و منتقد سرشناس ایرانی درگذشت.
به گزارش عصرایران، اکتای براهنی، کارگردان سینما و فرزند رضا براهنی، در صفحه اینستاگرام خود نوشت: به تاریخ ۵ فروردین ۱۴۰۱ پدرم رضا براهنی جهان را ترک و به دیدار آفتاب شتاب کرد.
از جمله مشهورترین آثار رضا براهنی کتاب «خطاب به پروانه‌ها و چرا من دیگر شاعر نیمایی نیستم؟» است، اثری که هم شامل برخی اشعار و هم دیدگاه‌های او در زمینه شعر می‌شود.
«اسماعیل» و «ظل‌الله» دیگر کتاب‌های مهم او در حوزه شعر هستند.                           ",https://www.asriran.com/003UUs
832217,۱۴۰۱/۰۱/۰۵,اجتماعی ,جان باختن ۳۸۰ نفر در تصادفات نوروزی,سرعت و سبقت غیرمجاز، انحراف و عدم توجه به جلو، بیشترین علل بروز تصادفات تعیین شده است.,"سرپرست پلیس راه راهنمایی و رانندگی از آغاز موج اول بازگشت مسافران نوروزی و جان باختن ۳۸۰ نفر در ۹ روز اخیر خبر داد.
به گزارش ایسنا؛ سرهنگ محبی طی گفت‌وگویی در یک برنامه تلویزیونی در تشریح آخرین جزییات اقدامات پلیس راهور در طرح نوروزی گفت: شاهد موج اول بازگشت مسافرین از سفرها به ویژه از استان‌های سیاحتی، زیارتی و شمالی کشور هستیم.
وی با بیان این‌که برای محور چالوس، هراز و آزادراه تهران – شمال محدودیت‌هایی در هنگام عصر در نظر گرفته شده که بار ترافیکی تخلیه شود، اظهار کرد: با توجه به حجم بالای ترافیک از مسافران می‌خواهیم که مقررات را رعایت کنند و بازگشت از سفر خود را به اول صبح موکول کنند چرا که معمولا بین نیمه شب تا شش صبح پرمخاطره‌ترین ساعات برای رانندگی است.
سرپرست پلیس راه راهنمایی و رانندگی با بیان این‌که متاسفانه در ۹ روز گذشته ۳۸۰ نفر از هموطنان جان خود را در تصادفات از دست دادند که آمار خطرناکی است، گفت: بیشترین ساعات بروز تصادفات ۱۲ تا ۱۶ و ۱۶ تا ۲۰ ثبت شده است.
وی ادامه داد: سرعت و سبقت غیرمجاز، انحراف و عدم توجه به جلو، بیشترین علل بروز تصادفات تعیین شده است.
                            ",https://www.asriran.com/003UUr
832216,۱۴۰۱/۰۱/۰۵,سیاست خارجی,انتقاد آمریکا از حضور سپاه در نمایشگاه نظامی قطر,رویترز روز چهارشنبه درباره حضور ایران در نمایشگاه صنایع دفاعی دوحه نوشت: ایران در این نمایشگاه قدرت موشکی خودش را به نمایش گذاشته است.,"آمریکا به حضور ایران و افسران سپاه در نمایشگاه نظامی دوحه قطر واکنش نشان داد و ابراز نگرانی کرد.
به گزارش ایرنا؛ وزارت خارجه آمریکا با انتشار بیانیه ای درباره حضور ایران در نمایشگاه نظامی دوحه قطر اعلام کرد: ما عمیقاً از حضور مقامات نظامی ایران و همچنین افسران سپاه پاسداران جمهوری اسلامی ایران در نمایشگاه دفاعی دوحه، ناراحت و نگران هستیم.
آمریکا در این بیانیه در تداوم سیاست هراس از نفوذ منطقه ای ایران ادعا کرده است: ما حضور آنها در این نمایشگاه و بخش دفاع دریایی آن را رد می کنیم زیرا ایران بزرگ ترین تهدید برای ثبات دریایی در منطقه خلیج(فارس) است.
در این بیانیه همچنین آمده است معامله سلاح های ایران در کل بر اساس قوانین مختلف آمریکا از جمله تحریم های مرتبط با تروریسم و سلاح های کشتار جمعی، شامل تحریم ها می شود.
«سپهبد سالم حمد بن عقیل النابت» رئیس ستاد نیروهای مسلح قطر روز (چهارشنبه) سوم فروردین ماه ۱۴۰۱ به همراه فرماندهان عالی‌رتبه این کشور از غرفه صنایع دفاعی دریایی نیروهای مسلح جمهوری اسلامی ایران در نمایشگاه بین‌المللی دفاعی دوحه بازدید کرد.
رویترز روز چهارشنبه درباره حضور ایران در نمایشگاه صنایع دفاعی دوحه نوشت: ایران در این نمایشگاه قدرت موشکی خودش را به نمایش گذاشته است.
این خبرگزاری حضور ایران در این نمایشگاه دفاعی، همزمان با تلاش‌ها در مذاکرات وین برای اجرای کامل برجام را جالب توجه دانسته بود. 
                            ",https://www.asriran.com/003UUq
832215,۱۴۰۱/۰۱/۰۵,سیاست خارجی,ایران، یکی از محورهای سفر بلینکن به منطقه,سخنگوی وزارت امور خارجه آمریکا در بیانیه‌ای از سفر آنتونی بلینکن، وزیر امور خارجه آمریکا از ۳۰ تا ۲۶ مارس به کرانه باختری، فلسطین اشغالی، مراکش و الجزایر خبر داد,"وزارت امور خارجه آمریکا در بیانیه‌ای از سفر وزیر امور خارجه این کشور به کرانه باختری، قدس اشغالی، مراکش و الجزایر خبر داد که نقش ایران در منطقه از جمله موضوعات در دستورکار رایزنی‌های او خواهد بود.
به گزارش ایسنا؛ ند پرایس سخنگوی وزارت امور خارجه این کشور در بیانیه‌ای از سفر آنتونی بلینکن، وزیر امور خارجه آمریکا از ۳۰ تا ۲۶ مارس به کرانه باختری، فلسطین اشغالی، مراکش و الجزایر خبر داد که طیفی از مسائل منطقه‌ای و جهانی از جمله جنگ روسیه در اوکراین، آن‌چه «فعالیت‌های ثبات‌زدای ایران» خوانده شده، توافق ابراهیم و عادی‌سازی توافق با رژیم صهیونیستی، روابط اسراییل-فلسطین و حفظ راه‌کار دو کشوری برای حل کردن «مناقشه اسراییلی-فلسطین» در دستورکار گفت‌وگوهای او قرار دارد.
                            ",https://www.asriran.com/003UUp
832214,۱۴۰۱/۰۱/۰۵,سیاسی,حداقل حقوق سربازان، ۳ میلیون و ۳۶۰ هزار تومان,عموم سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان (برابر با حداقل حقوق کارمندی با احتساب کسورات) حقوق خواهند گرفت.,"رئیس مجلس شورای اسلامی گفت: بر اساس مصوبه مجلس در لایحه بودجه ۱۴۰۱، همه سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان حقوق خواهند گرفت.
به گزارش صداو سیما؛ محمدباقر قالیباف در صفحه شخصی خود در فضای مجازی نوشت: ”وضعیت معیشتی سربازان و دریافتی‌های ناچیزی که حتی کفاف رفت‌و‌آمد و حداقلی‌ترین هزینه‌های آن‌ها را نمی‌داد، سال‌ها بی‌تغییر مانده بود و تحول جدی و کوتاه‌مدت در آن وضعیت، دور از دسترس به نظر می‌رسید. “
رئیس مجلس همچنین با بیان اینکه مجلس یازدهم از دو سال گذشته تا کنون حقوق سربازان را بیش از ۸ برابر افزایش داده است، افزود: ”بر اساس مصوبه مجلس در بودجه ۱۴۰۱، عموم سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان (برابر با حداقل حقوق کارمندی با احتساب کسورات) حقوق خواهند گرفت“.
                            ",https://www.asriran.com/003UUo
832213,۱۴۰۱/۰۱/۰۵,بین الملل,رهبر کره شمالی: برای رویارویی طولانی مدت با آمریکا آماده هستیم,کره جنوبی و ژاپن روز پنجشنبه اعلام کردند که کره شمالی یک موشک بالستیک قاره پیما را به سمت دریا در سواحل شرقی این کشور شلیک کرده است.,"پیونگ یانگ بامداد جمعه اعلام کرد که روز پنجشنبه به دستور مستقیم کیم جونگ اون، یک موشک بالستیک قاره پیمای جدید  (ICBM به نام هواسونگ-17 ) با موفقیت آزمایش شد و رهبر کره شمالی گفت که کشورش برای رویارویی طولانی مدت با آمریکا کاملا آماده است.
به گزارش ایرنا؛ رهبر کره شمالی با بازدید از محل آزمایش موشکی تاکید کرد که  سلاح استراتژیک جدید کره شمالی بار دیگر همه جهان را به وضوح از قدرت نیروهای مسلح ما آگاه خواهد کرد.
وی خاطر نشان کرد که نیروهای دفاعی ملی کره شمالی از توان نظامی و فنی بسیار خوبی برخوردار خواهند بود تا در برابر هرگونه تهدید و باج‌گیری نظامی خللی وارد نشود و خود را برای رویارویی طولانی مدت با آمریکا آماده نگه داشته اند.
کیم هشدار داد که هر نیرویی که امنیت کشورش را نقض کند آگاه باشد که باید بهای گزافی بپردازد.
کره جنوبی و ژاپن روز پنجشنبه اعلام کردند که کره شمالی یک موشک بالستیک قاره پیما را به سمت دریا در سواحل شرقی این کشور شلیک کرده است.
رئیس ستاد مشترک ارتش کره جنوبی گفت که شلیک یک پرتابه ناشناس از کره شمالی شناسایی شده که گمان می رود یک موشک بالستیک دوربرد قاره پیماست که در ارتفاعات فضا شلیک شده است.
کره شمالی از سال ۲۰۱۷ تاکنون چنین موشک هایی با برد یا ظرفیت کامل را آزمایش نکرده است.
                            ",https://www.asriran.com/003UUn
832129,۱۴۰۱/۰۱/۰۵,فرهنگی/هنری,آگاهی‌نو؛ خودمان می‌کاریم و خودمان می‌خوریم,اگر «آگاهی‌نو» برای شما نامی آشنا نیست کافی است یادآور شویم سردبیر آن «محمد قوچانی» است با این تفاوت که صاحب امتیاز و مدیر آن هم هست...,"عصر ایران؛ سروش بامداد- شمارۀ نوروزی «آگاهی‌نو» پرونده‌ای گشوده در نقد و بررسی آرای سیاسی و اقتصادی نخستین رییس جمهوری ایران که در مهر ماه 1400 در فرانسه درگذشت و طرح روی جلد نیز به همین خاطر به او -ابوالحسن بنی‌صدر- اختصاص دارد.   با توجه به این که اولین رییس جمهوری ایران در تمام 40 سال پس از برکناری نقش اپوزسیون جمهوری اسلامی را البته به صورت تنها و منفرد و به جز سه چهار سال اول ایفا می‌کرد طبیعی است که مادام که زنده بود تصویر او نمی‌توانستند روی جلد نشریه داخلی بنشانند و اگر هم می‌توانستند چون خود اهل سخن و قلم و رسانه بود و مخالف ترین مخالفان او هم بر این ویژگی تأکید داشتند، اگر پاسخی می‌داد چه می‌کردند؟ منتشر می‌کردند احتمالا اسباب دردسر می‌شد و اگر نه و اعتنا نمی کردند نیز اخلاقی نبود و از تریبون هایی که در اختیار داشت، می‌تاخت. مرگ اما تابوها را می‌شکند و این فرصت را فراهم ساخت بی بیم دردسر داخلی و واکنش او.   با این توضیحات طبیعی است که مطالب هم با نگاه انتقادی به او باشد اما نه از جنش اتهام افکنی‌های اصول‌گرایی رادیکال ایرانی که هر که را نپسندند جاسوس و خائن می‌خوانند و ابایی از هیچ تهمتی ندارند و خود بنی‌صدر برای آنان یک ناسزا بود کما این که حسن روحانی را هم تهدید به تکرار آن سرنوشت می کردند غافل از آن که رییس جمهوری پیشین ایران خود از مخالفان بنی صدر و نمایندگان رأی دهنده به عزل او در خرداد 1360 بوده در روزگاری که جوانان تشبیه یا تهدید کنندۀ امروز چه بسا هنوز پا به عرصۀ وجود نگذاشته بودند!   گفت‌و‌گوها و نوشته‌های پروندۀ ویژۀ ابوالحسن بنی‌صدر اولین رییس جمهوری ایران از موسی غنی‌نژاد، علی اصغر سیدی، علی‌اکبر معین‌فر، سید مصطفی میرسلیم، احمد توکلی، فیض‌الله عرب‌سرخی و محمد جواد مظفر است و البته شاید می‌توانستند با احمد سلامتیان هم مصاحبه کنند یا دست‌کم با دکتر احمد غضنفرپور که در ایران زندگی می‌کند و در اصفهان به طبابت اشتغال دارد.   گفت و گو با مهندس معین‌فر که زودتر از بنی‌صدر از این دنیا رفت بسیار خواندنی است و به بسیاری از ابهامات و ادعا پاسخ می دهد خاصه این تأکید که تاریخ را از عقب به جلو نباید خواند و البته کمتر به بنی‌صدر پرداخته و بیشتر در دفاع از ملی کردن صنایع و بانک‌ها در فضای خاص سال اول پس از انقلاب است که مدیران و صاحبان آنها رفته بودند و کارگران و سهام‌داران و سپرده گذاران بلاتکلیف بودند و چون حمله به بنی صدر در رسانه‌های داخلی هزینه ندارد هر که می‌خواسته از ملی‌کردن‌ها خرده بگیرد پای او را پیش می‌کشد و مهندس معین‌فر اولین وزیر نفت ایران و عضو شورای انقلاب روایت دقیق و تاریخی ملی کردن ها را توضیح می‌دهد.
  اگر «آگاهی‌نو» برای شما نامی آشنا نیست کافی است یادآور شویم سردبیر آن «محمد قوچانی» است. هر روزنامه و مجله که روزنامه‌نگار خوش‌قریحه و برندساز ایرانی در آن باشد بیش از نام آن مجله به ""نشریۀ قوچانی"" شهرت می‌یابد و این بار نه تنها سردبیر که صاحب امتیاز و مدیر مسؤول هم هست.   واقعیت این است که حساسیت سیاسی و امنیتی نسبت به روزنامه بیش از هفته‌نامه و به هفته‌نامه بیش از ماهنامه و به ماهنامه بیش از دوماهنامه است و محمد قوچانی سراغ این آخری آمده تا فارغ‌البال نشریه خودش را منتشر کند چرا که نشریات ادواری قادر به جریان‌سازی نیستند هر چند که روزنامه‌های مکتوب و چاپی هم دیگر نیستند آن قدر که سر مردم در شبکه‌های اجتماعی و فضای مجازی و گوشی های هوش‌مند است و ذهن شان درگیر تأمین خوراک و پوشاک و آنچه از آن به عنوان معیشت یاد می‌شود.   بهترین گواه برای این که محمد قوچانی این کنج دنج را برگزیده تا نشریه خودش را منتشر کند سرمقالۀ خود اوست در نخستین شمارۀ «آگاهی‌نو» در پاییز 1399 که با جملاتی از محمود عنایت مدیر مجلۀ «نگین» در سال 1344 آغاز شد تا هدف خود را از انتشار دوماهنامه‌ای که صاحب امتیاز و مدیر هم جدای سردبیر خود اوست به روشنی اما از زبان دیگری و از نشریه‌ای مربوط به بیش از نیم قرن قبل بیان کرده باشد.  محمود عنایت در مجلۀ «نگین» و در خرداد 1344 نوشته بود:
   «با اجازۀ شما می‌خواهم از این طرف میز به آن طرف میز بروم و بنشینم. تا به حال ما می‌کاشتیم و دیگران می ‌خوردند. حالا خودمان می‌کاریم و خودمان هم می‌خوریم. این خودمان شامل همۀ کسانی است که این چند سال پا به پا و در رکاب‌شان یدک مجلات سنگین و نیمه سنگین را می‌کشیدیم و قلم صد تا یک غاز می‌زدیم و آب در هاون می‌کوبیدیم و چندگاهی نیز با دلیسرد و بی تپش و هزار گونهسخن در دهان و لب خاموش بر کناره می رفتیم.اکنون نیز البته حجره و دکه ای باز نکرده ایم اما همین قدر بس که منزل بی ریا است و سودای بهره کشی و سوء استفاده از کار و اندیشۀ دیگران نیز در طریقت ما نیست.»    مدیر آگاهی‌نو البته می دانست که صرف امتیاز و مدیر مسؤولی برای استقلال کافی نیست و از این رو در بخشی از سرمقاله نوشت:  «پس از 25 سال کار مطبوعاتی این قلم، به لطف هیأت نظارت بر مطبوعات، مجوز این مجله صادر شد تا ما هم شاید بتوانیم "" خودمان بکاریم و خودمان بخوریم"" هر چند که در مقام "" صاحب امتیاز"" هم نیازمند ""سرمایه گذار"" هستیم و هنوز داستان ""کار و سرمایه"" باقی است!»( شاید هم اگر سرمایه‌گذار این متن را خوانده باشد زیر لب گفته باشد کاشتن آری اما از مطبوعات که نمی‌توان خورد!)   شاید برای خوانندۀ این سطور این پرسش پدید آید که اگر قرار بر معرفی ویژه نامۀ نوروزی است چرا نقب به شمارۀ نیمۀ 99؟علت این است که در «ته مقاله» شمارۀ 400 صفحه‌ای نوروزی خبر داده به لحاظ اقتصادی مستقل شده با پیش فروش اینترنتی و از آخر که به اول بازمی‌گردیم می‌بینیم فرم اشتراک یک ساله (6 شماره) به قیمت 570 هزار تومان را منتشر کرده با شمارۀ کارت خود مدیر مسؤول و نه سرمایه گذار.  چون نام محمد قوچانی کافی است تا بدانید آگاهی‌نو چگونه است، به همین معرفی بسنده می کنیم و البته از جالب‌ترین بخش‌ها نوشتۀ سید عبدالجواد موسوی است که بار دیگر از آنچه در دوران خامی و جوانی علیه احمد شاملو نوشته بود اگر نه عذرخواهی که باز اعلام برائت کند.
  جالب این که مشخص است مجله قبل از حملۀ روسیه به اوکراین نهایی و منتشر شده ولی به مستندی دربارۀ پوتین پرداخته با عنوان «چهرۀ خطرناک یک رییس جمهور». کاش اگر جلد و پروندۀ شمارۀ بعد به پوتین اختصاص یابد باز هم به این مستند بپردازند.    «آگاهی نو» هم برای خواندن مناسب است و هم هدیه دادن والبته مشترک شدن.                           ",https://www.asriran.com/003UTR
832176,۱۴۰۱/۰۱/۰۵,سیاسی,مرداد 1400؛  طنز تلخ بازگشت طالبان,خبر مهم جهانی در مرداد بازگشت طالبان به قدرت در افغانستان بود. همان طالبانی که 20 سال قبل آمریکایی‌ها سرنگون کرده بودند. با همان ها توافق کردند و رفتندتا طالبان بازگردند و  این تلخ ترین طنز 1400 بود...,"عصر ایران؛ مهرداد خدیر- سه روز مانده به پایان 8 سال ریاست جمهوری و تحویل آن به سید ابراهیم رییسی و در نهم مرداد 1400، حسن روحانی آخرین سخنان خود در این جایگاه را با سه عدد مطرح کرد در فضایی که چندان هم شنیده نشد و کسی هم حوصلۀ رمزگشایی نداشت:  «اگر اصل 60 قانون اساسی حاکم بود و لطمه نمی‌خورد، چون در اوایل آذر لطمه خورد و اگر 11 آذر نداشتیم و اصل 60 ایستاده بود و همه به اصل 113 احترام می‌گذاشتند در ماه اسفند ( 1399) تحریم مردم برداشته شده بود و امروز مردم می‌دیدند چه شرایطی بر کشور حاکم بود و فروردین و اردیبهشت و خرداد دیگری را می‌دیدند.
  البته آن مقدار که مقدور بود وزارت خارجۀ ما و دیگران تلاش کردند و امروز سفره آماده است و باید در باز شود تا مردم کنار سفره قرار بگیرند. کار آماده شده و امیدواریم دولت سیزدهم بتواند تکمیل کند. ما هم خوش‌حال می ‌شویم که دولت سیزدهم موفق شود و فرقی ندارد دولت دوازدهم دولت موفق شود یا دولت سیزدهم اما بسیاربسیار متأسفم که چهار پنج‌شش ماه از دست رفت.»   به زبان ساده و روشن مراد حسن روحانی این بود که با استقرار جو بایدن در کاخ سفید از اول بهمن 1399 فرصت احیای برجام فراهم آمد اما انگار قرار نبوده همان گونه که برجام به نام او و ظریف نوشته شد احیای آن هم به آنها نسبت داده شود و شاید کسانی دوست نداشتند دلار را به اقیمت پایین‌تر تحویل دهد.   به جای این توضیحات صریح اما تعبیر «یازدهِ نُه» را به طعنه به کار برد تا مصوبۀ 11 آذر 1399 (اقدام راهبردی برای رفع تحریم‌ها و صیانت از حقوق ملت ایران) را یادآور شود که مجلس انقلابی با آن در واقع دست دولت روحانی را برای مذاکرات احیای برجام پس از استقرار بایدن و تمایل او می‌بست و دبیرخانۀ شورای عالی امنیت ملی که ریاست آن با رییس جمهور مخالف مصوبه است نیز بر آن مُهر تأیید زد. تأکید بر این تعبیر به جای 11 آذر به این خاطر بود که آمریکایی‌ها هم به واقعۀ 11 سپتامبر «یازدهِ نُه» می‌گویند و با ایما و اشاره می‌خواست مصوبه یاران رقیب خود در انتخابات را مثل واقعه 11 سپتامبر حمله به برجام توصیف کند.  اما چرا به اصول 60 و 113 اشاره کرد؟ چون به موجب اصل 60 قانون اساسی «‌اِعمال قوۀ مجریه جز در اموری که مستقیماً بر عهدۀ رهبری گذاشته شده از طریق رییس جمهوری و وزراست» و اصل 113 هم رییس جمهوری را «عالی‌ترین مقام رسمی پس از مقام رهبری و مسؤول اجرای قانون اساسی» معرفی می‌کند.  او با اعداد 11، 60 و 113 می‌خواست بگوید از اسفند 99 تا مرداد 1400 معطل ماندیم. اما مگر انتظار داشت مجلس جدید جز این عمل کند؟   رییس جمهوری پیشین در آخرین نطق خود در واقع از مردم می خواست قضاوت دربارۀ عملکرد دولت او نه برپایۀ 92 تا 1400 که بر اساس 92 تا 97 باشد چون در اردیبهشت 97 دونالد ترامپ زیر میز زد و شدیدترین تحریم‌ها را علیه ایران اِعمال کرد. 97 تا بهمن 99 را اضطراری به قصد ونزوئلایی نشدن ارزیابی کنند کما این که عبدالناصر همتی رییس کل وقت بانک مرکزی هم در مصاحبه با «آگاهی‌نو» همین را می‌گوید. روحانی اما ناخرسندی خود را بابت ماه‌های آخر که نتوانست از فرصت پایان ترامپ استفاده کند و احیای برجام به دولت بعد موکول شد پنهان نکرد.
  با این همه از یک نکته خوش‌حال بود. این که منتقدان برجام که تهدید کرده بودند آن را آتش می‌زنند ناچار به ادامۀ مذاکرات هستند و نمی‌توانند این سند را کنار بگذارند. هر چند که در نیمۀ دوم 1400 دیدیم به جای لفظ «برجام» از تعبیر «توافق خوب» یا «توافق قوی» استفاده شد اما برجام به هر رو مانده است.  در عرصه‌ای دیگر مجلس انقلابی همان‌گونه که با طرح اقدامات راهبردی و «صیانت از حقوق ملت ایران» به دنبال ناکام گذاشتن احیای برجام در واپسین ماه‌های دولت قبل بود یک «صیانت» دیگر را هم به جد پی‌گیری می‌کرد: «صیانت از فضای مجازی و حقوق کاربران» که البته به محدودیت اینترنت در ایران ترجمه شد.  نگاه ها همه به مجلس بود تا ببینند تا بلافاصله پس از استقرار ابراهیم رییسی سراغ رؤیای محدودیت اینترنت می‌روند یا نه اما تصمیم گرفتند طرح صیانت را به کمیسیون تخصصی ارجاع دهند. مطالبات مردم آب و برق و واکسن بود و اقلیت مجلسی که خود حاصل مشارکت اقلیت بود پی گیر طرح صیانت بودند.
   در این فضا وزیر سابق ارشاد که تا استقرار وزیر جدید هنوز عهده دار این سمت بود هشدار داد: «با طرح صیانت، پیکر وطن را شقه شقه می‌کنیم. جامعۀ دوقطبی جادۀ مرگ است. مواظب ایران باشیم» و صدای محسن رضایی هم درآمد. او نیز که هنوز معاون اقتصادی رییس جمهوری نشده بود و نوشت:« وقتی جامعه درگیر انواع مشکلات اقتصادی است این طرح چه ضرورتی دارد؟ طرحی که دولت آینده را دچار چالش می‌کند» و عباس عبدی هم گفت:« پیش از انتخابات تصویب نکردند چون رأی منفی داشت. پیش از استقرار دولت رییسی اما می خواهند نهایی کنند تا او را درمنگنه قرار دهند.»   چنان که اشاره شد در نیمۀ مرداد مراسم امضای حکم ریاست جمهوری و سوگند در مجلس (تحلیف) برگزار شد و غیبت علی لاریجانی در مجلسی که 12 سال بر صدر آن می‌نشست و در آیین تحلیف توجه ها را به خود جلب کرد.
هر چند دو رییس جمهوری سابق – سید محمد خاتمی و محمود احمدی‌نژاد- هم غایب بودند اما غیبت برادران لاریجانی بیشتر به چشم آمد. خاصه این که صادق لاریجانی عضو فقهای شورای نگهبان بود و رییس مجمع تشخیص مصلحت نظام.   در این فضا علی لاریجانی از دریافت نامۀ شورای نگهبان دربارۀ دلیل رد صلاحیت و به قول خودشان احراز نشدن صلاحیت خبر داد منتها با مُهر محرمانه و خواست این قید را بردارند تا منتشر کند اگر چه چندی بعد با این که برنداشتند نامه منتشرشد و شگفتی های فراوان برانگیخت.
   خبر مهم جهانی در مرداد اما بازگشت طالبان به قدرت در افغانستان بود. همان طالبانی که 20 سال قبل آمریکایی‌ها سرنگون کرده بودند. 20 سال در افغانستان در حال دولت سازی و ملت سازی بودند و با همان ها توافق کردند و رفتند. بازگشت طالبان به قصد تبدیل جمهوری اسلامی به امارت اسلامی را جهان به تماشا نشست و این تلخ ترین طنز را دیدیم.در همین مرداد اشرف غنی رییس جمهوری وقت افغانستان هم ترجیح داد کشور را ترک کند و به امارات برود تا 7 ماه بعد همه به یاد او بیفتند چون ولودیمیر زلنسکی در اوکراین و ماند و مانده است هنوز...                           ",https://www.asriran.com/003UUC
832210,۱۴۰۱/۰۱/۰۵,عمومی,اتفاقی تلخ که اشک همه را در عصر جدید درآورد (فیلم),انتخاب اسم گروه دختران کاراته‌کای اصفهان که در عصر جدید شرکت کردند، ماجرایی تلخ دارد که در ویدئو زیر می‌بینید.,کد ویدیو  دانلود    فیلم اصلی                                     ,https://www.asriran.com/003UUk
832209,۱۴۰۱/۰۱/۰۴,عمومی,اتریش پخش شبکه راشا تودی روسیه را ممنوع کرد,پیش از این وزیران خارجه کشور‌های عضو اتحادیه اروپا، انتشار اخبار خبرگزاری اسپوتنیک و راشاتودی در کشور‌های عضو این اتحادیه را منع کرده بودند.,شورای ملی اتریش (مجلس سفلی) مجلس سفلی روز پنجشنبه پخش شبکه RT (راشا تودی) روسیه در این کشور را ممنوع کرده‌است.به گزارش ایرنا از اسپوتنیک، شورای ملی اتریش روز پنجشنبه در بیانیه‌ای اعلام کرد: اتریش بخش مربوط به تحریم‌ها را علیه روسیه اجرا می‌کند و ارائه‌دهندگان شبکه‌های خبری اتریشی را از پخش برنامه‌های رسانه‌های روسیه منع می‌کند.شورای ملی اتریش در ادامه افزود: این کار به منظور جلوگیری از انتشار اخبار جعلی در مورد جنگ تهاجمی روسیه در اوکراین انجام می‌شود.پیش از این وزیران خارجه کشور‌های عضو اتحادیه اروپا، انتشار اخبار خبرگزاری اسپوتنیک و راشاتودی در کشور‌های عضو این اتحادیه را منع کرده بودند.جوسپ بورل مسئول سیاست خارجی اتحادیه اروپا در اسفند ماه گفت: ما باید با انتشار اخبار نادرست و جعلی مبارزه کنیم، در این رابطه ما تصمیم به منع انتشار اخبار شبکه تلویزیونی راشاتودی و خبرگزاری اسپوتنیک در اتحادیه اروپا گرفتیم.شبکه تلویزیونی راشاتودی و خبرگزاری اسپوتنیک در سال‌های اخیر در چند کشور غربی از جمله انگلیس، آلمان، فرانسه و آمریکا با مشکلاتی مواجه شده بودند و مقام‌های روسیه با توجه به ادعای دفاع از آزادی بیان در این کشورها، بار‌ها از این رویکرد ضد رسانه‌ای انتقاد کرده‌اند.مارگاریتا سیمونیان سردبیر خبرگزاری بین‌المللی روسیاسگودنیا روسیه که راشاتودی و اسپوتنیک زیرمجموعه آن است، در بیانیه‌ای اعلام کرد: در مورد تصمیم برای تحریم راشاتودی و اسپوتنیک در اتحادیه اروپا، بطور رسمی اعلام می‌کنم که هر کس که در این رسانه‌ها با وجدان کار کرده و به کار ادامه می‌دهد اخراج نخواهد شد.وی افزود: ما می‌دانیم در شرایط ممنوعیت‌ها چگونه کار کنیم و این به اصطلاح دوستداران آزادی بیان، هشت سال ما را برای چنین شرایطی آماده کردند.                           ,https://www.asriran.com/003UUj
832208,۱۴۰۱/۰۱/۰۴,بین الملل,اردوغان: ناتو در جنگ اوکراین باید با رویکردی واقعی و راهبردی عمل کند,اردوغان بار دیگر آمادگی خود برای میانجی‌گری ترکیه میان روسیه و اوکراین در صورتی که درخواست یا پیشنهاد مثبتی را از طرفین دریافت کند، اعلام کرد.,"رجب طیب اردوغان رییس جمهوری ترکیه پنجشنبه شب گفت که که سازمان پیمان آتلانتیک شمالی (ناتو) باید با با ادامه حمایت سیاسی و عملی کی‌یف درجنگ کنونی اوکراین با روسیه باید با رویکردی واقعی و راهبردی عمل کند.به گزارش ایرنا از خبرگزاری ""آناتولی"" ترکیه، اردوغان که در کنفرانس مطبوعاتی در نشست اضطراری رهبران و سران کشور‌های عضو ناتو در بروکسل سخن می‌گفت، افزود که تلاش کشورش در حال حاضر بر دیدار میان ولادیمیر پوتین و ولودیمیر زلنسکی همتای اوکراینی وی معطوف شده است.وی گفت که رایزنی‌های خود را با پوتین و زلنسکی ادامه خواهیم داد.اردوغان بار دیگر آمادگی خود برای میانجی‌گری ترکیه میان روسیه و اوکراین در صورتی که درخواست یا پیشنهاد مثبتی را از طرفین دریافت کند، اعلام کرد.رییس جمهوری ترکیه گفت که باور وی این است که تنها راه‌حل نهایی بحران اوکراین باید براساس یک فرمول مورد قبول از سوی اوکراین، روسیه و جامعه جهانی باشد.اردوغان همچنین از تمام کشور‌های جهان بویژه کشور‌های اروپایی خواست که از آوارگان حمایت کرده و برای کاهش مشکلات آن‌ها به مسؤولیت خود عمل کنند.وی تأکید کرد که کشورش به مشارکت در اقدامات پیشگیرانه و دفاعی پیمان ناتو براساس اصل همبستگی ادامه خواهد داد.رئیس جمهوری ترکیه سه‌شنبه شب نیز گفته بود که با وجود مشکلات، آنکارا بعنوان میانجی‌گر به تلاش برای برقراری آتش بس میان روسیه و اوکراین ادامه خواهد داد.ترکیه بار‌ها آمادگی خود برای برگزاری نشست سه جانبه میان رؤسای جمهوری روسیه، اوکراین و اردوغان را اعلام کرده است.ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن (۵ اسفند) آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد.درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ",https://www.asriran.com/003UUi
832207,۱۴۰۱/۰۱/۰۴,اجتماعی ,پوشش ۹۵ درصدی واکسیناسیون در تهران (فیلم),رئیس دانشگاه علوم پزشکی شهید بهشتی: با مجموع تزریق ۲۵ میلیون ۸۵۰ هزار واکسن در سطح استان تهران؛ تا کنون قریب به ۹۵ درصد از جمعیت بالای ۱۲ سال این استان واکسیناسیون شده اند.,"کد ویدیو  دانلود    فیلم اصلی          
                            ",https://www.asriran.com/003UUh
832206,۱۴۰۱/۰۱/۰۴,اقتصادی,اجاره ویلا روزی ۱۴ میلیون تومان! / واکنش مردم به قیمت‌های عجیب اجاره ویلا,ویلا‌هایی با امکانات معمولی که دسترسی آنچنانی نیز به دریا و جنگل ندارند، قیمت‌های مناسب‌تری دارند. مبلغی حدود یک میلیون تا دو میلیون و ۵۰۰ هزار تومان.,تعطیلات نوروز نزدیک است و مثل هر سال تب سفر به شمال داغ می‌شود. در این شرایط قیمت اجاره ویلا چقدر است؟ واکنش مردم به قیمت اجاره روزانه ویلا‌های لاکچری چیست؟به گزارش تجارت نیوز، شمال کشور به دلیل شرایط آب‌هوایی و جاذبه‌های گردشگری خاصی که دارد از اصلی‌ترین مقاصد برای مسافرت و یکی از دغدغه‌های اصلی این مسافران تهیه مکانی مناسب و امن برای اقامت است. در این شرایط قیمت‌ها در بازار اجاره ویلا چگونه است؟اما کرایه یک شب ویلا در شهر‌های شمالی چقدر است و این مبالغ با توجه به نزدیکی تعطیلات نوروز چقدر افزایش داشته است؟ویلا‌هایی با امکانات معمولی که دسترسی آنچنانی نیز به دریا و جنگل ندارند، قیمت‌های مناسب‌تری دارند. مبلغی حدود یک میلیون تا دو میلیون و ۵۰۰ هزار تومان.اجاره نجومی ویلا‌های لاکچریاوضاع برای ویلا‌های لاکچری فرق دارد. این ویلا‌ها امکاناتی نظیر استخر، جکوزی، نگهبانی، دسترسی آسان به مناطق گردشگردی و گرمایش از کف دارند و قیمت اجاره آن‌ها خیلی بیشتر از این حدود است.یکی از فعالان بازار در بندر انزلی که اغلب ویلا‌هایی با امکانات کامل را اجاره می‌دهد می‌گوید ارزان‌ترین ویلایی که برای اجاره دارد شش میلیون تومان و گران‌ترین آن ۱۴ میلیون تومان است.برای اجاره ویلایی در تنکابن با مساحت بالا روزانه ۱۲ میلیون تومان درنظر گرفته ده بود.در شهر بابلسر با اینکه ویلا‌هایی با قیمت مناسب نیز وجود دارد، ولی ویلا‌هایی با ۱۱ میلیون نیز اجاره می‌رود.در آگهی ویلا‌های مربوط به رامسر نیز ویلایی سه خوابه استخردار با اجاره هفت میلیون تومان وجود داشت.البته این قیمت‌ها در روز‌های مختلف عید نوروز می‌تواند تفاوت داشته باشد. ویلایی در ماسال که تا ششم فرودین روزانه سه میلیون تومان اجاره برای آن تعیین شده است از این تاریخ تا یک میلیون و ۷۰۰ هزار تومان کاهش می‌کند. صاحب این ویلا می‌گوید در تابستان قیمت اجاره باز هم پایین‌تر می‌آید و پاییز دوباره باعث افزایش حدودی قیمت‌ها می‌شود.واکنش مردم به این قیمت‌ها«این افراد شناسایی شوند از آنان مالیات لازم گرفته شود و همچنین اجاره‌کنندگان شناسایی شوند برای اخذ مالیات و نوع کارشان فرصت خوبی است.»«امسال کرونا تموم شده حکم تخلیه هم می‌دن»«من باید پنج ماه به سختی کار کنم که چهارده میلیون تومان رو جمع کنم، و بعضی‌ها هم این پول رو برای اجارهٔ یک روز ویلا می‌پردازند!»«ترکیه و یا ارمنستان بریم کمتر در میاد»                           ,https://www.asriran.com/003UUg
832205,۱۴۰۱/۰۱/۰۴,فرهنگی/هنری,به بهانه پخش از تلویزیون؛ تاثیرگذارترین سکانس فیلم «مارمولک» (فیلم),فیلم سینمایی مارمولک پس از سال‌ها از تلویزیون پخش شد. /صداوسیما,کد ویدیو  دانلود    فیلم اصلی                                     ,https://www.asriran.com/003UUf
832026,۱۴۰۱/۰۱/۰۴,سرگرمی,تست دقت چشم: فولکس در تعمیرگاه (تصویر),,"چقدر با دقت به پیرامون خود نگاه می کنید. این تست، می تواند دقت بصری شما را تقویت کند و در عین حال یک سرگرمی است و فرصتی برای دور هم بودن با اعضاء خانواده و دوستان.حالا با دقت به این تصویر شلوغ نگاه کنید. 7 آدم، یک عروسک و یک گربه در آن بیابید. (چند تاشون خیلی واضحن ولی برای بقیه دقت بیشتری نیازه.)
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
.
..
.
.


 تست سرعت عملکرد چشم: خرگوش پنهان شده در میان گربه ها را بیابید (تصویر) 


                            ",https://www.asriran.com/003URm
832204,۱۴۰۱/۰۱/۰۴,اقتصادی,افزایش ۲۳ درصدی مصرف بنزین کشور,در روز سوم فرودین‌ماه سال ۱۴۰۱، ۱۱۳ میلیون و ۸۰۰ هزار لیتر بنزین در کشور توزیع شده است.,مدیرعامل شرکت ملی پخش فرآورده‌های نفتی گفت: میانگین توزیع بنزین کشور در فاصله روز‌های ۲۵ اسفند ۱۴۰۰ تا سوم فروردین‌ماه ۱۴۰۱، ۱۱۲ میلیون و ۴۰۰ هزار لیتر بوده است.به گزارش ایسنا، کرامت ویس کرمی اعلام کرد: میانگین مصرف بنزین در فاصله روز‌های مشابه پارسال (۲۵ اسفندماه سال ۹۹ تا سوم فروردین‌ماه ۱۴۰۰)، ۹۱ میلیون و ۵۰۰ هزار لیتر بوده است که این عدد حاکی از افزایش ۲۳ درصدی مصرف بنزین کشور در تعطیلات جاری تا روز سوم فروردین‌ماه است.وی تاکید کرد: در روز سوم فرودین‌ماه سال ۱۴۰۱، ۱۱۳ میلیون و ۸۰۰ هزار لیتر بنزین در کشور توزیع شده است.به گزارش ایسنا، مصرف بنزین کشور در دومین روز فروردین ماه ۱۴۰۱، ۱۱۳ میلیون لیتر و در روز یکم فروردین‌ماه، ۸۹ میلیون لیتر بوده است؛ مصرف بنزین کشور همچنین در روز ۲۸ اسفندماه ۱۴۰۰ با ثبت رکوردی تازه، به ۱۳۱ میلیون لیتر رسید.                           ,https://www.asriran.com/003UUe
832203,۱۴۰۱/۰۱/۰۴,بین الملل,بایدن خواستار اخراج روسیه از گروه ۲۰ شد,روسیه همچنین اعلام کرده اوکراین به تعهداتش ذیل توافقات مینسک که در سال‌های ۲۰۱۴ و ۲۰۱۵ برای حل مناقشه‌های موجود میان جدایی‌خواهان و کی‌یف حاصل شده بود عمل نکرده است.,رئیس‌جمهور آمریکا در اجلاس سران ناتو خواستار اخراج روسیه از گروه ۲۰ به دلیل حمله به اوکراین شد.به گزارش سرویس بین‌الملل خبرگزاری فارس، جو بایدن، رئیس‌جمهور ایالات متحده آمریکا امروز پنجشنبه (۴ فروردین) خواستار اخراج روسیه از گروه ۲۰ شد.بایدن همچنین گفت چنانچه روسیه در اوکراین از سلاح شیمیایی استفاده کند ناتو به آن پاسخ خواهد داد. او همچنین در راستای تلاش برای جلب حمایت چین از تحریم‌ها علیه روسیه مدعی شد که چین می‌داند آینده اقتصادی این کشور بیشتر به غرب گره خورده تا روسیه.روسیه از روز ۵ اسفند (۲۴ فوریه) دستور حمله نظامی به اوکراین را صادر کرد. این تحول چند روز بعد از آن رخ داد که مسکو رسماً استقلال جمهوری‌های «دونتسک» و «لوهانسک» در شرق اوکراین را به رسمیت شناخت. ولادیمیر پوتین، رئیس‌جمهور روسیه هدف از عملیات نظامی کشورش را «غیرنظامی کردن اوکراین» و «نازی‌زدایی» از این کشور اعلام کرد.روسیه همچنین اعلام کرده اوکراین به تعهداتش ذیل توافقات مینسک که در سال‌های ۲۰۱۴ و ۲۰۱۵ برای حل مناقشه‌های موجود میان جدایی‌خواهان و کی‌یف حاصل شده بود عمل نکرده است.اوکراین ساعاتی بعد از حمله روسیه اعلام کرد تمامی ارتباطات دیپلماتیک با این کشور را قطع کرده است. کشور‌های غربی در واکنش به اقدام نظامی روسیه تا کنون در چندین نوبت تحریم‌هایی را علیه اکثر نهاد‌های مالی، بخش انرژی و نخبگان سیاسی مسکو اعلام کرده و از جمله ارتباط چند بانک این کشور با سامانه پیام‌رسان بانکی سوئیفت را قطع کرده‌اند                           ,https://www.asriran.com/003UUd
832202,۱۴۰۱/۰۱/۰۴,عمومی,مقام معظم رهبری: بعضی برخوردها با طنز، بدخواهی است (فیلم),مقام معظم رهبری در دیدار جمعی از طنزپردازها: بعضی برخوردها با طنز، بدخواهی است.,کد ویدیو  دانلود    فیلم اصلی                                     ,https://www.asriran.com/003UUc
832201,۱۴۰۱/۰۱/۰۴,اجتماعی ,قالیباف: حداقل حقوق سربازان ۳ میلیون و ۳۶۰ هزار تومان است,بر اساس مصوبه مجلس در بودجه۱۴۰۱، عموم سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان (برابر با حداقل حقوق کارمندی با احتساب کسورات) حقوق خواهند گرفت.»,رییس مجلس شورای اسلامی گفت که بر اساس مصوبه مجلس در بودجه۱۴۰۱، عموم سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان حقوق خواهند گرفت.به گزارش ایسنا، محمدباقر قالیباف در مطلبی در صفحه توییتر خود نوشت: «وضعیت معیشتی سربازان و دریافتی‌های ناچیزی که حتی کفاف رفت‌وآمد و حداقلی‌ترین هزینه‌های آن‌ها را نمی‌داد، سال‌ها بی‌تغییر مانده بود و تحول جدی و کوتاه‌مدت در آن وضعیت، دور از دسترس به نظر می‌رسید. مجلس یازدهم از دو سال گذشته تا کنون حقوق سربازان را بیش از ۸ برابر افزایش داده است.بر اساس مصوبه مجلس در بودجه۱۴۰۱، عموم سربازان حداقل ۳ میلیون و ۳۶۰ هزار تومان و سربازان متاهل حداقل ۵ میلیون تومان (برابر با حداقل حقوق کارمندی با احتساب کسورات) حقوق خواهند گرفت.»قالیباف در این توییت از هشتگ «گزارش بودجه» استفاده کرده است.                           ,https://www.asriran.com/003UUb
832200,۱۴۰۱/۰۱/۰۴,سیاست خارجی,امیرعبداللهیان: در صورت رسیدن به نقطه پایانی توافق همه کشور‌های منطقه از آن سود خواهند برد,امیرعبداللهیان: ما برای تأیید یک توافق خوب، قوی و پایدار آماده‌ایم، ولی نه به قیمت عبور از خط قرمز جمهوری اسلامی ایران، در صورت واقع بینی طرف آمریکایی، توافق در کوتاه مدت دست یافتنی است.,وزیر امور خارجه با بیان این‌که برای تأیید یک توافق خوب، قوی و پایدار آماده‌ایم، ولی نه به قیمت عبور از خط قرمز جمهوری اسلامی ایران، خاطرنشان کرد: در موضوع لغو تحریم‌ها هنوز به نقطه پایانی نرسیده‌ایم.به گزارش ایسنا، حسین امیرعبداللهیان وزیر امور خارجه بعد از دیدار با وزیر خارجه لبنان در نشست خبری مشترک حضور یافت و به سؤالات خبرنگاران پاسخ داد.وی در این نشست گفت: با توجه به تجربه ارزشمند دیپلماسی وزیر خارجه لبنان، در خصوص مذاکرات وین با هم گفتگو کردیم. معتقدیم طرف آمریکایی به جای بازی زمان و بازی با کلمات و اتلاف وقت باید رفتاری واقع بینانه و رویکردی درست را انتخاب کند.امیرعبداللهیان همچنین افزود: ما برای تأیید یک توافق خوب، قوی و پایدار آماده‌ایم، ولی نه به قیمت عبور از خط قرمز جمهوری اسلامی ایران، در صورت واقع بینی طرف آمریکایی، توافق در کوتاه مدت دست یافتنی است.رئیس دستگاه دیپلماسی خاطرنشان کرد:در صورت رسیدن به نقطه پایانی توافق همه کشور‌های منطقه از آن سود خواهند برد.وزیر خارجه در پاسخ به سؤالی در مورد سفر اخیرش به روسیه اظهار کرد: در گفتگو‌ها با لاوروف حامل پیام وزیر خارجه اوکراین برای مقامات روسیه بودم. طرف اوکراین خواستار توقف جنگ و گفتگو‌های سیاسی بود. مقامات روسیه از استقرار و ادامه گفتگو‌های سیاسی برای توقف جنگ و رسیدن به توافق استقبال کردند.به گزارش العالم وی همچنین گفت: در موضوع لغو تحریم‌ها هنوز به نقطه پایانی نرسیده‌ایم.                           ,https://www.asriran.com/003UUa
832199,۱۴۰۱/۰۱/۰۴,سیاسی,اولین مصاحبه روحانی بعد از ریاست جمهوری (فیلم),چگونگی تعلق واژه امام به بنیانگذار جمهوری اسلامی ایران از زبان روحانی را بدانید.,کد ویدیو  دانلود    فیلم اصلی                                     ,https://www.asriran.com/003UUZ
832198,۱۴۰۱/۰۱/۰۴,اجتماعی ,وزیر: حدود ۴۲ هزار نفر اول مهرماه وارد آموزش و پرورش می‌شوند,وزیر آموزش و پرورش با بیان اینکه دولت تلاش دارد بین مردم باشد و درد دل آن‌ها را گوش دهد، اظهارداشت: مردم بواسطه مشکلات ممکن است از ما عصبانی باشند که طبیعی است و باید با ملایمت برخورد کرد.,وزیر آموزش و پرورش با اشاره به تعیین تکلیف تعدادی از استخدامی‌های آموزش و پرورش از زمان روی کار آمدن دولت سیزدهم گفت: حدود ۴۲ هزار نفر اول مهرماه امسال وارد آموزش و پرورش می‌شوند.به گزارش ایرنا یوسف نوری پنجشنبه شب در جمع خانواده‌های شهدای فرهنگی و کارکنان آموزش و پرورش دزفول در سالن جلسات آموزش وپرورش دزفول افزود: برای استخدام حدود ۳۴ هزار نفر نیز فراخوان داده‌ایم که با جذب آن‌ها مشکل اشتغالشان برطرف می‌شود.وی با اشاره به دیگر اقدامات دولت سیزدهم گفت: پیگیری طرح رتبه بندی معلمان، افزایش دهک‌های یک تا سه، افزایش حقوق کارگران و افزایش کف حقوق در راستای عدالت و رفع مشکلات مردم در حال انجام است.وزیر آموزش و پرورش با بیان اینکه دولت تلاش دارد بین مردم باشد و درد دل آن‌ها را گوش دهد، اظهارداشت: مردم بواسطه مشکلات ممکن است از ما عصبانی باشند که طبیعی است و باید با ملایمت برخورد کرد.وی با اشاره به ظرفیت‌های دزفول و پرورش مفاخر فراوان در این شهرستان افزود: سال ۶۱ قبل از عملیات فتح المبین و قبل از عملیات محرم در دزفول بودم و مهمان نوازی مردم این شهر را دیدم.نوری یاد وخاطره شهیدان میهن اسلامی به ویژه شهیدان دزفول را گرامی داشت و بیان کرد: برخی از اعضای خانواده شهدا اکنون همکار ما هستند که باعث افتخار است.                           ,https://www.asriran.com/003UUY
832197,۱۴۰۱/۰۱/۰۴,محیط زیست,شکوفه‌های بهاری-کرمان (عکس),آمدن فصل بهار همراه با شکوفه‌های زیبایش نوید دهنده امید و طراوت است. شکوفه‌های بهاری بر شاخه‌های درختان سبز می‌شوند تا این پیام را نوید دهند که بهار توقف ناپذیر است.,,https://www.asriran.com/003UUX
832196,۱۴۰۱/۰۱/۰۴,فرهنگی/هنری,اسکار ۲۰۲۲ / تب و تاب هالیوود برای شب موعود,مراسم اسکار با وجود کاهش تماشاگران تلویزیونی آن همچنان پس از مسابقه سالانه فوتبال آمریکایی «سوپر بول» پربیننده‌ترین برنامه تلویزیونی در آمریکا است.,"مراسم اهدای جوایز اسکار ۲۰۲۲ در حالی یکشنبه شب برگزار خواهد شد که مراسم سال گذشته به دنبال شیوع ویروس کرونا تحت الشعاع این همه‌گیری قرار گرفت.
 
نود و چهارمین دوره اهدای این جوایز قرار است امسال بنا به سنت گذشته در سالن تئاتر دالبی در لس‌آنجلس برگزار شود. با این حال مراسم یکشنبه شب مشخص خواهد کرد که کاهش هیجان و تب و تاب برای مراسم اسکار که سال گذشته مشهود بود تنها امری موقتی و ناشی از محدودیت‌های وضع شده برای جلوگیری از شیوع ویروس کرونا بوده یا از حالا به بعد این روند ادامه خواهد یافت.
 
مراسم اسکار با وجود کاهش تماشاگران تلویزیونی آن همچنان پس از مسابقه سالانه فوتبال آمریکایی «سوپر بول» پربیننده‌ترین برنامه تلویزیونی در آمریکا است.
 
طبق برنامه قرار است بیانسه و بیلی آیلیش، دو خواننده مطرح آمریکایی در مراسم یکشنبه شب بر روی صحنه هنرنمایی کنند.
 
رقابت «نتفلیکس» و «اپل تی‌وی پلاس» برای کسب جایزه بهترین فیلم
دو فیلمی که نامشان بیشتر از دیگران به عنوان برنده احتمالی جایزه اسکار بهترین فیلم مطرح شده است از سوی دو غول حوزه استریمینگ (ارائه‌‌دهنده خدمات فیلم و سریال جاری) تهیه شده‌اند. بخت اصلی فیلم «قدرت سگ» با ۱۲ نامزدی در زمینه‌های مختلف جوایز اسکار است. این فیلم از سوی شرکت «نتفلیکس» تهیه و پخش شده است.
 
فیلم «کودا» که «اپل تی‌وی پلاس» آن را تهیه کرده یکی از دو فیلمی است که بخت زیادی برای کسب جایزه اسکار بهترین فیلم دارند. اگر جایزه بهترین فیلم به «کودا» برسد این اثر به اولین فیلمی تبدیل خواهد شد که از سال ۱۹۳۲ تاکنون با کسب کمتر از چهار نامزدی برای جوایز اسکار در نهایت برنده جایزه بهترین فیلم می‌شود.
 
فیلم «گرند هتل» در سال ۱۹۳۲ پس از نامزدی برای تنها یک جایزه اسکار در نهایت برنده جایزه بهترین فیلم در مراسم آکادمی آن سال شد. «کودا» امسال نامزد دریافت سه جایزه اسکار شده است.
 
اعلام نامزدهای جایزه اسکار؛ «قدرت سگ» صدرنشین شد
 
مراسم اسکار ۲۰۲۱ با فاصله‌گذاری اجتماعی و اجرای محدودیت در زمینه تعداد شرکت‌کنندگان برگزار شد. هرچند وضعیت شیوع ویروس کرونا این روزها قابل مقایسه با وضعیت سال گذشته نیست اما همچنان این احتمال وجود دارد که نام این ویروس و بیماری «کووید ۱۹» به دفعات در طول مراسم و گزارش‌ها از حواشی قبل و بعد از آن شنیده شود.
 
به عنوان مثال ون موریسون، خواننده اهل ایرلند شمالی به دلیل مخالفتش با واکسیناسیون اجباری در برابر بیماری «کووید ۱۹» در مراسم اسکار بر روی صحنه نخواهد رفت. این در حالی است که ترانه او نامزد دریافت جایزه بهترین موسیقی متن برای فیلم «بلفاست» شده است.
 
مهمانان، نامزدها و خبرنگارانی که در مراسم اسکار ۲۰۲۲ شرکت می‌کنند باید علاوه بر گواهی واکسیناسیون نتیجه منفی دو تست کرونای خود را نیز ارائه کنند. این در حالی است که مجری‌ها، اهداکنندگان جوایز و هنرمندانی که بر روی صحنه خواهند رفت ملزم به ارائه گواهی واکسیناسیون نیستند اما باید نتیجه تست کرونای آنها دو بار منفی شده باشد.
 
بخت ویل اسمیت برای کسب اولین جایزه اسکار
 
ویل اسمیت، هنرپیشه آمریکایی که پیش از این دو بار نامزد دریافت جایزه اسکار شده بود امسال برای سومین بار نامزد این جایزه شده است. او برای ایفای نقش پدر ونوس و سرنا ویلیامز در فیلم «شاه ریچارد» نامزد دریافت اسکار بهترین بازیگر مرد در نقش اصلی است.
 
اری وگنر، فیلمبردار «قدرت سگ» نیز از جمله سینماگرانی است که می‌تواند در جریان مراسم یکشنبه شب تاریخ‌ساز شود. او در صورت کسب جایزه اسکار بهترین فیلمبرداری اولین زنی خواهد بود که این جایزه را کسب می‌کند.
 
جین کمپیون، کارگردان «قدرت سگ» اولین زنی است که دو بار نامزد دریافت جایزه بهترین کارگردانی شده است. او در صورت کسب جایزه اسکار سومین زنی خواهد بود که برنده جایزه اسکار بهترین کارگردانی می‌شود.
 
از سوی دیگر تروی کوتسور، بازیگر فیلم «کودا» که نامزد بهترین بازیگر مرد در نقش مکمل شده است در صورت کسب جایزه اسکار اولین بازیگر مرد ناشنوا خواهد بود که برنده این جایزه می‌شود.
 
آریانا دبوس، بازیگر فیلم «داستان وست ساید» نیز در صورت کسب جایزه اسکار اولین هنرپیشه «آفریقایی-لاتین‌تبار» و دگرباش خواهد بود که برنده جایزه اسکار بهترین بازیگر زن در نقش مکمل می‌شود. ریتا مورنو ۶۰ سال پیش برای ایفای همین نقش در اولین فیلم «داستان وست ساید» برنده جایزه اسکار شده بود.
 
این نقش در صورت اهدای جایزه اسکار به آریانا دبوس سومین نقشی در تاریخ سینما خواهد بود که دو نفر برای آن برنده جایزه اسکار شده‌اند. پیش از این تنها هیث لجر و یواکین فینیکس برای ایفای نقش جوکر و مارلون براندو و رابرت دنیرو برای ایفای نقش ویتو کورلئونه برنده جایزه اسکار شده بودند.                           ",https://www.asriran.com/003UUW
832195,۱۴۰۱/۰۱/۰۴,ورزشی,توقف عربستان در زمین چین پس از صعود به جام‌جهانی,با این تساوی عربستان ۲۰ امتیازی شد و در رده دوم قرار گرفت. چین نیز با ۶ امتیاز در رده پنجم قرار گرفت.,"تیم ملی فوتبال عربستان با نتیجه یک بر یک برابر چین متوقف شد.
 
به گزارش ایسنا، در آخرین دیدار هفته نهم گروه دوم مقدماتی جام جهانی ۲۰۲۲ قطر در منطقه آسیا، تیم ملی فوتبال عربستان با نتیجه یک بر یک مقابل میزبانش چین متوقف شد تا صدرنشینی را به ژاپن واگذار کند.
 
الشهری در دقیقه ۱+۴۵ برای عربستان و ژو چنجی در دقیقه ۸۲ از روی نقطه پنالتی برای چین گلزنی کردند.
با این تساوی عربستان ۲۰ امتیازی شد و در رده دوم قرار گرفت. چین نیز با ۶ امتیاز در رده پنجم قرار گرفت.
 
ظهر امروز، تیم فوتبال عربستان پس از شکست استرالیا مقابل ژاپن، موفق شد راهی جام جهانی ۲۰۲۲ قطر شود.                           ",https://www.asriran.com/003UUV
832194,۱۴۰۱/۰۱/۰۴,سیاست خارجی,دیدار وزیر خارجه ایران با نخست وزیر لبنان (عکس),,حسین امیرعبداللهیان وزیر خارجه ایران در سفر به بیروت، با نخست وزیر لبنان (نجیب میقاتی) دیدار کرد.                           ,https://www.asriran.com/003UUU
832193,۱۴۰۱/۰۱/۰۴,اجتماعی ,فعالیت موزه‌ها و اتوبوس‌های تبریزگردی,تاکسی‌های از من بپرس همه روزه از ساعت هشت صبح تا ۲۰ شب در سطح شهر فعال و پاسخگوی مهمانان نوروزی خواهند بود.,"اداره کل ارتباطات و امور بین‌الملل شهرداری تبریز طی اطلاعیه‌ای ساعات فعالیت موزه‌های تحت مدیریت شهرداری تبریز و همچنین تاکسی‌های ازمن بپرس و اتوبوس‌های گردشگری را اعلام کرد.
 
اساس این اطلاعیه، موزه‌های شهر و شهرداری، علی مسیو و خانه ادبی استاد شهریار از ۲۵ اسفند فعالیت خود را آغازه کرده است که تا پانزدهم فروردین ۱۴۰۱ از ساعت هشت صبح تا ۱۹:۳۰ دایر خواهد بود.
 
همچنین نمایشگاه‌های صنایع دستی موزه شهر و شهرداری تبریز و نمایشگاه صنایع دستی موزه ادبی استاد شهریار نیز تا پانزدهم فروردین از ساعت هشت صبح تا ۱۹:۳۰ دایر و پذیرای مهمانان و گردشگران خواهد بود.
 
تاکسی‌های از من بپرس همه روزه از ساعت هشت صبح تا ۲۰ شب در سطح شهر فعال و پاسخگوی مهمانان نوروزی خواهند بود.
 
اتوبوس‌های گردشگری نیز در دو شیفت صبح و بعدازظهر خدمات‌رسانی خواهند کرد که شیف صبح از ساعت ۹ تا ۱۳ و شیفت بعد از ظهر از ساعت ۱۶ الی۲۰ در خدمت گردشگران نوروزی تبریز خواهند بود.
 
اداره کل ارتباطات و امور بین‌الملل شهرداری تبریز امیدوار است با خدمات‌رسانی صحیح و مطلوب، خاطره خوبی از تبریز بر ذهن گردشگران و میهمانان نوروزی بر جای بماند.                           ",https://www.asriran.com/003UUT
832192,۱۴۰۱/۰۱/۰۴,سیاست خارجی,"امیرعبداللهیان:
در صورت واقع‌بینی آمریکا، توافق در کوتاه‌مدت دست یافتنی است",برای رسیدن به یک توافق خوب، قوی و پایدار آماده‌ایم؛ اما نه به قیمت عبور از خط قرمز جمهوری اسلامی ایران.,"وزیر امور خارجه ایران اعلام کرد: برای رسیدن به یک توافق خوب، قوی و پایدار آماده‌ایم؛ اما نه به قیمت عبور از خط قرمز جمهوری اسلامی ایران.
 
به گزارش خبرنگار اعزامی ایرنا به لبنان، حسین امیرعبداللهیان در کنفرانس خبری مشترک با عبدالله بوحبیب وزیر خارجه لبنان، گفت: با توجه به تجربه ارزشمند دیپلماسی آقای وزیر بو حبیب، ما درباره مذاکرات وین گفت‌وگو کردیم. معتقدیم طرف آمریکایی به جای بازی زمان، بازی با کلمات و اتلاف وقت باید رفتاری واقع‌بینانه و رویکردی درست را انتخاب کند.
 
وزیر امور خارجه کشورمان اضافه کرد: برای رسیدن به یک توافق خوب، قوی و پایدار آماده‌ایم؛ اما نه به قیمت عبور از خط قرمز جمهوری اسلامی ایران.
 
وی تاکید کرد: در صورت واقع‌بینی طرف آمریکایی، توافق در کوتاه‌مدت دست یافتنی است.
 
وزیر امور خارجه کشورمان یادآور شد: در صورت رسیدن به نقطه پایانی توافق، همه کشورهای منطقه از آن سود خواهند برد، در موضوع لغو تحریم‌ها، همچنان به نقطه پایانی نزدیک هستیم.
 
وی با بیان اینکه ما ضمن اینکه مقاومت را تنها گزینه برای تشکیل دولت فلسطینی می‌دانیم، گفت: اما معتقد هستیم که برگزاری رفراندوم بین همه ساکنان اصیل فلسطینی اعم از مسلمان، یهودی و مسیحی، می‌تواند آینده سیاسی فلسطین را با رأی مستقیم مردم فلسطین رقم بزند.
 
ایران دو نیروگاه برق در لبنان احداث می‌کند
 
رییس دستگاه دیپلماسی ابراز داشت: مایلم به همه شهدای مقاومت و شهدای بزرگ لبنان ادای احترام کنم. امروز نام لبنان به نام مقاومت گره خورده است.
 
امیرعبداللهیان با بیان اینکه اگر نیروهای مقاومت منطقه نبودند، امروز در منطقه ما داعش حضور داشت و منطقه شکل دیگری پیدا می‌کرد، گفت: در همین جا یاد و خاطره همه شهدای لبنان، شهید سردار سلیمانی و شهید ابومهدی المهندس را گرامی میداریم.
 
وزیر امور خارجه کشورمان با اشاره به برگزاری انتخابات پارلمانی آتی در لبنان گفت: جامعه با نشاط سیاسی لبنان در آستانه برگزاری انتخابات پارلمانی است. انتخابات نمونه بارزی از دموکراسی قوی در لبنان است. ما اطمینان داریم با درایت رهبران لبنانی و نقش‌آفرینی مردم، انتخاباتی سراسر موفقیت برای آینده روشن لبنان، رقم زده خواهد شد.
 
وی همچنین اشاره کرد: با همکارم آقای بوحبیب در خصوص تحولات منطقه از جمله گفت‌وگوهای ایرانی - سعودی مشورت داشتیم. از بازگشت روابط طبیعی سعودی با ایران نیز استقبال می‌کنیم.
 
وزیر امور خارجه کشورمان با اشاره به دیدار خود با نخست وزیر لبنان، اظهار داشت: ایران همچنان برای حل مشکلات برق لبنان آمادگی دارد دو نیروگاه برق هزار مگاواتی در لبنان احداث کند.
 
امیرعبداللهیان خاطرنشان کرد: ما برای همکاری با لبنان جهت عبور از شرایط سخت اقتصادی کنونی، پیشنهاداتی را ارایه دادیم که توسط مقامات لبنان، مورد بحث و بررسی قرار خواهد گرفت.                           ",https://www.asriran.com/003UUS
832191,۱۴۰۱/۰۱/۰۴,بین الملل,آمادگی ناتو برای حمله هسته‌ای و شیمیایی روسیه,در اولین دیدار حضوری رهبران ناتو تصمیم گرفتند تا «نیروهای خود در مرزهای شرقی اروپا و در همسایگی با روسیه را برای هرگونه حملات شیمیایی و بیولوژیکی تجهیز کنند.»,"رهبران کشورهای عضو ناتو برای اولین بار پس از آغاز جنگ اوکراین بصورت حضوری در بروکسل، مقر سازمان پیمان آتلانتیک شمالی با یکدیگر دیدار و گفتگو کردند.
 
به گزارش یورونیوز، اولین خبرهایی که از نشست به بیرون درز کرد «تصمیم قاطعانه این سازمان نظامی برای پشتیبانی از دولت ولودیمیر زلنسکی»‌، رئیس جمهوری اوکراین، بود. نشست رهبران ناتو در حالی انجام می‌شود که حضور ناتو در همسایگی روسیه، مهم‌ترین بهانه حمله کاخ کرملین و شخص پوتین به اوکراین در یک ماه گذشته بوده است.
 
در اولین دیدار حضوری رهبران ناتو تصمیم گرفتند تا «نیروهای خود در مرزهای شرقی اروپا و در همسایگی با روسیه را برای هرگونه حملات شیمیایی و بیولوژیکی تجهیز کنند.»                           ",https://www.asriran.com/003UUR
832189,۱۴۰۱/۰۱/۰۴,اجتماعی ,نصف تصادفات نوروزی مازندران نیمه‌ شب هستند,طبق اعلام میراث فرهنگی مازندران ، تا پایان روز سوم فروردین ماه بیش از چهار میلیون مسافر نوروزی در اقامتگاه های رسمی این استان اقامت شبانه داشتند و مازندران از این لحاظ اولین مقصد سفر نوروزی ایرانیان بوده است.,"بر اساس اعلام پلیس راهنمایی و رانندگی مازندران ۵۴ درصد سوانح رانندگی نوروزی در جاده‌های استان از ساعت ۱۲ شب تا ۶ صبح اتاق رخ داده که نشانگر خستگی رانندگان وسیله نقلیه است.
 
به گزارش ایرنا ، این گزارش حاکیست که رعایت نکردن حق تقدم هم مهم ترین علت وقوع تصادفات بوده است که نشان می دهد عجله ناشی از خستگی در این زمینه بیشترین تاثیر را دارد.
 
جاده های مازندران که از نیمه دوم اسفند ماه با افزایش تردد خودرویی رنگ نوروزی به خود گرفته بود ، این روزها مملو از خودروهای غیربومی است که این استان را مقصد سفر نوروزی خود انتخاب کرده اند.
 
طبق اعلام میراث فرهنگی مازندران ، تا پایان روز سوم فروردین ماه بیش از چهار میلیون مسافر نوروزی در اقامتگاه های رسمی این استان اقامت شبانه داشتند و مازندران از این لحاظ اولین مقصد سفر نوروزی ایرانیان بوده است.
 
روابط عمومی پلیس مازندران شامگاه پنجشنبه ازقول رییس پلیس راهنمایی و رانندگی استان اعلام کرد که گذشته از وقوع بیش از نیمی از تصادفات نوروزی در ساعات پایانی شب ، ۷۲ درصد از تصادفاتی که روز سوم فروردین ماه در مازندران به وقوع پیوست به خاطر رعایت نکردن حق تقدم توسط رانندگان بوده است.
 
سرهنگ نصرالله بیگلری بیشترین ترافیک نوروزی در داخل مازندران را مربوط به غرب استان از جمله هچیرود چالوس، عباس آباد، کلاردشت و رامسر عنوان کرد و از رانندگان وسایل نقلیه خواست ضمن رعایت قوانین و مقررات راهنمایی و رانندگی، رعایت حق تقدم‌ها در تقاطع ها، سه راه‌ها و میادین را مدنظر داشته باشند و با پرهیز از سرعت و سبقت غیرمجاز، سفری امن و ایمن را برای خود و دیگران رقم بزنند.
 
وی با اشاره به آغاز موج بازگشت مسافران با پایان یافتن نیمه نخست تعطیلات نوروزی، از احتما افزایش تردد خودرویی در جاده‌های ارتباطی مازندران طی امروز و فردا خبر داد و گفت که در صورت حجم بالای تردد خودرویی نسبت به اعمال محدودیت های ترافیکی اقدام می شود.                           ",https://www.asriran.com/003UUP
832188,۱۴۰۱/۰۱/۰۴,بین الملل,خروج 3.7 میلیون اوکراینی از کشور,درگیری ها در اوکراین همچنان ادامه دارد. بیشتر پناهجویان اوکراینی را زنان و کودکانی تشکیل می دهند که خود را به لهستان و سایر کشورهای اروپایی رسانده اند.,"کمیساریای عالی پناهندگان اعلام کرد سه میلیون و ۶۷۴ هزار و ۹۵۲ اوکراینی از از ابتدای جنگ تاکنون کشورشان را ترک کرده‌اند.
 
به گزارش ایرنا از خبرگزاری فرانسه، کمیساریای عالی پناهندگان سازمان ملل متحد روز پنجشنبه (۲۴ فوریه) درحالی که جنگ در اوکراین وارد دومین ماه خود می‌شود، تازه‌ترین آمار مربوط به تعداد پناهجویان این کشور را اعلام کرد. شمار دقیق پناهجویان اوکراینی سه میلیون و ۶۷۴ هزار و ۹۵۲  اعلام شده است.
 
آمار جدید نسبت به آماری که روز چهارشنبه اعلام شد، ۴۸ هزار و ۴۰۶ نفر بیشتر است.
 
بر پایه این گزارش، در مجموع ۱۰ میلیون اوکراینی که یک چهارم کل جمعیت اوکراین را تشکیل می‌دهند مجبور به ترک خانه‌های خود شده‌اند.
 
سازمان ملل متحد تعداد آوارگان در داخل خاک اوکراین را شش میلیون و ۵۰۰ هزار نفر برآورد کرده است.
 
امروز همچنین صندوق کودکان سازمان ملل متحد (یونیسف) اعلام کرد از آغاز درگیری‌ها در اوکراین تاکنون، حدود چهار میلیون و ۳۰۰ هزار کودک که بیش از نیمی از جمعیت کودکان اوکراین هستند، از ابتدای جنگ آواره شده اند.
 
«ولادیمیر پوتین» رئیس جمهوری روسیه در ۵ اسفند/۲۴ فوریه آغاز «عملیات نظامی ویژه» علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضعیت داد.
 
درگیری ها در اوکراین همچنان ادامه دارد. بیشتر پناهجویان اوکراینی را زنان و کودکانی تشکیل می دهند که خود را به لهستان و سایر کشورهای اروپایی رسانده اند.
 
 
 
                            ",https://www.asriran.com/003UUO
832187,۱۴۰۱/۰۱/۰۴,بین الملل,تصویب قطعنامه کمک بشردوستانه به اوکراین در سازمان ملل / رای ممتنع ایران / مخالفت 5 کشور,سوریه، روسیه، بلاروس، اریتره و کره شمالی به این قطعنامه، رای مخالف دادند.,"مجمع عمومی سازمان ملل قطعنامه کمک‌های بشر دوستانه اوکراین را با ۱۴۰ رای موافق و ۵ رای مخالف تصویب کرد؛ این دومین مصوبه این مجمع از آغاز جنگ در این کشور اروپایی است.
به گزارش ایرنا، در رای گیری روز پنجشنبه به وقت محلی در مجمع عمومی سازمان ملل، قطعنامه کمک های بشردوستانه اوکراین با ۱۴۰ رای موافق، ۵ رای مخالف و ۳۸ رای ممتنع به تصویب رسید.
مجمع عمومی سازمان ملل متشکل از ۱۹۳ عضو است که با اکثریت قاطع به قطعنامه کمک های بشردوستانه به اوکراین رای مثبت داد. این قطعنامه خواستار دسترسی به کمک و حمایت از غیرنظامیان در اوکراین است و از روسیه به دلیل ایجاد وضعیت انسانی وخیم انتقاد کرده است. 

این قطعنامه توسط اوکراین و متحدانش آمریکا، انگلیس و بیش از ۱۲ کشور دیگر ارائه و مورد حمایت قرار گرفته بود.
کشورهایی که به این قطعنامه رای منفی دادند شامل بلاروس، کره شمالی، اریتره، روسیه و سوریه می شوند.
۳۸ کشور از جمله الجزایر، ارمنستان، آنگولا، بولیوی، برونئی، جمهوری آفریقای مرکزی، چین، کنگو، کوبا، السالوادور، گینه، اتیوپی، گینه بیسائو، هند، ایران، قزاقستان، قرقیزستان، لائو، ماداگاسکار، مغولستان، موزامبیک، نامیبیا، نیکاراگوئه، پاکستان، آفریقا، سریلانکا، سودان، تاجیکستان، توگو، اوگاندا، تانزانیا، ازبکستان، ویتنام، و زیمباوه به این قطعنامه رای ممتنع دادند.
ونزوئلا، ترکمنستان و جمهوری آذربایجان از جمله کشورهایی بودند که در جلسه رای گیری این قطعنامه، غایب بودند.                           ",https://www.asriran.com/003UUN
832186,۱۴۰۱/۰۱/۰۴,سیاسی,نماز مقام معظم رهبری بر پیکر آیت الله ری‌شهری (+عکس),,"رهبر انقلاب چهارشنبه شب در تهران، بر پیکر حجت‌‌‌الاسلام‌والمسلمین ری‌شهری نماز اقامه کردند.
 
به گزارش سایت khamenei.ir، «ما هر چه خاطره از آقای ری‌شهری داریم، خاطره‌ی نیک است.» این سخنان اولین جمله‌ای است که آیت‌الله خامنه‌ای پس از اقامه نماز بیان کردند.
 
رهبر انقلاب اسلامی شامگاه سوم فروردین، با حضور در کنار پیکر مرحوم حجت‌الاسلام‌والمسلمین ری‌شهری، بر پیکر وی نماز اقامه کرده و سپس در جمع اعضای خانواده و برخی نزدیکان این مرحوم، طی سخنان کوتاهی، سوابق وزارت و قضاوت و خدمات وی در طول دوران انقلاب را منشأ خیر برای نظام دانستند.

 
آیت‌الله خامنه‌ای همچنین به روایت اولین دیدار خود با ری‌شهری و همچنین جلسات کاری از جمله در دوران وزارت اطلاعات اشاره کرده و فرمودند: «من واقعاً از مجالست و مصاحبه‌ی با ایشان محظوظ میشدم و لذّت میبردم؛ چرا که ایشان در راه و در کار و علاقه‌مند و معنوی بودند».
 
حجت‌‌الاسلام‌والمسلمین ری‌شهری، دوم فروردین ۱۴۰۱، در یکی از بیمارستان‌های تهران درگذشت.  «حاکم شرع در دادگاه‌های انقلاب»، «دادستان کل کشور»، «نخستین وزیر اطلاعات»، «نماینده مجلس خبرگان رهبری»، «عضویت در مجمع تشخیص مصلحت نظام» و «تولیت آستان مقدس حضرت عبدالعظیم حسنی علیه‌السلام» از جمله سمت های مهم وی بود.
                            ",https://www.asriran.com/003UUM
832185,۱۴۰۱/۰۱/۰۴,اجتماعی ,هشدار به رانندگان: توقیف خودرو در سرعت بالای 120,با توجه به افزایش حوادث ناشی از سرعت خودروها، پلیس راه بدون هیچ اغماضی درخصوص رانندگان این خودروها اعمال قانون کرده و خودرو آنها را توقیف کند.,"معاون هماهنگی امور عمرانی استاندار خراسان رضوی گفت: با توجه به افزایش تخلف سرعت غیرمجاز در معابر بزرگراهی مشهد، با هماهنگی مرجع قضایی خودروهایی که بیش از ۱۲۰ کیلومتر در ساعت برانند، توقیف می‌شوند.
جواد خدایی روز پنجشنبه در گفت و گو با خبرنگار ایرنا افزود: موضوع تشدید برخورد با رانندگان متخلف در ششمین نشست قرارگاه ارتقای ایمنی سفرهای نوروزی استان مورد تاکید قرار گرفت و مقرر شد
با توجه به افزایش حوادث ناشی از سرعت خودروها، پلیس راه بدون هیچ اغماضی درخصوص رانندگان این خودروها اعمال قانون کرده و خودرو آنها را توقیف کند.وی با اشاره به اینکه تمهیدات لازم برای بازگشت مسافران نوروزی و افزایش تردد در مسیرهای استان با توجه به پایان نیمه اول تعطیلات نوروزی صورت گرفته است، بیان کرد: همچنین با توجه به وقوع حوادث در مسیرهای کمربندی شهرستانهای استان، مقرر شد تا فرمانداران زمینه نظارت بیشتر بر این مسیرها را فراهم سازند تا ضمن بر طرف شدن موانع، شاهد کاهش تلفات انسانی در این مسیرها باشیم.
معاون استاندار خراسان رضوی گفت: ایمن‌سازی نقاط مستعد و پرتصادف بر اساس تلفات رخ داده در دستور کار شهرداری مشهد نیز قرار گرفت تا نسبت به رفع موانع موجود در اسرع وقت اقدام کند.
خدایی با اشاره به اینکه در روزهای پایانی هفته جاری و همچنین آخرین روزهای نوروز شاهد افزایش ترافیک در جاده های استان خواهیم بود، افزود: برای این روزها درخواست شده است تا پلیس راه با هماهنگی مرکز، ممنوعیت تردد خودروهای سنگین را در دستور کار قرار دهد و اطلاع رسانی لازم نیز در این خصوص صورت گیرد.
او به استفاده از ظرفیت نیروهای بسیجی برای افزایش گشت‌های نظارتی- کنترلی در شهرستان های استان به منظور کمک به پلیس راهور تاکید و بیان کرد: با توجه به افزایش سفر به روستاها و مناطق ییلاقی اطراف شهرها به‌ویژه در سفرهای پایان هفته و تعطیلات نوروزی، استفاده از ظرفیت دهیاران روستاها و آموزش فوری آنها برای ارتقای آگاهی و کاهش تلفات رانندگی مورد تاکید قرار گرفت.
نشست مزبور به صورت ویدئوکنفرانسی با حضور اعضای شورای هماهنگی ترافیک استان، کمیسیون ایمنی حمل و نقل و سوانح استان، فرماندار مشهد و شهرستانهای جنوب، غرب و شمال استان برگزار شد.                            ",https://www.asriran.com/003UUL
832184,۱۴۰۱/۰۱/۰۴,اجتماعی ,دستگیری اعضای باند قاچاق خودروهای لوکس,در مجموع ۹ دستگاه خودروی لوکس در مدل های بنز و لکسوس به ارزش تقریبی ۷۰۰میلیارد ریال در شهرهای مختلف از جمله اصفهان و خوزستان، یکی پس از دیگری شناسایی و کشف شد که همه آنها به استان البرز منتقل شدند.,"فرمانده انتظامی البرز از دستگیری اعضای باند قاچاق خودروهای خارجی و کشف ۹ دستگاه خودرو لوکس به ارزش ۷۰۰ میلیارد ریال تحت عنوان گذر موقت توسط پلیس امنیت اقتصادی این استان در البرز و مناطق دیگر کشور خبر داد.
به گزارش پایگاه خبری پلیس سردار «عباسعلی محمدیان» اظهار داشت : در پی دریافت گزارش هایی مبنی بر تردد خودرو های لوکس با پلاک جعلی در سطح استان البرز به منظور شناسایی و مقابله با قاچاق کلان و سازمان یافته، شناسایی عناصر اصلی قاچاق این نوع خودروها در دستورکار پلیس امنیت اقتصادی البرز قرار گرفت.وی افزود: ماموران انتظامی یک دستگاه خودرو لکسوس در استان البرز را توقیف و در بررسی ها مشخص شد پلاک خودرو جعلی و شماره پلاک فاقد اصالت است که در بازجویی ها متهم اعتراف کرد خودرو توسط فردی به وی فروخته شده است.محمدیان بیان داشت: در ادامه ماموران با تلاش شبانه روزی و اقدامات پلیسی موفق به شناسایی و دستگیری متهم اصلی در شهرکرج شده و با هماهنگی مقام قضایی از منزل متهم بازرسی به عمل آمد که تعدادی آلات و ادوات مرتبط با جعل پلاک و کارت جعلی بازرسی کل کشور از این فرد کشف شد.وی ادامه داد: در بازجویی هامتهم اعتراف کرد که با همدستی فرد دیگری در خارج از کشور اقدام به واردات خودرو تحت عنوان گذر موقت کرده و پس از جعل پلاک، خودرو ها را در داخل کشور به مشتریان خود می فروختند.فرمانده انتظامی استان البرز افزود: در مجموع ۹ دستگاه خودروی لوکس در مدل های بنز و لکسوس به ارزش تقریبی ۷۰۰میلیارد ریال در شهرهای مختلف از جمله اصفهان و خوزستان، یکی پس از دیگری شناسایی و کشف شد که همه آنها به استان البرز منتقل شدند.وی با بیان اینکه در این جرم سازمان یافته در مجموع چهار نفر با عناوین متعدد مجرمانه جعل و قاچاق در استان البرز و دیگر استان ها دستگیر شدند، گفت: پلیس مقتدرانه با هرگونه اخلال در نظام اقتصادی برخورد می کند و اجازه کوچک ترین تحرکی به سوء استفاده کنندگان نخواهد داد.
                            ",https://www.asriran.com/003UUK
832183,۱۴۰۱/۰۱/۰۴,اجتماعی ,سفر نوروزی و شلوغ‌ترین جاده‌ها و استان‌ها (+جدول),ترافیک سنگینی در محور چالوس، محور هراز، آزادراه قزوین-رشت، آزادراه کرج-قزوین و آزادراه قزوین-کرج در محدوده‌های مختلف وجود دارد,"براساس جدیدترین گزارش‌های منتشرشده از ۲۵ اسفندماه تا امروز متوسط سفرهای جاده‌ای مردم بیش از دو میلیون دستگاه وسیله نقلیه بوده که نسبت به سال‌های گذشته رشد قابل توجهی را تجربه کرده است.
به گزارش ایسنا، براساس جدیدترین گزارش مرکز مدیریت راه‌ها از سفرهای نوروزی مردم و به گواه اطلاعات دریافت‌شده از سامانه‌های حمل و نقل هوشمند از ابتدای طرح نوروزی امسال (۲۵ اسفندماه ۱۴۰۰) تا دیروز (سوم فروردین‌ماه ۱۴۰۱) به طور متوسط دو میلیون و ۲۷ هزار و ۴۹۵ وسیله نقلیه در محورهای مواصلاتی مختلف تردد کرده‌اند که این میزان در روز گذشته یعنی سوم فروردین‌ماه دو میلیون و ۱۳۹ هزار و ۱۱۸ وسیله نقلیه بوده است و نسبت به روز قبل از آن سه درصد افزایش را نشان می‌دهد.

البته بیشترین تردد بین استانی و سفرهای جاده‌ای مردم همچنان در ۲۷ اسفندماه اتفاق افتاده است چرا که سامانه‌های حمل و نقل هوشمند ترددی بیش از دو میلیون و ۱۷۸ هزار دستگاه وسیله نقلیه مختلف را به ثبت رسانده‌اند. از سوی دیگر ترددهای بین استانی صورت‌گرفته در روزهای گذشته و در قالب طرح نوروزی ۱۴۰۱، امسال ۴۲ درصد نسبت به مدت مشابه نوروز سال گذشته ۱۶۲ درصد در قیاس با همین بازه زمانی در نوروز سال ۱۳۹۹ و ۹ درصد در مقایسه با همین ایام در نوروز سال ۱۳۹۸ افزایش یافته است که نشان می‌دهد مردم در این سفرها رکوردهای جدیدی را نسبت به سه سال گذشته به ثبت رسانده‌اند.
یکی دیگر از آمارهایی که نشان‌دهنده افزایش سفرهای نوروزی مردم است تغییرات تردد بین استانی به تفکیک استان‌ها از ابتدای طرح نوروزی تا دیروز یعنی سوم فروردین‌ماه است که بر این اساس بیشترین افزایش تردد بین استانی نسبت به مدت مشابه سال گذشته در استان‌های خوزستان، بوشهر، خراسان جنوبی، خراسان رضوی و اصفهان بوده است که به ترتیب ۱۳۵ درصد، ۹۰ درصد، ۷۷ درصد، ۷۳ درصد و ۶۸ درصد رشد را در قیاس با همین بازه زمانی در سال گذشته نشان می‌دهد.
اطلاعات پلاک‌های ثبت‌شده در دوربین‌های پلاک‌خوان نیز از ۲۵ اسفندماه سال گذشته نشان می‌دهد که بیش از هفت میلیون و ۹۸۳ هزار پلاک خودرو با ترکیب مبدأ استان‌های مختلف در محورهای برون‌شهری رویت شده است که از این تعداد حدود هفت میلیون و ۶۰۳ هزار و ۷۰۰ پلاک مربوط به وسایل نقلیه شخصی مردم بوده است و در این میان تهران و البرز با بیش از دو میلیون و ۳۰۰ هزار پلاک در صدر این آمار قرار دارند و بیشترین سهم از این پلاک‌ها پس از این دو استان متعلق به خراسان رضوی، فارس، مازندران و اصفهان بوده است.
هم‌اکنون نیز براساس آخرین گزارش مرکز مدیریت راه‌ها ترافیک سنگینی در محور چالوس، محور هراز، آزادراه قزوین-رشت، آزادراه کرج-قزوین و آزادراه قزوین-کرج در محدوده‌های مختلف وجود دارد و محور چالوس دارای بارش پراکنده برف و باران، آزادراه تهران-شمال دارای بارش پراکنده باران و محورهای هراز، فیروزکوه و آزادراه قزوین-رشت فاقد هر گونه مداخلات جوی است. همچنین در برخی از محورهای استان‌های اردبیل، البرز و مازندران بارش برف و باران و در برخی از محورهای استان‌های کردستان، کرمانشاه، همدان و زنجان بارش باران گزارش شده است.                           ",https://www.asriran.com/003UUJ
832182,۱۴۰۱/۰۱/۰۴,ورزشی,مسابقه ایران و لبنان در مشهد بدون تماشاگر,در حال حاضر مشهد در وضعیت زرد کرونایی قرار گرفته و بخش مراقبت‌های ویژه نسبت به ۲ ماه گذشته در شرایط خوبی قرار دارد اما در طول سه روز گذشته موارد مراجعه سرپایی کرونا در مشهد افزایش پیدا کرده است.,"مدیر روابط عمومی دانشگاه علوم پزشکی مشهد از برگزاری بدون تماشاگر دیدار تیم‌های ایران و لبنان در ورزشگاه امام رضا(ع) خبر داد.
محمد پهلوان در گفت‌وگو با ایسنا در خصوص وضعیت حضور تماشاگران در دیدار ایران و لبنان اظهار کرد: بنا بر مصوبه ستاد کرونا دیدار ایران و لبنان در چارچوب آخرین هفته از دور مقدماتی جام جهانی ۲۰۲۲ قطر بدون حضور تماشاگران در ورزشگاه امام رضا(ع) مشهد برگزار خواهد شد.
وی در پاسخ به این سوال که با توجه به وضعیت زرد مشهد و حضور گسترده مسافران و گردشگران در مشهد، چرا برگزاری این دیدار بدون حضور تماشاگران خواهد بود، گفت: رعایت پروتکل‌ها برای دانشگاه علوم پزشکی مشهد بسیار اهمیت دارد. همچنین ستاد کرونا در تلاش است تا مسیر تصمیمات را به سمتی ببرد که از جان مردم صیانت شود.
مدیر روابط عمومی دانشگاه علوم پزشکی مشهد خاطرنشان کرد: در حال حاضر مشهد در وضعیت زرد کرونایی قرار گرفته و بخش مراقبت‌های ویژه نسبت به ۲ ماه گذشته در شرایط خوبی قرار دارد اما در طول سه روز گذشته موارد مراجعه سرپایی کرونا در مشهد افزایش پیدا کرده است.                           ",https://www.asriran.com/003UUI
832181,۱۴۰۱/۰۱/۰۴,ورزشی,دیدار ایران - کره جنوبی (عکس),تیم ملی فوتبال ایران در دیدار برگشت با کره جنوبی در رقابت‌های انتخابی جام جهانی مقابل کره جنوبی شکست خورد. کره با این برد به طلسم ۱۱ سال نبردن تیم کشورمان پایان داد.,,https://www.asriran.com/003UUH
832180,۱۴۰۱/۰۱/۰۴,سلامت,وزیر بهداشت: نگران روز‌های آینده به دلیل عدم رعایت مقررات رانندگی از سوی مردم هستیم,عین‌اللهی: پایگاه‌های اورژانس بیمارستان‌ها و... همه فعال بودند، اما از تعطیلات عید، مدت زیادی باقی مانده و ما نگران حوادث ترافیکی هستیم که به علت عدم رعایت قوانین راهنمایی و رانندگی رخ می‌دهد.,وزیر بهداشت، درمان و آموزش پزشکی با اشاره به فعالیت پایگاه‌های اورژانس بیمارستان‌ها و... در ایام تعطیلات نوروزی گفت: از تعطیلات عید، مدت زیادی باقی مانده و ما نگران حوادث ترافیکی هستیم که به علت عدم رعایت قوانین راهنمایی و رانندگی رخ می‌دهد.به گزارش ایسنا، دکتر بهرام عین‌اللهی در مورد آمار‌های نوروزی با بیان اینکه در این چند روز همه جا تعطیل بوده، اما کادر بهداشت و درمان همچون گذشته فعال بودند گفت: ترافیک امسال بیشتر از سال‌های قبل بوده بگونه‌ای که حدود۲۰ تا ۳۰ درصد افزایش داشته است، بنابراین پرسنل ما نیز فعالتر کار می‌کردند بگونه‌ای که امسال ۸۲۶ هزار مراجعه داشتیم که ۱۷۲هزار بستری شدند و همچنین ۱۹۸هزار بازرسی انجام شد و ۲۱۶هزار ماموریت داشتیم.وی با بیان اینکه ۱۱ هزار بیمار و مصدوم را به صورت زمینی و هوایی منتقل کردیم که متاسفانه ۲۳۰ فوتی ثبت شده به علت حوادث ترافیکی گفت: ۴۷هزار بیماران قلبی، تنفسی، مسمومیت، سوختگی و... داشتند، دیده شدند که ۲۴هزار درمان در محل و ۲۳هزار اعزام انجام شد.وزیر بهداشت افزود: پایگاه‌های اورژانس بیمارستان‌ها و... همه فعال بودند، اما از تعطیلات عید، مدت زیادی باقی مانده و ما نگران حوادث ترافیکی هستیم که به علت عدم رعایت قوانین راهنمایی و رانندگی رخ می‌دهد.وی در مورد برنامه‌های این وزارتخانه در سال جدید گفت: مهمترین مسئله این است که به خودکفایی برسیم و در بحث دارو، شرکت‌های دانش بنیان را حتما بسیار حمایت می‌کنیم و ان‌شاءالله به وضعیتی برسیم که نه تنها نیاز داخلی را برطرف کنیم بلکه صادرات دارو را هم انجام دهیم.عین‌اللهی افزود: با از بین رفتن ارز ترجیحی این امکان بهتر می‌شود و شرکت ها، بهتر می‌توانند کار کنند چراکه معطل ارز ترجیحی و مواد اولیه نمی‌شوند وحتما دانشگاه‌ها و مراکز تحقیقاتی را ترغیب می‌کنیم که در بحث تولیدات دانش بنیان کار کنند و در صورتی، مرکز تحقیقاتی را تایید می‌کنیم که حتما به شرکت‌های دانش بنیان متصل باشد.                           ,https://www.asriran.com/003UUG
832179,۱۴۰۱/۰۱/۰۴,سیاسی,برگزاری نشست سران ناتو,علاوه بر نشست رهبران ناتو، رهبران گروه ۷ و همچنین اتحادیه اروپا نشست‌های دیگری در بروکسل دارند که بایدن در آن‌ها نیز حضور خواهد داشت.,"ینس استولتنبرگ، دبیرکل پیمان ناتو در نشست سران این ائتلاف نظامی از احتمال توسل روسیه به جنگ‌افزار شیمیایی اظهار نگرانی کرد.به گزارش ایسنا، استولتنبرگ گفت: ""ممکن است روسیه با اتهام‌زنی به آمریکا و متحدانش درباره حمله شیمیایی یا میکروبی، در عمل بخواهد برای چنین حمله‌ای زمینه‌چینی کند. "" او این سخنان را در نشست رهبران ناتو بیان کرد. کمک‌های بیشتر به اوکراین و اعزام نیرو به اروپای شرقی در این نشست مطرح شده و جو بایدن، رئیس جمهور آمریکا، برای شرکت در آن به بروکسل سفر کرده است.علاوه بر نشست رهبران ناتو، رهبران گروه ۷ و همچنین اتحادیه اروپا نشست‌های دیگری در بروکسل دارند که بایدن در آن‌ها نیز حضور خواهد داشت.به گزارش بی بی سی این نخستین باری است که یک رئیس‌جمهور آمریکا در نشست رهبران اتحادیه اروپا حاضر می‌شود. ولودیمیر زلنسکی، رئیس‌جمهور اوکراین هم در هر سه نشست به طور ویدئویی حضور می‌یابد.زلنسکی در تماس ویدئویی با نشست سران ناتو خواهان ""حمایت نامحدود نظامی"" ناتو شد و روسیه را به استفاده از بمب فسفری متهم کرد. رویترز به نقل از یک مقام دولت آمریکا نوشته زلسنکی درخواست منطقه پرواز ممنوع یا عضویت در ناتو را در سخنان امروزش مطرح نکرد.در مقابل کاخ کرملین رهبران غربی و اعضای ناتو را متهم کرده است که شناختی ""هیستریک و ناکافی"" از وضعیت اوکراین دارند. بسیاری از اعضای ناتو آماده ارسال کمک‌های تسلیحاتی به اوکراین هستند. البته برخی از اعضا در این باره ملاحظاتی دارند. بریتانیا می‌گوید می‌خواهد از نشست ناتو و گروه ۷ برای ""افزایش چشمگیر"" کمک‌های نظامی و دفاعی به اوکراین استفاده کند.در عین حال پیمان ناتو تاکید کرده که وارد رویارویی نظامی مستقیم با روسیه نخواهد شد و از جمله درخواست‌های رئیس‌جمهور اوکراین برای برقراری منطقه پرواز ممنوع عمدتا نادیده گرفته شده است.واکنش ناتو در صورت تشدید قابل ملاحظه درگیری توسط روسیه مشخص نیست، همچنین مشخص نیست در برابر اقداماتی، چون حمله روسیه به کاروان کمک‌های نظامی غربی یا استفاده‌اش از جنگ‌افزار شیمیایی یا حتی هسته‌ای ناتو چه عکس‌العملی خواهد داشت.آندژی دودا، رئیس جمهور لهستان، در نشست سران ناتو گفت پایان دادن به جنگ و عقب‌نشینی نظامیان روسیه از خاک اوکراین باید با ""ابزار تا حد ممکن صلح‌آمیز، اما موثر و قاطعانه"" انجام گیرد.لهستان میزبان بیشترین شمار پناهجویان اوکراینی است.انتظار می‌رود که در سه نشست ناتو، گروه۷ و اتحادیه اروپا، علاوه بر ابراز همبستگی نمادین و همچنین کمک‌های مالی، نظامی و بشردوستانه به اوکراین، رهبران اروپایی درباره چگونگی کاهش وابستگی به منابع نفت و گاز روسیه نیز گفتگو کنند.روز پنجشنبه همزمان با آغاز نشست ناتو شاخص‌ها در بازار‌های اروپایی رشد کرده، که بخشی از آن ناشی از رشد در بخش صنایع دفاعی بوده است.                           ",https://www.asriran.com/003UUF
832178,۱۴۰۱/۰۱/۰۴,اقتصادی,سخنگو دولت: کاهش بیکاری به 8.9 درصد,مطابق اعلام مرکز آمار، نرخ بیکاری با کاهش ۰/۷ درصدی از ۹.۶ در تابستان به ۸.۹ در پاییز ۱۴۰۰ رسیده و کاهش نرخ بیکاری بانوان در همین بازه ۲درصد بوده است.,"سخنگوی دولت گفت: نرخ بیکاری با کاهش ۰/۷ درصدی از ۹.۶ در تابستان به ۸.۹ در پاییز ۱۴۰۰ رسیده است.به گزارش ایسنا، علی بهادری جهرمی در حساب کاربری خود در توییتر نوشت:«‏مطابق اعلام مرکز آمار، نرخ بیکاری با کاهش ۰/۷ درصدی از ۹.۶ در تابستان به ۸.۹ در پاییز ۱۴۰۰ رسیده و کاهش نرخ بیکاری بانوان در همین بازه ۲درصد بوده است.ان‌شاءالله بارفع محدودیت‌های کرونایی، رشد شرکت‌های دانش‌بنیان و رونق اقتصادی، چشم‌انداز اشتغال درسال جدید روشن‌تر است.»
                           ",https://www.asriran.com/003UUE
832177,۱۴۰۱/۰۱/۰۴,سیاسی,مراسم ری شهری با حضور شخصیت‌های سیاسی (عکس),مراسم یادبود مرحوم آیت الله محمدی ری شهری، پنجشنبه چهارم فروردین با حضور حجت‌الاسلام والمسلمین محمدی گلپایگانی رئیس دفتر مقام معظم رهبری، غلامحسین اژه‌ای رئیس قوه قضائیه، سید ابراهیم رییسی رییس جمهور و جمعی از علما، شخصیت‌های مذهبی، کشوری و لشگری در مصلای امام علی (ع) آستان مقدس حضرت عبدالعظیم (ع) برگزارشد.,,https://www.asriran.com/003UUD
832151,۱۴۰۱/۰۱/۰۴,فرهنگی/هنری,"چرا ""زیر خاکی"" دوست داشتنی است؟",زیر خاکی، اثری متواضع و اصطلاحاً خاکی است و نمی خواهد فخر فروشی کند.,"عصر ایران - سریال زیرخاکی که اولین بار در رمضان 1399 پخش شد، به حدی در جذب مخاطب موفق بود که اینک و در بهار 1401، فصل سوم جدید آن، پربیننده ترین سریال نوروزی است. جلیل سامان این سریال را نوشته و کارگردانی کرده است.زیرخاکی قصه فردی به نام فریبرز است که دنبال گنج می گردد ولی ناخواسته و مدام، درگیر ماجراهایی می شود که اصلا به او مربوط نمی شوند. مثلاً جابجا شدن کیف عتیقه ها با اعلامیه های ضد شاه، باعث می شود سر از زندان ساواک دربیاورد یا به خاطر پوشیدن لباس یک سرهنگ ارتش، عراقی ها او را با یکی از فرماندهان ایرانی اشتباهی می گیرند و ... .نقش فریبرز را ""پژمان جمشیدی"" بازی می کند؛ فوتبالیست سابق تیم ملی که وقتی وارد عرصه سینما شد، خیلی ها او را جدی نگرفتند و تصور می کردند عطش او هم مانند خیلی های دیگر، بعد از تجربه یکی دو سکانس یا فیلم، فروکش خواهد کرد.ولی پژمان جمشیدی نشان داد که آمده است بماند و رشد کند و اینک او، یکی از بهترین بازیگران طنز ایران است. پژمان در جشن سینمایی حافظ توانست جایزه بهترین بازیگر کمدی مرد را به خود اختصاص دهد و در جشنواره چهلم فجر هم نامزد بهترین بازیگر مرد برای نقش آفرینی در فیلم ""علفزار"" شد.اما چرا ""زیر خاکی"" این قدر موفق است و توانسته مردم را پای تلویزیون بنشاند؟به نظر می رسد چند عامل در این باره موثر بوده است:فیلمنامه جذاب و روان و بدون پیچیدگی های زائدفیلمنامه نویس به خوبی واقف بوده که برای عموم مردم و نه فیلم بین های حرفه ای می نویسد. بنابراین، سیر حوادث را به صورتی روان و بدون پیچیدگی خاصی دنبال هم چیده است تا همه بتوانند بدون آن که درگیر کشف سریال شوند، از دیدن آن لذت ببرند. فیلمنامه در عین جذاب بودن، تکلف ندارد و نمی خواهد خود را به رخ بکشد.این سادگی - که البته سهل ممتنع است - در مجموع به تولید اثری ""خودمانی"" منجر شده است و این خودمانی بودن، در جزء جزء کار، از طراحی صحنه و لباس تا بازی ها مشهود است. زیر خاکی، اثری متواضع و اصطلاحاً خاکی است و نمی خواهد فخر فروشی کند. همین است که تماشاگر با خیال راحت به آن نزدیک می شود.فضای زمانی قصهقصه، به دهه های 50 و 60 مربوط می شود. برای افرادی که دوران کودکی و جوانی خود را در آن سال ها طی کرده اند، فضای بازسازی شده آن دوران، بسیار نوستالوژیک است؛ از نوع لباس هایی که مردم می پوشیدند، خودروها، خانه ها و حتی اسباب و اثاثیه ای که تماشاگران را به سال های کودکی و نوجوانی و جوانی شان پرتاب می کند.حتی نوع روابط افراد نیز دقیقا مبتنی بر روابط آدم های آن سال ها طراحی شده است، مانند ارتباطات صمیمانه همسایه ها که این روزها، در اغلب شهرها، نظیرش به چشم نمی خورد.برای جوان ترها نیز رنگ و بوی گذشته، جالب است و سوژه ای است برای گفت و گوهای خانوادگی درباره گذشته ها.شخصیت پردازی قویمشخص است که جلیل سامان، روی تک تک کاراکترها، عمیقا فکر کرده است. همه بازیگران اصلی، شخصیت تعریف شده خود را دارند و صرفاً تیپ نیستند. همین شخصیت پردازی قوی است که می شود مخاطب، با آنها ارتباط بگیرد و مهم تر از آن، باورشان کند. اگر شخصیت پردازی حساب شده فریبرز نبود چه کسی می توانست این همه سادگی را بپذیرد و حتی با آن همراهی کند؟ سینما و سریال های ایرانی، عمدتاً از ضعف شخصیت پردازی رنج می برند و وقتی اثری بر این ضعف غلبه دارد، دیدنی تر می شود،مانند زیر خاکی.بازی های باورپذیرتقریباً همه بازیگران، نقش هایشان را نه بازی که گویا زندگی می کنند و تماشاگر، احساس می کند در حال تماشای زندگی واقعی آنهاست نه نقش بازی کردن شان. جلیل سامان، توانسته است بازی های خوبی بگیرد.طنز موقعیت و پرهیز از لودگیهر چند قصه اصلی زیرخاکی مبتنی بر طنز است اما ریزکمدی ها و طنز موقعیت در طول قصه اصلی، لحظات جذابی را برای مخاطب رقم می زند. طنز کلامی که به ویژه در بازی فریبرز، پریچهر و کشور خانم وجود دارد مزید بر علت است تا خنده بر لبان تماشاچی بنشیند.زیر خاکی بر خلاف برخی آثار سینمایی و سریال ها که با شوخی های سخیف و دم دستی می خواهند از تماشاگر خنده بگیرند، توانسته است طنزی پاکیزه، دوست داشتنی و محترم اراده کند. آمیختگی جدی و شوخیدر کنار طنز قوی و مستمری که در کار جریان دارد، شاهد وقایع و پیام های جدی هم هستیم که مشابه بیرونی هم دارند؛ مانند شخصیت های ریاکاری که خود را نیروهای مذهبی و انقلابی جا می زنند و در واقع نفوذی اند و دنبال منافع مادی و سیاسی خود هستند. این قبیل آدم ها، نه فقط در سریال طنز زیرخاکی که در زندگی واقعی ما هم هستند و اتفاقاً اثر جدی تری بر سرنوشت مان دارند.کارگردانی روان، موسیقی مناسب، تدوینی که کش نمی دهد و ... در کنار نکات پیش گفته، باعث شده است مردم ایران که این روزها بیش از هر زمانی به خنده و خوشی نیاز دارند، ساعتی را فارغ از غم دنیا بگذرانند و همین یعنی موفقیت یک اثر نمایشی. به جلیل سامان و تیم خوبش در زیرخاکی، خدا قوت می گوییم.                           ",https://www.asriran.com/003UTn
832175,۱۴۰۱/۰۱/۰۴,عمومی,ترافیک  سنگین در جاده‌های کندوان و هراز,رییس پلیس راه مازندران خستگی و خواب آلودگی را از عوامل اصلی در تصادفات رانندگی برشمرد و افزود: بیشترین تعداد تصادفات رانندگی در فاصله ۳۰ کیلومتری به مقصد رخ می‌دهد که این امر بیانگر کمبود استراحت و خستگی زیاد رانندگان است.,رییس پلیس راه مازندران، وضعیت تردد و ترافیک خودرویی در جاده‌های ارتباطی کندوان و هراز را پرحجم و نیمه سنگین و در برخی مواقع نیز سنگین اعلام کرد.سرهنگ یدالله جهان‌تاب عصر امروز پنجشنبه در گفتگو با خبرنگار ایرنا افزود: هم اکنون وضعیت تردد خودرویی در جاده کندوان در هر دو مسیر رفت و برگشت به چالوس پرحجم و نیمه سنگین است و در جاده هراز نیز در محدود تونل چلاو به سمت تهران شاهد ترافیک سنگین به طول دو کیلومتر هستیم.وی با اعلام این که هم اکنون وضعیت ترافیک خودرویی در محدوده ورودی به شهرستان آمل نیز پرحجم و سنگین شده است، اظهار داشت: در جاده ارتباطی سوادکوه تردد خودرویی روان است و در سایر محور‌ها نیز مشکل خاصی گزارش نشده است.سرهنگ جهان تاب با اشاره به روز‌های پایانی دور نخست تعطیلات نوروزی، از احتمال افزایش تردد خودرویی در جاده‌های ارتباطی مازندران در مسیر‌های برگشت به سمت تهران خبر داد و گفت که با توجه به موج بازگشت مسافرت‌های نوروزی، جاده کنداون از سمت چالوس به کرج به طور قطع یکطرفه خواهد شد و در جاده هراز نیز به سمت تهران، احتمال یکطرفه شدن این مسیر در ساعت‌های آینده روزجاری دور از انتظار نیست.رییس پلیس راه مازندران خستگی و خواب آلودگی را از عوامل اصلی در تصادفات رانندگی برشمرد و افزود: بیشترین تعداد تصادفات رانندگی در فاصله ۳۰ کیلومتری به مقصد رخ می‌دهد که این امر بیانگر کمبود استراحت و خستگی زیاد رانندگان است.سرهنگ جهان‌تاب از مسافران نوروزی خواست ضمن رعایت قوانین و مقررات راهنمایی و رانندگی، علاوه بر خودداری از صحبت کردن با تلفن همراه، از هرگونه سرعت و سبقت غیرمجاز نیز خودداری کنند تا سفری امن و ایمن را برای خود و دیگر هموطنان رقم بزنند.وی با اشاره به پیش‌بینی هواشناسی مازندران مبنی بر ورود سامانه جدید بارشی که از بعدازظهر امروز مناطق مختلف استان بویژه ارتفاعات مرکزی و غربی را تحت تاثیر قرار می‌دهد و تا اواسط هفته آینده نیز فعال خواهد بود، از رانندگان و مسافران نوروزی خواست از توقف در حاشیه جاده‌ها و رودخانه‌ها خودداری کنند.پلیس راه مازندران همزمان با اعلام محدودیت‌های ترافیکی نوروزی، از رانندگانی که قصد تردد در محور‌های مواصلاتی استان را دارند، خواست تا ضمن رعایت کامل مقررات راهنمایی و رانندگی و مدیریت، سفرشان را مدیریت کنند و در صورت نیاز به کسب اطلاعات بیشتر با شماره‌های ۲۱۸۲۴۴۲۰ و ۲۱۸۲۴۴۳۴ پلیس راه مازندران با پیش شماره ۰۱۱ تماس بگیرند.مازندران ۱۰ هزار و ۷۰۰ کیلومتر راه اصلی و فرعی دارد که سه محور چالوس، هراز، سوادکوه را به پایتخت و جاده کیاسر مازندران را به سمنان متصل می‌کند.                           ,https://www.asriran.com/003UUB
832174,۱۴۰۱/۰۱/۰۴,سیاسی,سفیر روسیه در دمشق: اسرائیل سعی دارد ما را در سوریه تحریک کند,یفیموف پیشتر اعلام کرده بود که حملات اسرائیل به خاک سوریه اساسا از منظر قوانین بین‌المللی غیرقانونی است و روسیه به شدت حملات هوایی اسرائیل به سوریه را محکوم می‌کند و خواستار توقف آن‌ها است.,"سفیر روسیه در دمشق تاکید کرد که رژیم صهیونیستی به دنبال این است که با تحریک روس‌ها در سوریه فضایی را برای فعالیت‌های نظامی غرب ایجاد کند.به گزارش ایسنا، به نقل از سایت النشره، الکساندر یفیموف، سفیر روسیه در دمشق درباره حملات رژیم صهیونیستی به سوریه اظهار کرد: اسرائیل ما را تحریک می‌کند تا واکنشی نشان دهیم و این اقدامات فضایی را برای غرب جهت انجام برخی فعالیت‌های نظامی در سوریه فراهم می‌کند.یفیموف پیشتر اعلام کرده بود که حملات اسرائیل به خاک سوریه اساسا از منظر قوانین بین‌المللی غیرقانونی است و روسیه به شدت حملات هوایی اسرائیل به سوریه را محکوم می‌کند و خواستار توقف آن‌ها است.همچنین او گفته بود: روسیه این موضعگیری را همواره مطرح کرده و در سطوح مختلف آن را به قدس غربی اطلاع می‌دهد.سفیر روسیه در دمشق تاکید کرد: این حملات هوایی تنها موجب تلفات نمی‌شوند بلکه به پیچیده شدن اوضاع در کل منطقه نیز منجر می‌شوند.او در بخش دیگری از اظهاراتش گفت: روسیه برای خلع سلاح اوکراین و آزادسازی آن از نازیسم در تلاش بوده و دست به حملاتی علیه مناطق غیرنظامیان نمی‌زند.یفیموف افزود: ""نئونازی‌ها از غیرنظامیان به عنوان سپر‌های انسانی استفاده کرده و همان شیوه‌های تروریست‌ها در سوریه را به کار می‌برند و روسیه برای نجات جان تمامی اوکراینی‌ها تلاش می‌کند، اما آن‌ها به غیرنظامیان اجازه خروج نمی‌دهند و اگر سعی در فرار داشته باشند، به آن‌ها تیراندازی می‌کنند"".                           ",https://www.asriran.com/003UUA
832173,۱۴۰۱/۰۱/۰۴,بین الملل,آمریکا مجلس دوما و شرکت‌های صنایع دفاعی روسیه را تحریم کرد,آمریکا ۳۲۸ عضو مجلس دوما و ۴۸ شرکت صنایع دفاعی روسیه را تحریم کرد.,وزارت خزانه داری آمریکا روز پنجشنبه به وقت محلی مجلس دومای روسیه و ۳۲۸ عضو آن، رئیس بانک سبربانک و ۴۸ شرکت صنایع دفاعی این کشور را تحریم کرد.به گزارش ایرنا - دفتر کنترل دارایی خارجی وزارت خزانه داری آمریکا روز پنجشنبه به وقت محلی در بیانیه‌ای گفت: امروز در جدیدترین اقدام برای تحمیل هزینه سنگین بر روسیه به خاطر جنگ غیرقانونی، بی دلیل و بی اساس آن علیه اوکراین، وزارت خانه داری آمریکا حامیان اصلی این تهاجم را تحریم می‌کند.در این بیانیه آمده است این تحریم‌ها شامل ۴۸ شرکت دفاعی روسیه، ۳۲۸ عضو مجلس دومای این کشور و هرمان گرف رئیس بزرگ‌ترین موسسه مالی آن یعنی بانک سبربانک می‌شود. این اقدام همگام با تمهیدات مشابه اتحادیه اروپا، انگلیس و کانادا است و نشان دهنده اتحاد مداوم برای پاسخگو ساختن پوتین به خاطر این جنگ انتخابی است.جانت یلن، وزیر خزانه داری آمریکا گفت: آمریکا به همراه شرکا و متحدان خود به قلب توانایی روسیه برای تأمین مالی و اجرای جنگ و جنایات خود علیه اوکراین ضربه می‌زند. دومای روسیه به حمایت از تهاجم پوتین، سرکوب جریان آزاد اطلاعات و نقض حقوق اولیه شهروندان روسیه ادامه می‌دهد. ما از نزدیک‌ترین افراد به پوتین می‌خواهیم که این جنگ بی رحمانه را متوقف کرده و آن را محکوم کنند.دو مقام آگاه آمریکایی روز گذشته اعلام کردند که دولت جو بایدن قصد دارد روز پنجشنبه ۳۰۰ قانونگذار در دومای روسیه را تحریم کند.به گزارش ایرنا، این دو مقام آگاه به وال استریت ژورنال اعلام کردند که ۳۰۰ عضو دومای روسیه در فهرست تحریم‌ها قرار خواهند گرفت.جو بایدن رئیس جمهوری آمریکا برای شرکت در نشست ناتو، دیدار با رهبران گروه ۷ و پیوستن به نشست برنامه ریزی شده شورای اروپا به بروکسل سفر کرده است. وی سپس به لهستان سفر خواهد کرد.ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن نیز پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ,https://www.asriran.com/003UU9
832172,۱۴۰۱/۰۱/۰۴,بین الملل,فنلاند کمک‌های نظامی بیشتری به اوکراین می‌فرستد,فنلاند کشوری هم مرز با روسیه و متقاضی عضویت در سازمان پیمان آتلانتیک شمالی (ناتو) است. این در حالی است که روسیه بار‌ها در مورد الحاق این کشور به ناتو با مطرح کردن تهدید «عواقب سیاسی و نظامی» آن هشدار داده است.,یک مشاور در وزارت دفاع فنلاند از برنامه این کشور برای ارسال تجهیزات نظامی بیشتر به اوکراین خبر داد.به گزارش ایرنا، سه هفته پس از تحویل اولین محموله سلاح فنلاند به اوکراین، «میکا پینونن» مشاور وزارت دفاع فنلاند امروز پنجشنبه به خبرگزاری فرانسه گفت که کمک‌های بیشتری در راه است و از تشریح جزئیات این کمک «به دلایل امنیتی» امتناع کرد.بر پایه این گزارش، فنلاند نهم اسفند ماه /۲۸ فوریه اعلام کرده بود که با نقض شیوه سیاسی این کشور مبنی بر عدم ارسال سلاح به مناطق جنگی، یک هزار و ۵۰۰ اسلحه ضدتانک، ۲ هزار و ۵۰۰ قبضه تفنگ و چاشنی انفجاری برای حمایت از اوکراین در برابر روسیه به این کشور ارسال می‌کند.فنلاند کشوری هم مرز با روسیه و متقاضی عضویت در سازمان پیمان آتلانتیک شمالی (ناتو) است. این در حالی است که روسیه بار‌ها در مورد الحاق این کشور به ناتو با مطرح کردن تهدید «عواقب سیاسی و نظامی» آن هشدار داده است.در پی درخواست «ولودیمیر زلنسکی» رئیس جمهوری اوکراین برای کمک نظامی بیشتر به کشورش، بسیاری از کشور‌ها از جمله انگلیس، آلمان و سوئد این هفته اعلام کردند که محموله‌های نظامی جدیدی به این کشور ارسال می‌کنند.به گزارش ایرنا، «ولادیمیر پوتین» رئیس جمهوری روسیه روز ۲۱ فوریه/۲ اسفند ماه با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوهانتسک را در منطقه دونباس به رسمیت شناخت.وی سه روز پس از آن نیز در ۵ اسفند/۲۴ فوریه آغاز «عملیات نظامی ویژه» علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین همچنان ادامه دارد و این روز‌ها وارد دومین ماه خود می‌شود.                           ,https://www.asriran.com/003UU8
832171,۱۴۰۱/۰۱/۰۴,ورزشی,کاپیتان کره‌جنوبی: تیم بهتری نسبت به ایران بودیم/ هنوز عالی نشده‌ام,ستاره باشگاه تاتنهام، گفت: تمرکز زیادی داشتم تا امروز بتوانم مقابل تماشاگران خودی نمایش خوبی داشته باشم. خیلی خوشحالم که اکنون مردم ما از این پیروزی شادمان هستند.,کاپیتان و ستاره تیم ملی فوتبال کره‌جنوبی گفت: با ارائه نمایشی خوب و برتری مقابل ایران نشان دادیم که تیم بهتری نسبت به این حریف بودیم.به گزارش ایرنا؛ «سون هیونگ مین» امروز پنجشنبه پس از برتری دو بر صفر تیمش مقابل ایران، اظهار داشت: بازی خوبی مقابل هزاران تماشاگر خودی انجام دادیم. البته می‌توانستیم گل‌های بیشتری بزنیم. بازی ساده‌ای نبود و گلی که به ارمغان آوردرم نیز ثمره تلاش همه بازیکنان تیم است.وی ادامه داد: نتیجه ثابت کرد که ما تیم بهتری بودیم. ایران تیم قدرتمندی در آسیاست و امروز هم بازی سختی برابر آن‌ها داشتیم. هنوز برای تیم ملی یک مهره عالی نیستم و تلاش می‌کنم هر روز بهتر شوم. کاپیتانی تیم ملی بسیار دشوار است و تلاش می‌کنم تا افتخار کاپیتان بودن را به بهترین شکل جواب بدهم.ستاره باشگاه تاتنهام، گفت: تمرکز زیادی داشتم تا امروز بتوانم مقابل تماشاگران خودی نمایش خوبی داشته باشم. خیلی خوشحالم که اکنون مردم ما از این پیروزی شادمان هستند.تیم ملی فوتبال ایران در این دیدار که به میزبانی کره و در سئول برگزار شد با دو گل شکست خورد و صدرجدول گروه نخست آسیا را به این حریف واگذار کرد.کره با این پیروزی ۲۳ امتیازی شد و ایران در امتیاز ۲۲ باقی ماند.                           ,https://www.asriran.com/003UU7
832170,۱۴۰۱/۰۱/۰۴,سیاست خارجی,دیدار وزیر امور خارجه با تعدادی از گروه‌ها و رهبران فلسطینی در لبنان,امیرعبداللهیان در هنگام ورود به بیروت در جمع خبرنگاران به تشریح اهداف سفر خود به لبنان پرداخت.,"وزیر امور خارجه کشورمان بعدازظهر امروز در جریان دومین سفر خود به بیروت طی ماه‌های اخیر با تعدادی از گروه‌ها و رهبران فلسطینی در لبنان دیدار و رایزنی کرد.به گزارش ایسنا، وزیر امور خارجه که عصر امروز وارد بیروت شد در محل سفارت ایران در لبنان با تعدادی از گروه‌ها و رهبران فلسطینی در لبنان دیدار و رایزنی کرد.او در هنگام ورود به بیروت در جمع خبرنگاران به تشریح اهداف سفر خود به لبنان پرداخت.امیرعبداللهیان در این سفر با تعدادی از مقامات لبنانی از جمله همتای خود نیز دیدار و رایزنی خواهد کرد.
                           ",https://www.asriran.com/003UU6
832169,۱۴۰۱/۰۱/۰۴,سیاست خارجی,امیرعبداللهیان: آمادگی ایران برای ایجاد ایستگاه تولید برق در لبنان,امیرعبداللهیان با اشاره به دیدار اخیرش با نخست وزیر لبنان در حاشیه اجلاس امنیتی مونیخ تصریح کرد: در دیداری که یک ماه پیش در مونیخ با آقای نجیب میقانی نخست وزیر لبنان داشتم به ایشان آمادگی جمهوری اسلامی ایران را برای ایجاد دو ایستگاه یک هزار مگاواتی برق در لبنان و توسعه همه جانبه همکاری‌های تجاری و اقتصادی اعلام کردم و امروز هم حامل پیام‌های گرم مردم عزیز ایران به همه مردم عزیز لبنان هستم.,حسین امیر عبداللهیان گفت: آمادگی داریم به همکاری‌های مهم تجاری و اقتصادی خود با لبنان ادامه دهیم.به گزارش ایسنا، وزیر امور خارجه کشورمان عصر روز پنچ شنبه در فرودگاه بیروت درجمع خبرنگاران در تشریح اهداف سفرش به لبنان اظهار کرد: ما به صورت مستمر با مقامات عالی لبنان در موضوعات دوجانبه، منطقه‌ای و بین‌المللی مشورت‌های مفید و سازنده‌ای را داریم.این دیپلمات عالی رتبه ایرانی با اشاره به سفر چند ماه پیش خود به لبنان گفت: از آخرین سفری که به بیروت داشتم تا امروز تحولات زیادی در عرصه منطقه‌ای و بین‌المللی رخ داده که ضروری است با اهتمامی که در جمهوری اسلامی ایران و لبنان وجود دارد، مشورت‌های دقیق‌تری را با مقامات لبنان داشته باشیم.وی افزود: یک بار دیگر اعلام می‌کنیم که آمادگی داریم به حمایت‌ها و همکاری‌های مهم تجاری و اقتصادی خود با لبنان ادامه دهیم.امیرعبداللهیان با اشاره به دیدار اخیرش با نخست وزیر لبنان در حاشیه اجلاس امنیتی مونیخ تصریح کرد: در دیداری که یک ماه پیش در مونیخ با آقای نجیب میقانی نخست وزیر لبنان داشتم به ایشان آمادگی جمهوری اسلامی ایران را برای ایجاد دو ایستگاه یک هزار مگاواتی برق در لبنان و توسعه همه جانبه همکاری‌های تجاری و اقتصادی اعلام کردم و امروز هم حامل پیام‌های گرم مردم عزیز ایران به همه مردم عزیز لبنان هستم.                           ,https://www.asriran.com/003UU5
832168,۱۴۰۱/۰۱/۰۴,ورزشی,اسکوچیچ: کره استحقاق پیروزی را داشت,اسکوچیچ: جای بازیکنان هجومی مهمی در این بازی خالی بود که این اتفاق هم مزید بر علت شد تا جریان بازی به نفع ما پیش نرود. سعی کردیم در مقاطعی از بازی، جریان مسابقه را کنترل کنیم، اما نتیجه آن چیزی نبود که دلخواه ما باشد.,"سرمربی تیم ملی فوتبال ایران گفت: به تیم کره جنوبی تبریک می‌گویم، آن‌ها استحقاق این برد را داشتند.
به گزارش تسنیم، دراگان اسکوچیچ پس از شکست ۲ بر صفر ایران مقابل کره جنوبی گفت: به تیم کره جنوبی تبریک می‌گویم، آن‌ها استحقاق این برد را داشتند. نیمه اول، از عملکرد تیمم راضی نبودم، چون خیلی در دفاع عقب نشسته بودیم و سعی می‌کردیم با توپ‌های بلند، توپ را به سردار آزمون برسانیم.وی ادامه داد: آنچه از بچه‌ها خواسته بودم، این بود که توپ را از دفاع به خط هافبک بیاورند و از آنجا توپ را به خط حمله برسانیم. با این حال مصدومیت شجاع خلیل‌زاده هم بد بیاری بزرگی بود که در نیمه اول برای ما رقم خورد.
ضمن اینکه جای بازیکنان هجومی مهمی در این بازی خالی بود که این اتفاق هم مزید بر علت شد تا جریان بازی به نفع ما پیش نرود. سعی کردیم در مقاطعی از بازی، جریان مسابقه را کنترل کنیم، اما نتیجه آن چیزی نبود که دلخواه ما باشد.
سرمربی تیم ملی در پاسخ به این سؤال که سون هیونگ مین بار دیگر به ایران گل زد و عملکرد این بازیکن را چطور ارزیابی می‌کند، گفت: سون همیشه ارزش خود را نشان داده و بازیکنی در کلاس جهانی است و می‌تواند با حرکات خودش بازی را به سود تیمش تغییر دهد. او بازیکنی با ارزش جهانی است.اسکوچیچ درباره دیدار روز ۹ فروردین برابر لبنان که آخرین بازی ایران در مرحله انتخابی جام جهانی است، اظهار داشت: درست است این بازی را واگذار کردیم، اما باید بدانیم که پرواز طولانی، اختلاف زمانی و جت‌لگ (اختلال ساعت بدن) و جای خالی بازیکنان، روی تیم ما فشار مضاعف آورد. دوست داریم بازی‌ها را با برد تمام کنیم، اگر چه احترام زیادی برای لبنان قائل هستیم.                           ",https://www.asriran.com/003UU4
832167,۱۴۰۱/۰۱/۰۴,سیاسی,حضور حسن روحانی در مراسم ری شهری (عکس),حسن روحانی  رئیس جمهور پیشین با حضور در مصلای حرم عبدالعظیم حسنی (ع) در آئین یادبود مرحوم آیت‌الله محمد محمدی ری‌شهری شرکت کرد.,,https://www.asriran.com/003UU3
832166,۱۴۰۱/۰۱/۰۴,عمومی,آسانژ در زندان ازدواج کرد,موسس ویکی لیکس در حال مبارزه برای عدم استرداد به آمریکا به اتهام جاسوسی به دلیل انتشار اسناد جنگ عراق و افغانستان در این وبسایت افشاگر است.,جولیان آسانژ روز چهارشنبه با استلا موریس در زندان فوق امنیتی بلمارش واقع در لندن طی مراسمی ازدواج کرد.به گزارش ایسنا، به نقل از شبکه خبری راشاتودی، آسانژ موسس ویکی لیکس و نامزدش دو فرزند دارند.موسس ویکی لیکس در حال مبارزه برای عدم استرداد به آمریکا به اتهام جاسوسی به دلیل انتشار اسناد جنگ عراق و افغانستان در این وبسایت افشاگر است.مقام‌های انگلیسی اجازه دادند که این زوج در مراسمی کوچک ازدواج خود را جشن بگیرند و تنها چهار مهمان در این مراسم دعوت شده بودند.استلا موریس همچنین در یک مقاله که در گاردین منتشرد کرد، نوشت: من متقاعد شده‌ام که آن‌ها می‌ترسند که مردم جولیان را به عنوان یک انسان ببینند. ترس آن‌ها نشان می‌دهد که آن‌ها می‌خواهند جولیان آسانژ به هر قیمتی برای مردم نامرئی بماند، حتی در روز عروسی‌اش.آسانژ در حال طی حبس پیش از تصمیم گیری درباره استردادش به آمریکا بابت افشای اطلاعات محرمانه در وبسایت ویکی لیکس است. او را در یک زندان فوق امنیتی در لندن نگه می‌دارند.موریس در سال ۲۰۱۱ با آسانژ ملاقات کرد و رابطه آن‌ها در سال ۲۰۱۵ آغاز شد. او آسانژ را یک مرد فوق العاده، باهوش و بامزه می‌داند.                           ,https://www.asriran.com/003UU2
832165,۱۴۰۱/۰۱/۰۴,اقتصادی,معرفی ۵۷ هزار خودمالک نهضت ملی مسکن به بانک,همچنین بیش از ۹۷ هزار واحد متقاضی خودمالکی هستند که در دو ماه گذشته با فراهم شدن شرایط ثبت‌نام اطلاعات خود را در سامانه طرح نهضت ملی مسکن درج کرده‌اند.,"از ۹۷ هزار واحدی که متقاضیان آن‌ها در طرح نهضت ملی مسکن ثبت نام کرده اند تاکنون حدود ۵۷ هزار واحد برای دریافت تسهیلات به بانک معرفی شده و قرارداد ۶۹۰۹ واحد منعقد شده است.به گزارش ایسنا، پس از اتمام مهلت ثبت نام در طرح نهضت ملی مسکن در روز ۲۹ اسفندماه ۱۴۰۱ اعلام شد که بیش از ۵ میلیون و ۳۰۰ هزار متقاضی در دو طرح حمایتی اقدام ملی و نهضت ملی مسکن ثبت‌نام کرده‌اند که از این تعداد ۴۴۷ هزار متقاضی مردان مجرد ۲۳ تا ۴۵ سال سن را شامل می‌شوند.همچنین بیش از ۹۷ هزار واحد متقاضی خودمالکی هستند که در دو ماه گذشته با فراهم شدن شرایط ثبت‌نام اطلاعات خود را در سامانه طرح نهضت ملی مسکن درج کرده‌اند.پرداخت ۸۲۵ میلیاردتومان تسهیلات خودمالکی به حساب سازندگان آنطور که محمدحسن علمداری - عضو هیات‌مدیره بانک مسکن گفته است ۶ هزار و ۱۶۷ پروژه به تعداد ۵۷ هزار و ۴۲۴ واحد تسهیلات خودمالکی به بانک معرفی شد. از این تعداد ۷۷۷ پروژه به تعداد ۶ هزار و ۹۰۹ واحد قراردادشان منعقد شده است که مبلغ آن ۲ هزار و ۳۳۰ میلیاردتومان است.وی ادامه داد: تاکنون ۸۲۵ میلیارد تومان از تسهیلات خودمالکی به حساب سازندگان پرداخت شده است. به گفته علمداری، ارائه تسهیلات خودمالکی طرح نهضت ملی مسکن چند ماهی است که آغاز شده و مرحله به مرحله و بر اساس پیشرفت فیزیکی به خودمالکان پرداخت می‌شود.در خصوص سایر متقاضیان نهضت ملی مسکن که در فراخوان نام‌نویسی کرده‌اند طبق اعلام وزارت راه و شهرسازی، پالایش‌های سه‌گانه درباره شروط تاهل، سرپرست خانوار و فرم ""ج"" صورت گرفته و متقاضیان برای بررسی شرط سکونت ۵ ساله در شهر مورد تقاضا به ادارات کل راه و شهرسازی استان‌ها و شهر‌های جدید مربوطه معرفی شده‌اند. طبیعی است که متقاضیان مجرد در این مرحله از شرط تاهل معاف هستند، اما باید در زمان تحویل واحد متاهل شده باشند.                           ",https://www.asriran.com/003UU1
832164,۱۴۰۱/۰۱/۰۴,ورزشی,خلاصه بازی کره جنوبی ۲ - ۰ ایران  (فیلم),تیم‌های ملی فوتبال ایران و کره جنوبی به مصاف هم رفتند که با نتیجه ۲ بر صفر به نفع کره جنوبی پایان یافت.,کد ویدیو  دانلود    فیلم اصلی                                     ,https://www.asriran.com/003UU0
832163,۱۴۰۱/۰۱/۰۴,اجتماعی ,پربازدید‌های نوروز اعلام شد,پس از تهران و فارس، استان اصفهان با ثبت بیش از ۹۹هزار بازدید نوروزی در جایگاه سوم قرار دارد. خراسان رضوی، خوزستان، کرمان، کرمانشاه، یزد، لرستان و همدان به‌ترتیب در رتبه‌های چهارم تا دهم قرار گرفته‌اند.,ستاد مرکزی هماهنگی خدمات سفر اعلام کرد: تهران و فارس در صدر پربازدیدترین استان‌های کشور قرار گرفتند و آرامگاه حافظ رکورد بازدید‌های نوروزی را در دو روز نخست سال ۱۴۰۱ شکست.به‌گزارش ایسنا، براساس اعلام این ستاد، نزدیک به ۲۵۵هزار بازدید از آثار تاریخی و موزه‌های تهران در دو روز نخست سال ثبت شد که بر این اساس، تهران در رتبه نخست استان‌های پربازدید در کشور ایستاد و شیراز با حدود ۲۳۳هزار بازدیدکننده در رتبه دوم استان‌های پربازدید قرار گرفت.پس از تهران و فارس، استان اصفهان با ثبت بیش از ۹۹هزار بازدید نوروزی در جایگاه سوم قرار دارد. خراسان رضوی، خوزستان، کرمان، کرمانشاه، یزد، لرستان و همدان به‌ترتیب در رتبه‌های چهارم تا دهم قرار گرفته‌اند. مجموعه فرهنگی ـ تاریخی حافظ پربازدیدترین مجموعه تاریخی کشور در دو روز نخست امسال بود و دو مقصد گردشگری دیگر استان فارس، یعنی مجموعه فرهنگی ـ تاریخی سعدی و مجموعه تخت جمشید، در جایگاه دوم و سوم قرار دارند. باغ فین کاشان (اصفهان)، ارگ کریمخان شیراز (فارس)، عمارت عالی‌قاپوی اصفهان، کاخ سعدآباد تهران، مجموعه پاسارگاد (فارس)، آرامگاه فردوسی در توس (خراسان رضوی) و باغ‌موزه چهلستون در اصفهان به ترتیب پربازدیدترین مقاصد در روز‌های اول و دوم فروردین‌ماه ۱۴۰۱ بوده‌اند. بیشترین خرید بلیت آنلاین هم به‌ترتیب به کاخ سعدآباد، حافظیه، کاخ گلستان، تخت‌جمشید و مجموعه زندیه شیراز اختصاص داشته است.                           ,https://www.asriran.com/003UTz
832162,۱۴۰۱/۰۱/۰۴,ورزشی,آزمون: کره جنوبی مستحق برد بود/ باید درس بگیریم,سردار آزمون پس از شکست دو بر صفر ایران مقابل کره جنوبی اظهار کرد: کره یکی از تیم‌های قدرتمند آسیا است و همیشه بازی‌های سختی با این تیم داشتیم. به کره جنوبی تبریک می‌گویم.,مهاجم تیم ملی ایران می‌گوید کره جنوبی بهتر از تیم ملی بازی کرد و مستحق برد بود.به گزارش ایسنا، سردار آزمون پس از شکست دو بر صفر ایران مقابل کره جنوبی اظهار کرد: کره یکی از تیم‌های قدرتمند آسیا است و همیشه بازی‌های سختی با این تیم داشتیم. به کره جنوبی تبریک می‌گویم.او ادامه داد: آن‌ها مستحق این برد بودند و شانس زیادی برای پیروزی داشتند. حق با تیم کره جنوبی بود. باید این بازی را جبران کنیم و درس‌های بزرگی از این بازی بگیریم.                           ,https://www.asriran.com/003UTy
832161,۱۴۰۱/۰۱/۰۴,ورزشی,شکست یوز‌ها مقابل کره جنوبی و سقوط به رتبه دوم,ایران در طول بازی در یک سوم دفاعی خود متمرکز بود و چشم به ضد حملات و ارسال‌های بلند پشت سر مدافعان کره‌ای داشت.,تیم ملی فوتبال ایران با نتیجه ۲ بر صفر مقابل کره جنوبی شکست خورد و به رتبه دوم گروه A انتخابی جام جهانی در آسیا سقوط کرد.به گزارش ایسنا، در هفته نهم انتخابی جام جهانی در قاره آسیا، کره جنوبی و ایران از ساعت ۱۵:۳۰ (۱۹ به وقت محلی) در ورزشگاه جام جهانی سئول به میدان رفتند که این دیدار با ۲ گل به نفع کره جنوبی پایان یافت.سون هیونگ مین در دقیقه ۲+۴۵ و کیم یونگ وون در دقیقه ۶۳ برای کره جنوبی گلزنی کردند.با این نتیجه، تیم ملی ایران جایگاه خود در صدر جدول گروه A را به کره جنوبی واگذار کرد. کره با ۲۳ و ایران با ۲۲ امتیاز در فاصله یک هفته مانده به پایان رقابت‌ها، در رتبه‌های اول و دوم گروه خود هستند.دراگان اسکوچیچ، سرمربی تیم ملی ایران با این نتیجه، اولین شکست خود به عنوان سرمربی ایران را بعد از ۱۵ بازی متحمل شد.نیمه اولدر دقیقه چهارم، توپ‌ربایی از سوی سردار آزمون منجر به پاس خوب برای احسان حاج صفی شد که این بازیکن شوت بدی را به سمت دروازه زد که با دخالت بازیکن کره به بیرون رفت. در دقیقه ۱۰ سون توپی را به روی دروازه ارسال کرد که عابدزاده توپ را از روی سر بازیکن حریف دفع کرد.ایران در طول بازی در یک سوم دفاعی خود متمرکز بود و چشم به ضد حملات و ارسال‌های بلند پشت سر مدافعان کره‌ای داشت. در سوی مقابل کره جنوبی با پاسکاری‌های سریع سعی در به اشتباه انداختن بازیکنان ایران و خلق موقعیت گل مناسب داشت که در این امر ناکام بود.گل: سون هیونگ مین در دقیقه ۲+۴۵ شوتی را از گوشه زمین و از فاصله حدودا ۳۰ متری روانه دروازه ایران کرد که ضربه او با مهار ناقص عابدزاده همراه بود و با برخورد به پای این دروازه‌بان به گل تبدیل شد.در آخرین لحظات بازی، آزمون با عبور از خط دفاعی حریف، با دروازه بان کره تک به تک شد که ضربه آخر سردار به توپ، سریع بود و توپ از پای او جدا شد.نیمه دومروی یک کار ترکیبی در دقیقه ۴۶، سون با عابدزاده تک به تک شد که ضربه او توسط دروازه بان ایران دفع شد و در مرتبه دوم باز هم عابدزاده منجی دروازه ایران بود تا اختلاف گل میان دو تیم به عدد دو نرسد.گل: در دقیقه ۶۳، کیم یونگ وون روی پاس ارسالی به دهانه محوطه شش قدم، به راحتی دروازه عابدزاده را برای دومین بار گشود.در دقیقه ۷۱ سون هیونگ مین می‌توانست برای سومین بار دروازه ایران را باز کند که توپ به خوبی روی پای مهاجم تاتنهام ننشست و مدافعان ایران توپ را دور کردند.در دقیقه ۸۰، ارسال اللهیار صیادمنش به روی دروازه، در موقعیت مناسبی با ضربه سر شیرجه‌ای سردار آزمون همراه شد که شدت لازم را نداشت و در اختیار دروازه بان کره قرار گرفت. در دقیقه ۸۲ سردار آزمون با پشت پا توپی را برای اللهیار صیادمنش ساخت که این مهاجم جوان در موقعیت تک به تک ضربه چیپ زد که توپ به بیرون رفت.در دقیقه ۸۵، سون شوتی دیگری را روانه دروازه ایران کرد که کنعانی زادگان در مسیر توپ را به راهی کرنر کرد.ترکیب ایران: امیر عابدزاده، احسان حاج‌صفی (اللهیار صیادمنش ۶۵)، شجاع خلیل‌زاده (عارف غلامی ۴۲)، میلاد محمدی (مهدی مهدی پور ۴۶)، احمد نوراللهی (کارت زرد)، وحید امیری (کریم انصاری فرد ۸۷)، محمدحسین کنعانی‌زادگان، علی قلی‌زاده، سیدمجید حسینی، سردار آزمون (امیرحسین حسین زاده ۸۷) و امید نورافکن.ترکیب کره جنوبی: کیم سئونگ گیو، کیم جین سو، کیم مین جائه (پارک جی سو ۷۹)، جونگ وو یونگ، سون هیونگ مین، لی جائه سانگ، هوانگ هی چان، هوانگ یی جو (قو گئو سونگ ۸۷)، کیم یونگ وون، ونگ چانگ هون (وون یونگ سون ۸۷) و کیم تائه وان.                           ,https://www.asriran.com/003UTx
832160,۱۴۰۱/۰۱/۰۴,سیاسی,طنز: ریشه جنگ اوکراین به این عکس بر می‌گردد (عکس),برخی کاربران فضای مجازی با انتشار این عکس به طنز نوشته اند که ریشه جنگ اوکراین این عکس است که کینه شتری پوتین به زلنسکی را باعث شده است!,,https://www.asriran.com/003UTw
832159,۱۴۰۱/۰۱/۰۴,عمومی,خبر خوش برای کنکوری‌ها (فیلم),رئیس سازمان سنجش آموزش کشور: کاهش زمان پاسخگویی و افزایش دفترچه سوالات از تغییرات آزمون سراسری ۱۴۰۱ خواهد بود.,کد ویدیو  دانلود    فیلم اصلی                                     ,https://www.asriran.com/003UTv
832158,۱۴۰۱/۰۱/۰۴,اجتماعی ,۳۲ میلیون تردد نوروزی در مسیر‌های کشور ثبت شد,سردار اشتری با تاکید بر فعالیت مضاعف گشت‌های خودرویی، موتوری و پیاده در ایام نوروز گفت: در روز‌های پایانی هفته اول تعطیلات نوروزی، شاهد آغاز موج بازگشت‌ها به استان‌های مبدا هستیم و ضمن توصیه به همکارانم برای انجام وظایف در چارچوب قانون و اخلاق، از مردم نهایت همکاری با فرزندان خود در فرماندهی انتظامی را خواهانم.,"فرمانده کل انتظامی جمهوری اسلامی ایران با تاکید بر فعالیت مضاعف گشت‌های خودرویی، موتوری و پیاده در ایام نوروز، از افزایش ۴۱ درصدی تردد‌ها در جاده‌ها و محور‌های مواصلاتی با کاهش تصادفات و جان باختگان جاده‌ای و ثبت ۳۲ میلیون تردد (رفت و برگشت) از آغاز فعالیت قرارگاه نوروزی پلیس تاکنون خبر داد.به گزارش عصر پنج شنبه ایرنا از پایگاه اطلاع رسانی پلیس، سردار حسین اشتری در اولین جلسه قرارگاه نوروزی سال ۱۴۰۱ در ستاد فرماندهی انتظامی کشور اظهارکرد: همه ما سربازان ولایت و خدمتگزاران مردم هستیم و به عهدی که با شهدا برای صیانت از ارزش‌ها بسته ایم، پایبندیم.وی با اشاره به شعار سال «تولید، دانش بنیان، اشتغال آفرین» از سوی مقام معظم رهبری بیان کرد: وظایف و ماموریت‌های خود را در قبال شعار سال احصاء و عملیاتی می‌کنیم و تحقق فرمایشات مقام معظم رهبری را بر خود فرض می‌دانیم و از همه ظرفیت‌ها برای ایفاء نقش بهینه بهره می‌بریم.این مقام ارشد انتظامی با اشاره بر آمادگی روز افزون برای انجام ماموریت‌های پیش رو تاکید کرد: امید آفرینی در جامعه رویکرد همه مسئولان و سازمان‌های خدمات رسان باشد و با انجام وظایف ذاتی و قانونی مان توام با دقت و سرعت تلاش می‌کنیم تا امید را در جامعه ساری و جاری کنیم.وی با بیان اینکه اعتماد مردمی را بالاترین سرمایه و پشتوانه می‌دانیم و برای افزایش آن تلاش روز افزون می‌کنیم، بیان کرد: با برنامه ریزی و آمادگی برای ماموریت‌های پیش رو آماده هستیم؛ بر مبنای شعار نوروزی "" پلیس هوشمند، قانون مداری و نشاط بهاری در این ایام و همزمان با فعالیت قرارگاه نوروزی از ۲۵ اسفند تا ۱۵ فروردین ماه با دقت، تدبیر و سرعت وظایفمان را انجام می‌دهیم.سردار اشتری با تاکید بر فعالیت مضاعف گشت‌های خودرویی، موتوری و پیاده در ایام نوروز گفت: در روز‌های پایانی هفته اول تعطیلات نوروزی، شاهد آغاز موج بازگشت‌ها به استان‌های مبدا هستیم و ضمن توصیه به همکارانم برای انجام وظایف در چارچوب قانون و اخلاق، از مردم نهایت همکاری با فرزندان خود در فرماندهی انتظامی را خواهانم. نظارت بر فعالیت اصنافوی در ادامه با تاکید بر اینکه تلاش برای توسعه امنیت اخلاقی در جامعه رویکرد همگانی باشد، بر تشدید نظارت بر فعالیت اصناف به منظور رعایت ملاحظات امنیت اخلاقی همزمان با فعالیت هایشان در همه ایام بویژه نوروز تاکید کرد.فرمانده کل انتظامی جمهوری اسلامی ایران با اشاره بر ضرورت استفاده بهینه از ظرفیت رسانه ملی برای انعکاس تنوع ماموریت‌های پلیس در ایام نوروز اظهار داشت: تولید محتوای تصویری از رشادت و تلاش شبانه روزی همکارانم از مرز تا مرکز به منظور خدمت رسانی به مردم و تامین نظم و امنیت و انعکاس در رسانه ملی باید از رویکرد‌های جدی معاونت فرهنگی و اجتماعی فرماندهی انتظامی کشور باشد چرا که معتقدم این دست از اقدامات موجب امید آفرینی در جامعه و ارتقا روحیه خدمتی همکاران پر تلاشم می‌شود.وی با بیان اینکه تامین مسکن ملکی و سازمانی نیرو‌های خدوم پلیس را از اولویت‌های سال جاری می‌دانم، بر لزوم بر تداوم اقدامات به منظور بهبود وضعیت معیشتی و رفاهی کارکنان انتظامی تاکید کرد و گفت: قدردان حمایت خانواده‌های کارکنان انتظامی در سراسر کشور هستیم.                           ",https://www.asriran.com/003UTu
832157,۱۴۰۱/۰۱/۰۴,سیاسی,حضور رئیسی در مراسم یادبود مرحوم ری‌شهری,آیت الله محمد محمدی نیک، معروف به آیت الله محمدی ری شهری در اول فروردین حدود ساعت ۲۴، به علت بیماری زمینه‌ای در بیمارستان خاتم الانبیای تهران، دعوت حق را لبیک گفت.,رئیس‌جمهور دقایقی قبل با حضور در مصلای حرم عبدالعظیم حسنی (ع) در آئین یادبود مرحوم آیت‌الله ری‌شهری حضور یافت. به گزارش ایرنا، آیت‌الله سید ابراهیم رئیسی رئیس‌جمهور دقایقی قبل با حضور در مصلای حرم عبدالعظیم حسنی (ع) در آئین یادبود مرحوم آیت‌الله ری‌شهری تولیّت فقید آستان حضرت عبدالعظیم حسنی (ع) حضور یافت. آیت الله محمد محمدی نیک، معروف به آیت الله محمدی ری شهری در اول فروردین حدود ساعت ۲۴، به علت بیماری زمینه‌ای در بیمارستان خاتم الانبیای تهران، دعوت حق را لبیک گفت.                           ,https://www.asriran.com/003UTt
832156,۱۴۰۱/۰۱/۰۴,ورزشی,خلاصه نیمه اول بازی ایران و کره جنوبی (فیلم),این دیدار در نیمه اول با نتیه یک بر صفر به نفع کره به پایان رسید.,کد ویدیو  دانلود    فیلم اصلی                                     ,https://www.asriran.com/003UTs
832155,۱۴۰۱/۰۱/۰۴,سیاست خارجی,رایزنی تهران و مسکو برای به رسمیت شناختن سامانه بانکی MIR,گفته می‌شود بیش از ۵۰ درصد مردم روسیه حداقل یک کارت بانکی MIR دارند و بیش از ۲۵ درصد تراکنش‌های مالی این کشور از طریق این سامانه انجام می‌شود.,سفیر ایران در روسیه میگوید که تهران و مسکو در حال بحث و رایزنی درباره به رسمیت شناختن سامانه بین بانکی «میر» هستند.به گزارش خبرگزاری فارس، کاظم جلالی سفیر ایران در مسکو می‌گوید که ایران و روسیه در حال رایزنی برای به رسمیت شناختن کارت‌های سیستم مالی «میر» (MIR) هستند.MIR یک سیستم نقل و انتقال و پرداخت مالی تحت کنترل بانک مرکزی روسیه است که در سرتاسر فدراسیون روسیه از آن استفاده می‌شود و از سال ۲۰۱۴ و به دنبال اعمال تحریم‌های کشور‌های غربی علیه نهاد‌های روسی آغاز به کار کرد.گفته می‌شود بیش از ۵۰ درصد مردم روسیه حداقل یک کارت بانکی MIR دارند و بیش از ۲۵ درصد تراکنش‌های مالی این کشور از طریق این سامانه انجام می‌شود.                           ,https://www.asriran.com/003UTr
832154,۱۴۰۱/۰۱/۰۴,فناوری و IT,اختلال جهانی در تلگرام,از دقایقی پیش تلگرام دچار قطعی و باگ گسترده در سرورهایش شده است.,به گزارش زومیت، از دقایقی پیش و طبق گزارش‌های downdetector تلگرام دچار قطعی و باگ گسترده در سرورهایش شده و ارسال پیام یا دانلود مدیاها به مشکل خورده است.                           ,https://www.asriran.com/003UTq
832153,۱۴۰۱/۰۱/۰۴,ورزشی,شکست ایران در نیمه اول با اشتباه عابدزاده,سون هیونگ مین در دقیقه ۲+۴۵ برای کره جنوبی گلزنی کرد.,بازی ایران و کره جنوبی در نیمه اول با گل شوت هیونگ مین و اشتباه امیر عابدزاده در وقت‌های تلف شده نیمه اول به نفع کره تمام شد.به گزارش ایسنا، در هفته نهم انتخابی جام جهانی در قاره آسیا، کره جنوبی و ایران از ساعت ۱۵:۳۰ (۱۹ به وقت محلی) در ورزشگاه جام جهانی سئول به میدان رفتند که این دیدار در نیمه اول با یک گل به نفع کره جنوبی خاتمه یافت.سون هیونگ مین در دقیقه ۲+۴۵ برای کره جنوبی گلزنی کرد.موقعیت‌های حساسدر دقیقه چهارم، توپ‌ربایی از سوی سردار آزمون منجر به پاس خوب برای احسان حاج صفی شد که این بازیکن شوت بدی را به سمت دروازه زد که با دخالت بازیکن کره به بیرون رفت. در دقیقه ۱۰ سون توپی را به روی دروازه ارسال کرد که عابدزاده توپ را از روی سر بازیکن حریف دفع کرد.ایران در طول بازی در یک سوم دفاعی خود متمرکز بود و چشم به ضد حملات و ارسال‌های بلند پشت سر مدافعان کره‌ای داشت. در سوی مقابل کره جنوبی با پاسکاری‌های سریع سعی در به اشتباه انداختن بازیکنان ایران و خلق موقعیت گل مناسب داشت که در این امر ناکام بود.گل: سون هیونگ مین در دقیقه ۲+۴۵ شوتی را از گوشه زمین و از فاصله حدودا ۳۰ متری روانه دروازه ایران کرد که ضربه او با مهار ناقص عابدزاده همراه بود و با برخورد به پای این دروازه بان به گل تبدیل شد.ترکیب ایران: امیر عابدزاده، احسان حاج‌صفی (کاپیتان)، شجاع خلیل‌زاده (عارف غلامی ۴۲)، میلاد محمدی، احمد نوراللهی، وحید امیری، محمدحسین کنعانی‌زادگان، علی قلی‌زاده، سیدمجید حسینی، سردار آزمون و امید نورافکن.ترکیب کره جنوبی: کیم سئونگ گیو، کیم جین سو، کیم مین جائه، جونگ وو یونگ، سون هیونگ مین، لی جائه سانگ، هوانگ هی چان، هوانگ یی جو، کیم یونگ وون، ونگ چانگ هون و کیم تائه وان.                           ,https://www.asriran.com/003UTp
832127,۱۴۰۱/۰۱/۰۴,عمومی,سفر بدون محدودیت با خرید بلیط هواپیما اسنپ تریپ,,"تفاوتی ندارد در حال برنامه ریزی برای مسافرت هوایی در تعطیلات پیش رو یا در جستجوی زودترین بلیط هواپیما برای یک سفر کاری باشید، در هر صورت خرید آنلاین بلیط هواپیما از اسنپ تریپ، بهترین روش برای مدیریت زمان و هزینه در تهیه بلیط است. اسنپ تریپ مزایایی دارد که دانستن آن‌ها کمک می‌کند استرس ناشی از مسائل احتمالی در خرید آنلاین بلیط هواپیما به صورت کامل رفع شده و برنامه ریزی برای سفر در شرایط غیرقابل پیش بینی به سادگی امکان پذیر باشد.

پیشرفت تکنولوژی راه حل های تازه و ساده ای برای کارهای روزانه در اختیار افراد گذاشته است. راه حل هایی که در صورت عدم دقت و شناخت کافی از آن‌ها، خود می‌تواند مشکلات دیگری را ایجاد کنند. صرف داشتن یک درگاه پرداخت در یک سایت یا اپلیکیشن، برای تجربه ای رضایت بخش در استفاده از تکنولوژی کافی نیست. خرید بلیط هواپیما به صورت آنلاین، یکی از مواردی است که بدون توجه به جزئیات و پشتیبانی بعد از خرید، تجربه بد و ناخوشایندی را در پی خواهد داشت. نکات مهمی که برای خرید آنلاین بلیط هواپیما وجود دارد، به صورت کامل در اسنپ تریپ پوشش داده شده و امکانات قابل توجهی را فراهم کرده است.
بلیط هواپیما اسنپ تریپ
تهیه بلیط هواپیما همواره با سؤالات زیادی همراه است. میزان بار مجاز، مدارک لازم برای سوار شدن، تأیید واکسن تزریق شده توسط ایرلاین، نحوه استرداد بلیط و بسیاری از مسائلی که عدم آگاهی از آن ها می تواند موجب از دست دادن پرواز، از بین رفتن هزینه و زمان و افزایش استرس در هنگام سفر شوند. خرید بلیط هواپیما اسنپ تریپ به  صورت آنلاین این امکان را فراهم می کند که با اشراف کامل درباره قوانین ایرلاین و تطبیق با شرایط مدنظر در کوتاه ترین زمان، بهترین برنامه ریزی را انجام دهید.
انتخاب بدون محدودیت با بلیط هواپیما اسنپ تریپ
به دلیل پوشش کامل تمام ایرلاین ها در اپلیکیشن اسنپ، قادر خواهید بود از تمام پروازهایی که در تاریخ مدنظر انجام خواهند شد اطلاع داشته باشید. با این قابلیت، شما می توانید بهترین پرواز را با شرایط دلخواه پیدا کنید. پیدا کردن زودترین زمان پرواز، کمترین مقدار قیمت بلیط و یا ایرلاینی با بیشترین میزان مجاز حمل بار، به شما این امکان را می دهد بهترین انتخاب بلیط هواپیما را داشته باشید.
کمترین قیمت بلیط هواپیما
در هنگام خرید آنلاین بلیط هواپیما اسنپ تریپ این امکان وجود دارد که از کمترین قیمت بلیط در بازه های زمانی مختلف اطلاع داشته و در صورت امکان انعطاف در برنامه ریزی سفر، در هزینه ها صرفه جویی کنید. خرید بلیط هواپیما با کمترین قیمت می‌تواند شرایطی را فراهم کند که هزینه اضافه صرف بخش دیگری از سفر شده و کیفیت سفر را افزایش دهد.
اطلاع از قوانین ایرلاین
خرید بلیط هواپیما اسنپ تریپ این امکان را فراهم می‌کند که قبل از پرداخت هزینه رزرو، از قوانین و جزئیات آن‌ها به صورت دقیق مطلع باشید. دانستن اطلاعات دقیق پرواز، از اتفاقات ناگهانی و نامطلوب جلوگیری می‌کند. تحمیل هزینه اضافه برای مازاد بار مسافر، جلوگیری از سوار شدن به دلیل مورد قبول نبودن واکسن، ضبط وسایل غیرمجاز در کابین و بسیاری دیگر از مسائلی که با کمی دقت آگاهی از آن ها امکان پذیر است، با تهیه بلیط هواپیما اسنپ تریپ برطرف خواهند شد.
امکان استرداد بلیط هواپیما اسنپ تریپ
هر ایرلاین، قوانین خاص خود را برای استرداد بلیط هواپیما دارد. بلیط بعضی از خطوط پروازی، از ثانیه ای بعد از رزرو غیر قابل استرداد بوده و در تعدادی از آن‌ها امکان عودت بلیط با کسر مقداری از قیمت آن با توجه به زمان باقی مانده تا پرواز، امکان پذیر است. اگر با توجه به قوانین ایرلاین، استرداد بلیط امکان پذیر باشد، اسنپ تریپ بدون نیاز به مراجعه حضوری و به صورت آنلاین تا پایان مراحل عودت وجه پیگیری لازم را انجام خواهد داد.
پشتیبانی شبانه روزی اسنپ تریپ
پشتیبانی و پاسخ گویی در بیست و چهار ساعت شبانه روز، مزیت دیگری است که خرید بلیط هواپیما از اسنپ تریپ را بدون کمترین نگرانی امکان پذیر کرده است. اسنپ تریپ با پشتیبانی شبانه روزی از اتلاف وقت و هزینه جلوگیری کرده و مشکل محدودیت زمان را برای رسیدگی به امور مشتریان از میان برداشته است. مهم نیست چه ساعتی از شبانه روز برای رزرو یا استرداد بلیط اقدام کرده اید، پاسخ به سؤالات و تلاش برای رفع مشکل احتمالی بدون محدودیت آرامش و اطمینان را برای شما فراهم می‌کند.
سخن پایانی
پیشرفت تکنولوژی، بر همه ابعاد زندگی مؤثر بوده و از اتلاف وقت و هزینه جلوگیری می‌کند. با این حال باید توجه داشت که خرید آنلاین بلیط بدون اطمینان و بررسی می‌تواند خود باعث افزایش استرس و از بین رفتن بودجه و زمان شود. تهیه بلیط هواپیما اسنپ تریپ با فراهم کردن بهترین پشتیبانی و رسیدگی به امور مشتریان تمام مسائل احتمالی را برطرف می‌کند. به خاطر داشته باشید که خرید آنلاین قواعد خود را داشته و بهتر است در هنگام خرید تمام جوانب را در نظر بگیرید.
https://snapp.ir/flights-ticket/                           ",https://www.asriran.com/003UTP
832152,۱۴۰۱/۰۱/۰۴,بین الملل,مسکو: شواهدی جدید از دخالت پنتاگون در ساخت تسلیحات بیولوژیکی در اوکراین داریم,سخنگوی وزارت دفاع روسیه: درضمن، ایالات متحده قصد دارد دارو‌های ثبت نشده را روی ارتش اوکراین آزمایش کند.,سخنگوی وزارت دفاع روسیه امروز (پنجشنبه) گفت، کارشناسان کشور حقایق جدیدی را منتشر کرده اند مبنی بر اینکه وزارت دفاع آمریکا به صورت مستقیم در ساخت و توسعه تسلیحات بیولوژیکی در اوکراین دست دارد.به گزارش ایسنا، به نقل از خبرگزاری اسپوتنیک، وزارت دفاع روسیه به مطالعه اسناد به دست آمده از کارمندان لابراتور‌های بیولوژیکی اوکراین درباره فعالیت‌های مخفیانه بیولوژیکی ارتش آمریکا در اوکراین ادامه می‌دهد.ایگور کناشنکو، سخنگوی وزارت دفاع روسیه با اشاره به این مساله که این اسناد در آینده‌ای نزدیک در اختیار مردم قرار میگیرد، گفت: کارشناسان نیرو‌های بخش حفاظت بیولوژیکی، تشعشعات و شیمیایی با مطالعه این اسناد مرتبط متوجه شدند که پنتاگون به صورت مستقیم در توسعه و ساخت اجزای تسلیحات بیولوژیکی در اوکراین نقش دارد.وی ادامه داد: هدف اصلی این پروژه انجام یک تجزیه و تحلیل جزئی از عفونت‌های خطرناک بومی اوکراین بود. این کار شامل نمونه برداری از پاتوژن در محل دفن گاو‌های پیر به منظور به دست آوردن سویه‌های جدید بیماری سیاه زخم بود.سخنگوی وزارت دفاع روسیه در ادامه صحبت‌هایش گفت: درضمن، ایالات متحده قصد دارد دارو‌های ثبت نشده را روی ارتش اوکراین آزمایش کند. به ویژه، یک شرکت داروسازی که با پنتاگون قرارداد داشته، با وزارت دفاع اوکراین برای ایجاد آزمایش‌های دارو‌های ثبت نشده بر روی پرسنل نظامی اوکراینی همکاری کرده است.                           ,https://www.asriran.com/003UTo
832150,۱۴۰۱/۰۱/۰۴,اجتماعی ,آسمانی نیمه ابری همراه با وزش باد شدید برای استان تهران,طی روز‌های یکشنبه و دوشنبه (۷ و ۸ فروردین ماه) آسمان صاف تا قسمتی ابری همراه با وزش باد و گاهی با وزش باد نسبتا شدید پیش بینی می‌شود.,بر اساس اعلام اداره کل هواشناسی استان تهران، آسمان استان طی دو روز آینده کمی ابری تا نیمه ابری است. در برخی ساعات همراه با وزش باد مورد انتظار است. همچنین با فعالیت سامانه بارشی احتمال وزش باد شدید همراه رگبار وجود دارد.به گزارش ایسنا، طبق بررسی داده‌ها و نقشه‌های پیش‌یابی هواشناسی، وضعیت جوی استان تهران، طی سه روز آینده همراه با آسمانی کمی ابری تا نیمه ابری در بعضی ساعت‌ها همراه با وزش باد پیش بینی می‌شود که با تاثیر زبانه‌ای از یک سامانه بارشی، در بعضی ساعت‌های عصر و شب امروز و شنبه (۶ فروردین ماه) آسمانی ابری همراه رگبار پراکنده گاهی با رعد و برق و وزش باد شدید تا خیلی شدید (با احتمال تگرگ در نواحی مستعد) مورد انتظار است.همچنین تا شنبه در بخش‌های جنوبی استان وزش باد با خیزش گردوخاک و کاهش موقتی دید دور از انتظار نیست. طی روز‌های یکشنبه و دوشنبه (۷ و ۸ فروردین ماه) آسمان صاف تا قسمتی ابری همراه با وزش باد و گاهی با وزش باد نسبتا شدید پیش بینی می‌شود.از جمعه شب (۵ فروردین ماه) تا صبح یکشنبه (۷ فروردین ماه) کاهش نسبی دما در سطح استان و کاهش محسوس دما (بطور میانگین بین ۳ تا ۶ درجه سلسیوس) در ارتفاعات قابل انتظار است.بر اساس اعلام اداره کل هواشناسی استان تهران، ایستگاه فیرزوکوه و فیروزکوه آلودگی-امین آباد با کمینه دمای ۱- درجه سانتیگراد سردترین نقطه استان تهران در ۲۴ ساعت گذشته بوده‌است.آسمان تهران فردا (۵ فروردین ماه) کمی ابری در بعضی ساعات همراه باد شدید و در بعد از ظهر و شب نیمه ابری همراه با وزش باد با حداقل دمای ۷ و حداکثر دمای ۱۴ درجه سانتیگراد و طی شنبه (۶ فروردین ماه) نیمه ابری تا ابری در بعضی ساعت‌ها رگبار باران و وزش باد شدید در اواخر وقت قسمتی ابری با حداقل دمای ۶ و حداکثر دمای ۱۳ درجه سانتیگراد پیش‌بینی می‌شود.                           ,https://www.asriran.com/003UTm
832149,۱۴۰۱/۰۱/۰۴,ورزشی,شکست کانگورو‌ها در خانه/ عربستان و ژاپن مسافر جام جهانی شدند,میتوما در دقایق ۸۹ و ۴+۹۰ برای سامورایی‌ها گلزنی کرد.,تیم فوتبال ژاپن با شکست استرالیا راهی جام جهانی ۲۰۲۲ قطر شد.به گزارش ایسنا، در هفته نهم مسابقات مقدماتی جام جهانی، در نخستین دیدار از گروه دوم این رقابت‌ها دو تیم استرالیا و ژاپن از ساعت ۱۳:۴۰ به میزبانی کانگورو‌ها به مصاف هم رفتند که تیم میهمان موفق شد با دو گل میتوما در دقایق پایانی استرالیا را شکست دهد و حکم صعود این تیم به جام جهانی ۲۰۲۲ قطر را امضا کند.میتوما در دقایق ۸۹ و ۴+۹۰ برای سامورایی‌ها گلزنی کرد.ژاپن با این پیروزی ۲۱ امتیازی شد و ضمن صعود به جام جهانی، موقتا صدرنشین گروه دوم شدند. هم‌چنین عربستان نیز با یک بازی کم‌تر و ۱۹ امتیاز و به لطف شکست استرالیای ۱۵ امتیازی، راهی جام جهانی شد.عربستانی‌ها از ساعت ۱۹:۳۰ در پکن به مصاف چین خواهند رفت.                           ,https://www.asriran.com/003UTl
832148,۱۴۰۱/۰۱/۰۴,عمومی,"دانشمند ایرانی از قارچ، ""چرم"" تولید کرد!","پژوهشگران ""دانشگاه بوراس"" (University of Borås) سوئد به سرپرستی دکتر ""اکرم زمانی"" (Akram Zamani)، دانشمند ایرانی این دانشگاه، راهی برای ساخت چرم مصنوعی پایدار یافته‌اند که در آن از قارچی به دست آمده از نان کهنه فروشگاه استفاده شده است.","گروهی از پژوهشگران سوئدی به سرپرستی دکتر ""اکرم زمانی""، دانشمند ایرانی، از نوعی قارچ برای تولید چرم استفاده کرده‌اند.به گزارش ایسنا و به نقل از دیلی میل، وقتی صحبت از کیف‌های دستی به میان می‌آید، چرم ممکن است انتخابی برای بیشتر افراد باشد، اما اکنون برای افرادی که در مورد محیط زیست آگاه‌تر هستند، گزینه دیگری وجود دارد.پژوهشگران ""دانشگاه بوراس"" (University of Borås) سوئد به سرپرستی دکتر ""اکرم زمانی"" (Akram Zamani)، دانشمند ایرانی این دانشگاه، راهی برای ساخت چرم مصنوعی پایدار یافته‌اند که در آن از قارچی به دست آمده از نان کهنه فروشگاه استفاده شده است.این گروه پژوهشی ادعا می‌کنند که تولید چرم قارچی آن‌ها نسبت به جایگزین‌های موجود در بازار، زمان کمتری می‌برد و برخلاف برخی از محصولات جایگزین، ۱۰۰ درصد بر پایه زیستی است. همچنین می‌توان از این قارچ برای ساخت محصولات کاغذی و جایگزین‌های پنبه با ویژگی‌های قابل مقایسه با مواد سنتی استفاده کرد.پژوهشگران برای ابداع این ماده جدید، از هاگ‌های قارچی به نام ""Rhizopus delemar"" استفاده کردند که معمولا در مواد غذایی در حال پوسیدگی یافت می‌شود. آن‌ها این قارچ را از نان فروخته‌نشده فروشگاه‌ها به دست آوردند، آن را خشک و آسیاب کردند و در یک رآکتور در مقیاس آزمایشی با آب مخلوط کردند.همانطور که قارچ از نان تغذیه می‌کرد، به تولید الیاف طبیعی میکروسکوپی از جنس ""کیتین"" (chitin) و ""کیتوزان"" (chitosan) پرداخت که در دیواره‌های سلولی آن انباشته می‌شد. سپس سلول‌های قارچی صاف گذاشته شدند و پژوهشگران آن‌ها را خشک کردند تا ماده‌ای شبیه به چرم ساخته شود. دکتر زمانی گفت: نخستین نمونه‌های چرم قارچی که ما تولید کردیم، نازک بود و انعطاف‌پذیری کافی را نداشت.این گروه پژوهشی اکنون در حال کار کردن روی نسخه‌های ضخیم‌تر چرم قارچی هستند که از لایه‌های متعددی تشکیل شده است تا بیشتر به چرم واقعی حیوانات شباهت داشته باشد. این ترکیبات شامل لایه‌هایی هستند که با ""تانین‌های"" (tannins) به دست آمده از درخت پردازش شده‌اند تا به آن ساختار نرمی ببخشند. ترکیب این محصول با لایه‌های قلیایی نیز به آن استحکام می‌بخشد. انعطاف‌پذیری، استحکام و براق بودن چرم قارچی، با کمک ""گلیسرول"" (glycerol) و یک پیونده زیستی بهبود یافت.زمانی گفت: آزمایش‌های اخیر ما نشان می‌دهند که چرم قارچی دارای ویژگی‌های کاملا قابل مقایسه با چرم واقعی است.این نخستین جایگزین چرم ساخته‌شده از قارچ نیست. به عنوان نمونه، شرکت آمریکایی ""مایکو ورکز"" (MycoWorks) نیز سال گذشته از چرم ساخته شده از ""میسلیوم"" (mycelium) رونمایی کرد. میسلیوم، رشته‌های لوله‌ای هستند که روی قارچ‌ها یافت می‌شوند.با وجود این، به گفته زمانی، بیشتر این محصولات تجاری از قارچ‌های برداشت‌شده یا قارچ‌هایی که در لایه‌ای نازک روی ضایعات مواد غذایی رشد می‌کنند، تهیه می‌شوند.وی خاطرنشان کرد که این روش‌ها برای تولید مواد قارچی کافی، به چندین روز یا چند هفته زمان نیاز دارند. این در حالی است که قارچ او در آب غوطه‌ور می‌شود و فقط چند روز زمان می‌برد تا همان مقدار ماده را بسازد.علاوه بر این، برخی از چرم‌های قارچی موجود در بازار حاوی پوشش‌های مضر برای محیط زیست یا لایه‌های تقویت‌کننده از جنس پلیمر‌های مصنوعی به دست آمده از نفت مانند پلی‌استر هستند. زمانی توضیح داد که این ویژگی، در تضاد با محصولات تیم دانشگاه بوراس است که صرفا از مواد طبیعی تشکیل شده‌اند و زیست‌تخریب‌پذیر خواهند بود.به گفته پژوهشگران، این موضوع فقط در مورد چرم مصنوعی صدق نمی‌کند، بلکه محصولات کاغذی و جایگزین‌های پنبه را نیز می‌توان با این روش ساخت.دانشمندان پس از این که قارچ را برای تغذیه از نان به مدت دو روز کنار گذاشتند، سلول‌ها را جمع‌آوری کردند و لیپیدها، پروتئین‌ها و سایر محصولات جانبی را که می‌توانستند در غذا استفاده شوند، حذف کردند.باقیمانده ژله مانندی که از دیواره‌های سلولی تشکیل شده است، می‌تواند در بخیه‌ها یا منسوجات ترمیم‌کننده زخم و حتی در لباس استفاده شود.زمانی امیدوار است که این الیاف جایگزین پنبه یا الیاف مصنوعی شود که با اثرات منفی زیست‌محیطی و اخلاقی همراه هستند. وی افزود: در توسعه فرآیند خود، مراقب بودیم از مواد شیمیایی سمی یا هر چیزی که می‌تواند به محیط زیست آسیب برساند، استفاده نکنیم.                           ",https://www.asriran.com/003UTk
832147,۱۴۰۱/۰۱/۰۴,سلامت,"خالق ""GIF"" بر اثر ابتلا به کووید-۱۹ درگذشت","ویلهایت در حالی که در دهه ۱۹۸۰ در شرکت ""کامپیوسرو"" (CompuServe) کار می‌کرد، روی ابداع GIF کار ‌کرد که در حال حاضر برای نشان دادن واکنش‌، پیام‌ و شوخی استفاده می‌شود.","""استفن ویلهایت""، خالق ""GIF"" بر اثر ابتلا به کووید-۱۹ در ۷۴ سالگی از دنیا رفت.به گزارش ایسنا و به نقل از ورج، ""استفن ویلهایت"" (Stephen Wilhite)، ابداع‌کننده اصلی قالب نمایشی ""GIF"" در اثر ابتلا به کووید-۱۹، در ۷۴ سالگی از دنیا رفت. به گفته ""کاتلین"" (Kathaleen) همسر ویلهایت، وی هنگام مرگ در کنار خانواده بود. در خبر درگذشت او خاطرنشان شده است که ویلهایت با وجود همه دستاوردهایش، مردی بسیار فروتن، مهربان و خوب باقی ماند.ویلهایت در حالی که در دهه ۱۹۸۰ در شرکت ""کامپیوسرو"" (CompuServe) کار می‌کرد، روی ابداع GIF کار ‌کرد که در حال حاضر برای نشان دادن واکنش‌، پیام‌ و شوخی استفاده می‌شود. او در اوایل دهه ۲۰۰۰ بازنشسته شد و وقت خود را به مسافرت و ساخت ماکت قطار در زیرزمین خانه خود اختصاص داد.اگرچه GIF این روزها مترادف با میم‌های متحرک اینترنتی است اما دلیل ایجاد آن برای ویلهایت این نبود. کامپیوسرو، GIF را در اواخر دهه ۱۹۸۰ به عنوان راهی برای توزیع گرافیک با کیفیت بالا و وضوح بالا و به صورت رنگی معرفی کرد. این کار در زمانی انجام شد که سرعت اینترنت در مقایسه با سرعت کنونی آن، بسیار پایین بود. کاتلین گفت: او به تنهایی GIF را اختراع کرد. در واقع، این کار را در خانه انجام داد و بعد از کامل شدن، آن را وارد کار کرد. او همه چیز را در ذهنش کشف می‌کرد و سپس با رایانه به برنامه‌نویسی آن می‌پرداخت.اگرچه بحث‌های زیادی در مورد تلفظ صحیح این فرمت تصویری وجود داشته است اما ویلهایت در مورد نحوه بیان آن بسیار واضح سخن گفته بود. او در سال ۲۰۱۳ در مصاحبه با نیویورک تایمز گفت: فرهنگ لغت انگلیسی آکسفورد، هر دو تلفظ را می‌پذیرد اما آنها اشتباه می‌کنند. این کلمه دارای یک ""G"" نرم است و ""جیف"" (jif) تلفظ می‌شود.او این حرف را هنگام دریافت ""جایزه وبی"" (Webby Awards) برای اختراع GIF که در اواخر همان ماه صورت گرفت، تکرار کرد. کاتلین گفت: پس از ۲۵ سال، آنها سرانجام به دستاوردی که او ارائه داده بود، افتخار کردند.چندین پیام از همکاران سابقش در صفحه درگذشت او دیده می‌شود که گفته‌اند استفن طی مدتی که در کامپیوسرو کار می‌کرد، کمک‌های مهم دیگری را نیز انجام داد. آنها او را یک کارمند سخت‌کوش توصیف کرده‌اند که تأثیر زیادی در موفقیت شرکت داشت.                           ",https://www.asriran.com/003UTj
832146,۱۴۰۱/۰۱/۰۴,سیاست خارجی,امیرعبداللهیان به لبنان رفت,بر اساس این گزارش روز گذشته وزیر امور خارجه در سفر به دمشق با «فیصل المقداد» همتای سوری خود و همچنین «بشاراسد» رییس جمهور سوریه دیدار و رایزنی کرده بود.,حسین امیرعبداللهیان، وزیر امور خارجه کشورمان بعد از سفری دو روزه به سوریه، بعدازظهر روز پنچ شنبه از دمشق، عازم بیروت شد.به گزارش ایسنا، وزیر امور خارجه کشورمان قرار است در سفر به بیروت با تعدادی از مقامات بلند پایه لبنان از جمله وزیر امور خارجه این کشور عربی دیدار و گفتگو کند.بر اساس این گزارش روز گذشته وزیر امور خارجه در سفر به دمشق با «فیصل المقداد» همتای سوری خود و همچنین «بشاراسد» رییس جمهور سوریه دیدار و رایزنی کرده بود.                           ,https://www.asriran.com/003UTi
832145,۱۴۰۱/۰۱/۰۴,عمومی,ترافیک سنگین در جاده‌های خراسان رضوی,سرهنگ میش‌مست: همچنین در این مدت تردد خودرو در ورودی‌های مشهد ۳۷ درصد و در خروجی‌های مشهد ۲۳ درصد نسبت به مدت مشابه سال قبل رشد داشته‌است.,رییس پلیس راه خراسان رضوی گفت: هم اکنون ترافیک در خروجی‌های مشهد سنگین و در ورودی‌های این کلانشهر نیمه‌سنگین است.سرهنگ حسین میش‌مست عصر پنجشنبه در گفتگو با خبرنگار ایرنا افزود: بیشترین حجم ترافیک مربوط به مسیر مشهد - چناران، سبزوار، تربت‌حیدریه و نیشابور است.وی خاطرنشان کرد: از ابتدای سال نو تاکنون میزان تردد در ورودی‌های استان ۵۲ درصد و در خروجی‌های استان ۶۴ درصد نسبت به مدت مشابه سال قبل افزایش داشته است.سرهنگ میش‌مست اضافه کرد: همچنین در این مدت تردد خودرو در ورودی‌های مشهد ۳۷ درصد و در خروجی‌های مشهد ۲۳ درصد نسبت به مدت مشابه سال قبل رشد داشته‌است.رییس پلیس راه خراسان رضوی ادامه داد: در ۲۴ ساعت گذشته ۲ فقره تصادف فوتی با ۴ متوفی، ۱۱ فقره تصادف جرحی با ۲۰ مصدوم و ۱۰ فقره تصادف خسارتی در جاده‌های استان رخ داده‌است.سرهنگ میش‌مست از مسافران خواست تا با رعایت قوانین و مقررات رانندگی در طول جاده‌ها تردد کرده و از رانندگی در مواقع خستگی و خواب‌آلودگی پرهیز کنند.طبق اعلام استاندار خراسان رضوی، از روز‌های پایانی پارسال تاکنون بیش از ۴ میلیون زائر نوروزی وارد مشهد مقدس شده‌اند.                           ,https://www.asriran.com/003UTh
832144,۱۴۰۱/۰۱/۰۴,بین الملل,انگلیس تحریم‌های جدیدی علیه روسیه وضع کرد,برخی از افراد تحریم شده عبارتند از پولینا کووالوا دخترخوانده سرگئی لاوروف وزیر امور خارجه روسیه، یوجین شویدلر سرمایه دار میلیاردر نفت و هرمان گرف مدیر عامل اسبربانک، بزرگترین بانک روسیه.,"وزیر امور خارجه انگلیس روز پنجشنبه اعلام کرد که این کشور ۶۵ فرد و شرکت دیگر روسیه را با هدف قطع آنچه ""صنایع حیاتی که به ماشین جنگی پوتین کمک می‌کند"" نامید، تحریم کرده است.به گزارش ایرنا، لیز تراس با صدور بیانیه‌ای عنوان کرد که تحریم‌های جدید گروه «واگنر» - که ارتش خصوصی ولادیمیر پوتین هستند - و بانک آلفا، بزرگترین بانک خصوصی روسیه را شامل می‌شود.برخی از افراد تحریم شده عبارتند از پولینا کووالوا دخترخوانده سرگئی لاوروف وزیر امور خارجه روسیه، یوجین شویدلر سرمایه دار میلیاردر نفت و هرمان گرف مدیر عامل اسبربانک، بزرگترین بانک روسیه.گالینا دانیلچنکو که توسط روسیه به عنوان شهردار ملیتوپل در اوکراین منصوب شد نیز تحریم شده است. او اولین فردی است که انگلیس به دلیل همکاری با نیرو‌های روسی در اوکراین تحریم کرده است.بریتانیا در چهار هفته پس از حمله روسیه به اوکراین، بیش از یک هزار نفر از افراد و مشاغل روسی را تحریم کرده است.وزیر امور خارجه انگلیس در این باره گفت: این الیگارش ها، مشاغل و اراذل و اوباش اجیر شده در قتل غیرنظامیان بی گناه شریک هستند و باید بهای آن را بپردازند. پوتین نباید توهم داشته باشد - ما با هم‌پیمانان خود متحد هستیم و به سخت‌تر کردن اقتصاد روسیه ادامه خواهیم داد تا از شکست او در اوکراین اطمینان حاصل کنیم.بوریس جانسون نخست وزیر انگلیس هم که در بروکسل برای شرکت در اجلاس با ایالات متحده، اتحادیه اروپا و گروه ۷ بر سر اوکراین حضور دارد، پیشتر گفته بود که با تشدید فشار‌های اقتصادی علیه روسیه، جنگ در اوکراین کوتاه‌تر خواهد شد.وی در گفتگو با شبکه رادیویی ال‌بی‌سی افزود: ما باید از لحاظ اقتصادی بیشتر کار کنیم تا مانع استفاده پوتین از ذخایر مالی این کشور شویم. وی افزود: هر چه اکنون فشار بیشتری اعمال کنیم، به‌ویژه روی مواردی مانند طلا، به اعتقاد من، می‌توانیم جنگ را کوتاه‌تر کنیم.نخست وزیر انگلیس همچنین ادعا کرد که رئیس جمهوری روسیه از خط قرمز در جنگ اوکراین عبور کرده و باید در دادگاه کیفری بین‌المللی حاضر شودولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوهانسک را در منطقه دونباس به رسمیت شناخت.پوتین سه روز پس از آن، پنجشنبه ۵ اسفند نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ",https://www.asriran.com/003UTg
832143,۱۴۰۱/۰۱/۰۴,فرهنگی/هنری,درگذشت «علی برجسته» بازیگر قدیمی سینما و تلویزیون,مرحوم برجسته در شمار زیادی از فیلم‌ها و سریال‌های تلویزیونی ایفای نقش کرده بود.,تهران- ایرنا- «علی برجسته» بازیگر، تهیه کننده و مدیر تولید سینما و تلویزیون در سن ۷۸ سالگی درگذشت.به گزارش ایرنا، علی برجسته بازیگر، تهیه کننده و مدیر تولید سینمای ایران و از هنرمندان قدیمی سینما و تلویزیون، شب گذشته (سوم فروردین ۱۴۰۱) در سن ۷۸سالگی دار فانی را وداع گفت.مرحوم برجسته در شمار زیادی از فیلم‌ها و سریال‌های تلویزیونی ایفای نقش کرده بود.خبر درگذشت این هنرمند را پسرش بابک برجسته اعلام کرد.او با پیروزی انقلاب فعالیت در سینما را با بازی در فیلم بازرس ویژه آغاز کرد، در سال ۱۳۶۸ با فیلم جستجو در جزیره تهیه‌کنندگی را تجربه کرد و پس از آن در سال ۱۳۷۰ مدیر تولید فیلم آلما بود.مرحوم برجسته تهیه کنندگی فیلم‌های و خدا زن را آفرید، کارد و پنیر، راز گل شب‌بو را بر عهده داشت و در فیلم‌هایی مانند شور عشق، غریبانه، از گل شب بو، ضربه آخر، تبعیدی‌ها، شتابزده، آخرین مهلت، خواستگاری، زیر بام‌های شهر، کمین‌گاه، پایگاه جهنمی و عقاب‌ها ایفای نقش کرده است.                           ,https://www.asriran.com/003UTf
832142,۱۴۰۱/۰۱/۰۴,بین الملل,تشدید تنش در شبه جزیره؛ کره جنوبی هم چندین موشک پرتاب کرد,کاخ سفید آزمایش موشک قاره پیمای کره شمالی را نقض قطعنامه شورای امنیت سازمان ملل خوانده که باعث افزایش تنش‌ها خواهد شد و خطر بی ثباتی را در منطقه افزایش خواهد داد.,ارتش کره جنوبی در واکنش به آزمایش موشک قاره پیمای کره شمالی با برگزاری یک رزمایش موشکی، چندین موشک شلیک کرد.به گزارش خبرگزاری فارس، کاخ سفید به آزمایش موشک بالستیک قاره پیمای کره شمالی واکنش نشان داد. براساس گزارش اسپوتنیک، کاخ سفید با محکوم کردن این اقدام پیونگ یانگ از کره شمالی خواست از هر اقدامی که منجر به افزایش بی ثباتی میشود خودداری کند. در این بیانیه تاکید شده، آمریکا از آزمایش موشکی کره شمالی با خبر است و در این زمینه درحال مشورت با ژاپن و کره جنوبی و دیگر متحدان خود است. کاخ سفید آزمایش موشک قاره پیمای کره شمالی را نقض قطعنامه شورای امنیت سازمان ملل خوانده که باعث افزایش تنش‌ها خواهد شد و خطر بی ثباتی را در منطقه افزایش خواهد داد. ستاد مشترک ارتش کره جنوبی روز پنج شنبه اعلام کرد کره شمالی پرتابه‌ای ناشناس را از سواحل شرقی خود شلیک کرده است.براساس گزارش خبرگزاری یونهاپ، ستاد مشترک ارتش جزئیات این پرتابه را اعلام نکرده، اما ژاپن خبر داده کره شمالی حداقل یک پرتابه که احتمالاً موشک بالستیک دوربرد است، به سمت آب‌های شرقی شبه‌جزیره کره پرتاب کرده است.ساعاتی بعد منابع خبری اعلام کردند که کره شمالی برای اولین بار از سال ۲۰۱۷ یک موشک بالستیک بین قاره‌ای آزمایش کرده است.ساعاتی بعد، کره جنوبی در واکنش به این آزمایش موشکی پیونگ یانگ با برگزاری یک رزمایش موشکی چندین موشک بالستیک چند منظوره و موشک هدایت شونده شلیک کرد و تاکید کرد، اگر نیاز باشد سئول آماده حمله به محل پرتاب این موشک قاره پیما است.                           ,https://www.asriran.com/003UTe
832141,۱۴۰۱/۰۱/۰۴,سلامت,فهرست آزمایشگاه‌های تشخیص کووید ۱۹ اعلام شد,تعداد ۳۳۰ واحد از این آزمایشگاه ها، آزمایش تشخیص مولکولی کووید ۱۹ برای مسافران برون مرزی را نیز انجام می‌دهند.,معاونت بهداشت وزارت بهداشت جدیدترین فهرست آزمایشگاه‌های تشخیص کووید ۱۹ را اعلام کرد.به گزارش ایسنا به نقل از وبدا، بر اساس اعلام معاونت بهداشت وزارت بهداشت تعداد کل آزمایشگاه‌های مجاز تشخیص مولکولی کووید ۱۹ در سراسر کشور ۳۷۰ آزمایشگاه است.تعداد ۳۳۰ واحد از این آزمایشگاه ها، آزمایش تشخیص مولکولی کووید ۱۹ برای مسافران برون مرزی را نیز انجام می‌دهند. جدیدترین فهرست آزمایشگاه‌های دارای مجوز انجام آزمایش تخصصی تشخیص مولکولی کووید ۱۹ اینجا قابل مشاهده است.                           ,https://www.asriran.com/003UTd
832140,۱۴۰۱/۰۱/۰۴,عمومی,امارات دومین نیروگاه هسته‌ای خود را در براکه راه اندازی کرد,موسسه انرژی هسته‌ای امارات نیز در بیانیه‌ای اعلام کرد، نیروگاه دوم هزار و ۴۰۰ مگاوات برق بدون کربن را به شبکه ملی برق امارات اضافه خواهد کرد و به این ترتیب تولید کل این دو نیروگاه به ۲۸۰۰ مگاوات می‌رسد.,نخست وزیر امارات و حاکم دوبی امروز (پنجشنبه) آغاز فعالیت دومین نیروگاه هسته‌ای این کشور در منطقه براکه در ابوظبی را اعلام کرد.به گزارش ایسنا، خبرگزاری رسمی امارات (وام) به نقل از محمد بن راشد آل مکتوم، نخست وزیر این کشور و حاکم دوبی اعلام کرد: موفقیت امارات در راه‌اندازی دومین نیروگاه هسته‌ای در منطقه براکه را تبریک می‌گوییم.موسسه انرژی هسته‌ای امارات نیز در بیانیه‌ای اعلام کرد، نیروگاه دوم هزار و ۴۰۰ مگاوات برق بدون کربن را به شبکه ملی برق امارات اضافه خواهد کرد و به این ترتیب تولید کل این دو نیروگاه به ۲۸۰۰ مگاوات می‌رسد.بن راشد در ادامه اظهار کرد: به تمامی نیرو‌ها و ۱۸۰۰ مهندس، نیروی متخصص و فنی امارات، راه‌اندازی این نیروگاه را تبریک می‌گوییم، همچنین به برادرم محمد بن زاید آل نهیان (ولیعهد ابوظبی) این دستاورد ملی و تاریخی را تبریک میگویم.همچنین بن راشد گفت: ۷۰ درصد از کارمندان نیروگاه‌های هسته‌ای کشور زیر ۳۵ سال دارند، ما کشور جوانی هستیم و به این نیرو‌های جوان تکیه داریم و جوانان ما نیز امیدوارند افق‌های تاریخی بی‌سابقه‌ای دست یابیم.                           ,https://www.asriran.com/003UTc
832139,۱۴۰۱/۰۱/۰۴,حوادث,۵ کشته و ۳ زخمی در تصادف پژو و نیسان,براساس این گزارش در این حادثه سه نفر مصدوم شدند و ۵ نفر نیز جان خود را از دست دادند.,سازمان امداد ونجات جمعیت هلال احمر از مرگ ۵ تن در برخورد وانت نیسان و پژو خبر داد.به گزارش ایسنا، براساس اعلام سازمان امداد و نجات جمعیت هلال احمر در ساعت ۱۲:۰۱ ظهر امروز پنجشنبه (۴فروردین) برخورد یک دستگاه پژو ۴۰۵با وانت نیسان به کشیک سازمان امداد و نجات اعلام شد که این حادثه در کیلومتر ۴۵ محور فسا -داراب در استان فارس رخ داد.براساس این گزارش در این حادثه سه نفر مصدوم شدند و ۵ نفر نیز جان خود را از دست دادند.                           ,https://www.asriran.com/003UTb
832138,۱۴۰۱/۰۱/۰۴,اجتماعی ,آخرین وضعیت آب و هوای کشور (فیلم),آخرین وضعیت آب و هوای کشور را از زبان کارشناس هواشناسی ببینید و بشنوید.,کد ویدیو  دانلود    فیلم اصلی                                     ,https://www.asriran.com/003UTa
832137,۱۴۰۱/۰۱/۰۴,اجتماعی ,مرگ ساعتی ۲ نفر در سوانح جاده‌ای نوروز,توصیه اکید پلیس این است که رانندگان تا حد توان با احتیاط تردد کنند. با توجه به اینکه بسیاری از رانندگان در شهر رانندگی کرده اند و مهارت راندن در جاده‌های طولانی را ندارند باید اکیدا نکاتی مانند استفاده از خودروی ایمن، کمربند ایمنی و سرعت مطمئنه را رعایت کنند.,رییس پلیس راهنمایی و رانندگی با اشاره به وضعیت ترافیک و تردد جاده‌ای در روز‌های اخیر گفت: در نوروز ۱۴۰۱ بیش از ۲۸۸ نفر در تصادفات جان خود را از دست داده و ۴۳۰۰ نفر مجروح شده اند. این عدد نشاندهنده فوت ۲ نفر و مصدومیت ۲۹ نفر در هر ساعت است.به گزارش ایسنا، سید کمال هادیانفر با اشاره به وضعیت تردد و تلفات جاده‌ای خاطرنشان کرد: پیش بینی ما این بود که نوروز امسال با افزایش ۳۰ تا۳۵ درصدی تردد همراه باشد که این عدد امسال به ۳۸ درصد رسیده است. در استان‌های شمالی نیز میزان تردد‌ها بیش از ۸۰ درصد افزایش داشته است. نکته مهم درباره تردد در استان‌های شمالی، شرایط جوی ناپایدار این منطقه است. ما هنوز در پیک رفت سفر‌ها هستیم و از عصر روز گذشته بازگشت‌ها افزایش پیدا کرده است.وی افزود: در برخی نقاط کشور بارش باران، برف و کاهش دما مشاهده می‌شود. وضعیت در استان اردبیل به شکلی است که تردد بدون زنجیر چرخ غیرممکن است. شرایط جوی در این استان‌ها همراه با ناپایداری لحظه‌ای است. در استان‌های جنوبی نیز که مناطق دور دستی محسوب می‌شوند افزایش نسبی تردد مشاهده می‌شود. هادیانفر افزود: در ۲۴ ساعت گذشته ۳۰ درصد به میزان واژگونی خودرو‌ها افزوده شده است. میزان خسارت‌ها با عدم رعایت قوانین مانند نبستن کمربند ایمنی افزایش خواهد یافت. در نوروز ۱۴۰۱ بیش از ۲۸۸ نفر در تصادفات جان خود را از دست داده و ۴۳۰۰ نفر مجروح شده اند. این عدد نشاندهنده فوت ۲ نفر و جراحت و صدمه به ۲۹ نفر هر ساعت است.وی ادامه داد: توصیه اکید پلیس این است که رانندگان تا حد توان با احتیاط تردد کنند. با توجه به اینکه بسیاری از رانندگان در شهر رانندگی کرده اند و مهارت راندن در جاده‌های طولانی را ندارند باید اکیدا نکاتی مانند استفاده از خودروی ایمن، کمربند ایمنی و سرعت مطمئنه را رعایت کنند. هادیانفر در ادامه گفت: ما از پلیس خواستیم تا نهایت مساعدت را با رانندگان داشته باشد، اما سرعت و سبقت غیرمجاز و تردد در شانه خاکی تخلف اشکارو خط قرمز پلیس است. در همین راستا بیش از ۴۰۰۰ دستگاه به علت تخلف متوقف شده اند.رییس پلیس راهنمایی و رانندگی در پایان اظهار کرد: شرایط جوی جاده‌ها در شمال کشور مساعد نیست و توصیه ما این است که در صورت سفر توصیه‌های ایمنی رعایت شود. همچنین طرحی تشویقی برای رانندگانی که از ۲۶ اسفندماه تا ۱۵ فروردین ماه تخلفی نکرده باشند اجرا شده و ۶ خودرو ۳۰ موتورسیکلت به عنوان جایزه به صورت سیستماتیک در جشنی اهدا خواهد شد.                           ,https://www.asriran.com/003UTZ
832136,۱۴۰۱/۰۱/۰۴,ورزشی,اعلام ترکیب تیم‌ملی ایران مقابل کره‌جنوبی,امیر عابدزاده، احسان حاج صفی(کاپیتان)، شجاع خلیل زاده، میلاد محمدی، احمد نورالهی، وحید امیری، محمد حسین کنعانی زادگان، علی قلی زاده، سید مجید حسینی، سردار آزمون، امید نورافکن.,ترکیب تیم ملی فوتبال ایران برای بازی مقابل کره جنوبی اعلام شد.به گزارش ایرنا؛ تیم های ایران و کره جنوبی در هفته هشتم مرحله نهایی انتخابی جام جهانی در سئول به مصاف هم می روند.دراگان اسکوچیچ با غیبت عزت اللهی، جهانبخش، محرمی، قدوس و طارمی ترکیب همیشگی خود را تغییر داد.ترکیب ۱۱ نفره ایران در این بازی به شرح زیر است:امیر عابدزاده، احسان حاج صفی(کاپیتان)، شجاع خلیل زاده، میلاد محمدی، احمد نورالهی، وحید امیری، محمد حسین کنعانی زادگان، علی قلی زاده، سید مجید حسینی، سردار آزمون، امید نورافکن.                           ,https://www.asriran.com/003UTY
832135,۱۴۰۱/۰۱/۰۴,اجتماعی ,آمار کرونا: شناسایی یک هزار و ۳۴۵ بیمار جدید/ فوت ۶۳ بیمار دیگر,در ۲۴ ساعت گذشته، ۶۳ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۸۶۵ نفر رسید.,بنابر اعلام مرکز روابط عمومی و اطلاع رسانی وزارت بهداشت، در ۲۴ ساعت گذشته، ۶۳ بیمار کووید۱۹ جان خود را از دست دادند.به گزارش ایرنا از مرکز روابط عمومی و اطلاع رسانی وزارت بهداشت، این وزارتخانه در مورد آخرین وضعیت کرونا در کشور اعلام کرد: از دیروز تا امروز چهارم فروردین ماه ۱۴۰۱ و بر اساس معیار‌های قطعی تشخیصی، یک هزار و ۳۴۵ بیمار جدید مبتلا به کووید ۱۹ در کشور شناسایی شد که ۲۶۱ نفر از آن‌ها بستری شدند که مجموع بیماران کووید۱۹ در کشور به ۷ میلیون و ۱۴۵ هزار و ۸۷۷ نفر رسید.در ۲۴ ساعت گذشته، ۶۳ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۸۶۵ نفر رسید.تا کنون ۶ میلیون و ۸۴۲ هزار و ۱۰۳ نفراز بیماران، بهبود یافته و یا از بیمارستان‌ها ترخیص شده‌اند و یک هزار و ۷۵۳ نفر از بیماران مبتلا به کووید۱۹ در بخش‌های مراقبت‌های ویژه بیمارستان‌ها تحت مراقبت قرار دارند.تا کنون ۴۸ میلیون و ۹۹۱ هزار و ۱۰ آزمایش تشخیص کووید۱۹ در کشور انجام شده است و در حال حاضر ۲۹ شهرستان در وضعیت قرمز، ۱۲۶ شهرستان در وضعیت نارنجی، ۲۷۸ شهرستان در وضعیت زرد و ۱۵ شهرستان در وضعیت آبی قرار دارد.                           ,https://www.asriran.com/003UTX
832132,۱۴۰۱/۰۱/۰۴,حوادث,سرقت 3 میلیون دلاری از یک ایرانی در بورلی‌هیلز (+فیلم),آقای صدقی صاحب جواهرفروشی است که بیش از سه میلیون دلار ساعت و جواهرات را در یک دقیقه از فروشگاه وی سرقت می‌کنند.,"تصاویری از سرقت سه میلیون دلاری از یک شهروند ایرانی در بورلی‌هیلز در فضای مجازی منتشر شده که بازتاب فراوانی داشته است.
بر اساس اخبار منتشر شده در شبکه‌های اجتماعی، صاحب این جواهرفروشی که در بورلی‌هیلز مورد سرقت قرار گرفته است یک شهروند ایرانی است.
آقای صدقی صاحب جواهرفروشی است که بیش از سه میلیون دلار ساعت و جواهرات را در یک دقیقه از فروشگاه وی سرقت می‌کنند.
بِوِرلی هیلز شهری در حومه غربی لس آنجلس واقع در ایالت کالیفرنیای آمریکا است.
  

    کد ویدیو  دانلود    فیلم اصلی          
منبع: برترین ها                           ",https://www.asriran.com/003UTU
832133,۱۴۰۱/۰۱/۰۴,ورزشی,پوستر رسمی AFC برای دیدار ایران - کره جنوبی,تیم‌های ایران و کره جنوبی در هفته هشتم مرحله نهایی انتخابی جام جهانی ۲۰۲۲ قطر به مصاف هم می‌روند.,,https://www.asriran.com/003UTV
832131,۱۴۰۱/۰۱/۰۴,اجتماعی ,نجات ۴ گردشگر از غرق شدن در رودخانه کارون,نیرو‌های امداد و نجات ساحلی هلال احمر شوشتر(خوزستان) حین گشت‌زنی در رودخانه کارون، چهار نوجوان و جوان اهوازی را در حال غرق شدن در حوالی زیر پل آزادگان مشاهده و با اقدامی به موقع، آن‌ها را مرگ نجات دادند.,رئیس جمعیت هلال احمر شوشتر از نجات جان چهار نوجوان و جوان اهوازی از غرق شدن در رودخانه شوشتر خبر داد.احمدعلی آهنگر شوشتری اظهار کرد: نیرو‌های امداد و نجات ساحلی هلال احمر شوشتر حین گشت‌زنی در رودخانه کارون، چهار نوجوان و جوان اهوازی را در حال غرق شدن در حوالی زیر پل آزادگان مشاهده و با اقدامی به موقع، آن‌ها را مرگ نجات دادند.به گزارش ایسنا، رئیس جمعیت هلال احمر شوشتر افزود: با توجه به تعطیلات ایام نوروز و بازدید مسافران نوروزی از اماکن تفریحی و گردشگری شوشتر و با توجه به خطر غرق‌شدگی در این رودخانه، به شهروندان و مسافران نوروزی توصیه می‌شود برای شنا کردن در رودخانه جوانب احتیاط و ایمنی لازم را برای جلوگیری از هر نوع پیشامد ناگوار در نظر بگیرند.                           ,https://www.asriran.com/003UTT
832130,۱۴۰۱/۰۱/۰۴,عمومی,تداوم کاهش دمای خوزستان تا سه‌شنبه,در شبانه‌روز گذشته اهواز با ۳۴.۶ و ایذه با ۱۲.۱سانتیگراد به ترتیب گرمترین و خنکترین نقاط استان خوزستان گزارش شده‌اند. در این مدت تغییرات دمای اهواز بین ۳۴.۶ و ۱۷ درجه سانتیگراد در نوسان بوده است.,مدیرکل هواشناسی خوزستان از تداوم روند کاهش دما در استان تا روز سه‌شنبه خبر داد. محمد سبزه‌زاری در گفتگو با ایسنا اظهار کرد: تا اواخر وقت امروز با عبور سامانه بارشی شاهد رگبار‌های پراکنده همراه با رعد و برق به ویژه در مناطق شمالی، شرقی و ارتفاعات استان خوزستان خواهیم بود. وی افزود: تا اواسط وقت فردا وزش بادها، متوسط همراه با تندباد‌های لحظه‌ای خواهد بود که با توجه به میزان وزش باد، احتمال برخاستن گرد و خاک محلی در مناطق غربی، مرکزی و جنوبی وجود دارد. سبزه‌زاری افزود: تا اوایل روز سه‌شنبه روند کاهش ۷ تا ۹ درجه‌ای دما مورد انتظار است. شمال خلیج فارس تا روز سه‌شنبه هفته آینده مواج است.در شبانه‌روز گذشته اهواز با ۳۴.۶ و ایذه با ۱۲.۱سانتیگراد به ترتیب گرمترین و خنکترین نقاط استان خوزستان گزارش شده‌اند. در این مدت تغییرات دمای اهواز بین ۳۴.۶ و ۱۷ درجه سانتیگراد در نوسان بوده است.                           ,https://www.asriran.com/003UTS
832128,۱۴۰۱/۰۱/۰۴,اجتماعی ,عربستان پخش نماز‌های ماه رمضان در رسانه‌های این کشور را ممنوع کرد,ماه رمضان آتی اولین ماه رمضانی است که عربستانی‌ها بدون محدودیت‌ها و پیشگیری‌های دو سال اخیر به دلیل همه‌گیری کرونا خواهند داشت.,مقامات ریاض از تصمیم خود برای ممنوعیت پخش نماز‌ها در رسانه‌های این کشور و عدم استفاده از دوربین‌های مساجد برای پخش تصاویر نمازگزاران در ماه رمضان آتی خبر دادند.به گزارش ایسنا، به نقل از سایت شبکه تلویزیونی سومریه نیوز عراق، وزارت اوقاف اسلامی عربستان در بیانیه‌ای اعلام کرد که تصمیم گرفته از دوربین‌های موجود در مساجد برای تصویربرداری و پخش تصاویر امام جماعت و نمازگزاران در هنگام ادای فریضه استفاده نکرده و نماز‌ها را در رسانه‌ها به هیچ عنوان منتشر نکند.این وزارتخانه در ادامه تاکید کرد، این تصمیم از جمله دستورالعمل‌های ویژه مربوط به آمادگی مساجد پیش از ماه مبارک رمضان بوده و تاکیدی بر چارچوب و دستورالعمل‌های ویژه نیرو‌های مساجد در تمامی مناطق عربستان برای خدمت به نمازگزاران در آستانه آغاز ماه رمضان است.این وزارتخانه تاکید کرد: تمامی نیرو‌های مساجد در سراسر عربستان اجازه جمع آوری کمک‌های مالی برای مسائلی، چون افطار روزه داران و دیگر موارد ندارند و چنین طرح‌هایی در داخل مساجد و اماکن تعبیه شده تحت مسؤولیت پیش نماز و یا موذن مسجد هستند.طبق بیانیه یاد شده، از دیگر دستور العمل‌های مربوط به ماه رمضان تاکید بر اصول و شرایط اعتکاف است و پیش نماز مسجد در این خصوص و برگزاری نماز‌ها تصمیم‌گیری خواهد کرد.ماه رمضان آتی اولین ماه رمضانی است که عربستانی‌ها بدون محدودیت‌ها و پیشگیری‌های دو سال اخیر به دلیل همه‌گیری کرونا خواهند داشت.                           ,https://www.asriran.com/003UTQ
832125,۱۴۰۱/۰۱/۰۴,اجتماعی ,اعلام آخرین وضعیت ترافیکی پایتخت,در مسیر شمال به جنوب صالح آباد، شاهد حضور مردم در محدوده بهشت زهرا هستیم و پیش بینی می‌شود برای ساعاتی بعد، حجم تردد‌ها افزایش پیدا کند.,جانشین مرکز کنترل ترافیک پلیس راهور تهران با اشاره به وضعیت ترافیک شهر تهران گفت: وضعیت محور‌ها و معابر تهران مناسب است.به گزارش ایسنا، عباس اوتادی جانشین مرکز کنترل ترافیک پلیس راهور تهران ضمن تشریح وضعیت ترافیک در پایتخت اظهار کرد: با بررسی‌های صورت گرفته در چهارم فروردین ماه، وضعیت محور‌ها و معابر تهران مناسب و بدون ترافیک است.وی با اشاره به وضعیت ترافیک بهشت زهرا (س) افزود: در مسیر شمال به جنوب صالح آباد، شاهد حضور مردم در محدوده بهشت زهرا هستیم و پیش بینی می‌شود برای ساعاتی بعد، حجم تردد‌ها افزایش پیدا کند.اوتادی اضافه کرد: همچنین با توجه به مراسم تشییع پیکر آیت الله ری شهری در شهر ری تمهیدات لازم برای مدیریت این مراسم توسط پلیس راهور اندیشیده شد.                           ,https://www.asriran.com/003UTN
832124,۱۴۰۱/۰۱/۰۴,اجتماعی ,نخست وزیر استرالیا: نگران برنامه‌های حضور پوتین در نشست گروه ۲۰ هستیم,سفیر روسیه در اندونزی روز چهارشنبه گفته که ولادیمیر پوتین، رئیس جمهوری روسیه تمایل دارد تا در نشست گروه ۲۰ که سال جاری میلادی در این کشور آسیایی برگزار می‌شود، شرکت کند.,نخست وزیر استرالیا امروز (پنجشنبه) در یک نشست خبری گفت: دولت کانبرا نگران برنامه‌های پوتین برای شرکت در نشست آتی گروه ۲۰ در اندونزی است.به گزارش ایسنا، به نقل از خبرگزاری رویترز، اسکات موریسون، نخست وزیر استرالیا همچنین گفت: ایده حضور در نشستی که ولادیمیر پوتین، رئیس جمهوری روسیه در آن است و کشوری که اخیرا آمریکا آن را به ارتکاب جنایات جنگی در اوکراین متهم کرده، برای من یک اقدام دور از ذهن است.سفیر روسیه در اندونزی روز چهارشنبه گفته که ولادیمیر پوتین، رئیس جمهوری روسیه تمایل دارد تا در نشست گروه ۲۰ که سال جاری میلادی در این کشور آسیایی برگزار می‌شود، شرکت کند.وی همچنین ادعا‌ها درباره اینکه برخی از کشور‌های عضو این گروه شاید روسیه را از شرکت در این نشست منع کنند، رد کرد.                           ,https://www.asriran.com/003UTM
832123,۱۴۰۱/۰۱/۰۴,فناوری و IT,اروپا به دنبال افزایش مستقل تولید تراشه,دراگی در سخنانی در پارلمان ایتالیا گفت: کمبود نیمه هادی‌های ضروری برای بسیاری از صنایع استراتژیک مانند حمل و نقل، ماشین آلات صنعتی، صنایع دفاعی و ... به شدت آسیب رسان بوده است.,ماریو دراگی، نخست وزیر ایتالیا گفت: افزایش تولید تراشه‌های کامپیوتری به عنوان بخشی از تلاش گسترده‌تر با هدف تقویت اقتصاد قاره سبز و حفاظت از صنایع کلیدی، اولویت کشور‌های اروپایی است.به گزارش خبرگزاری مهر به نقل از رویترز، دراگی در سخنانی در پارلمان ایتالیا گفت: کمبود نیمه هادی‌های ضروری برای بسیاری از صنایع استراتژیک مانند حمل و نقل، ماشین آلات صنعتی، صنایع دفاعی و ... به شدت آسیب رسان بوده است.او افزود که هدف اروپا افزایش سهم خود در این بازار از ۱۰ درصد به ۲۰ درصد تا سال ۲۰۳۰ است. وی در مورد تبعات بی توجهی به افزایش تولید تراشه به صورت مستقل در اروپا هشدار داد.در دو سال اخیر کمبود تراشه به علت طولانی شدن تبعات شیوع ویروس کرونا و تعطیلی کارخانه‌های سازنده انواع سخت افزار موجب اختلال در تولید انواع محصولات الکترونیک و به خصوص خودرو‌های برقی شده و در شرایطی که آمریکا سرمایه گذاری سنگینی برای افزایش تولید تراشه داشته، اما کشور‌های اروپایی در این زمینه عقب افتاده‌اند.                           ,https://www.asriran.com/003UTL
832122,۱۴۰۱/۰۱/۰۴,فرهنگی/هنری,ضرغامی: شهرهای بزرگ با مشکل اقامت مسافران مواجه شده‌اند,وزیر میراث‌فرهنگی، گردشگری و صنایع‌دستی همچنین گفت: استان‌های تهران، فارس، اصفهان و استان‌های شمالی کشور بیشترین بازدید و سفر را تا کنون داشته‌اند.,وزیر میراث‌فرهنگی، گردشگری و صنایع‌دستی کشور از تکمیل صددرصدی ظرفیت مراکز رسمی اقامتی، سیاحتی، زیارتی کشور تا سومین روز از تعطیلات نوروز ۱۴۰۱ خبر داد و گفت: شهرهای بزرگ زیارتی و گردشگری با مشکل اقامت روبه‌رو شده‌اند.به ‌گزارش ایسنا، سیدعزت‌الله ضرغامی در حاشیه بازدید از غار تاریخی دانیال سلمان‌شهر در استان مازندران با اشاره به افزایش سفرهای نوروزی پس از دو سال وقفه به دلیل شیوع ویروس کرونا، اظهار کرد: هم‌اکنون شهرهای بزرگ زیارتی و سیاحتی کشور با مشکل اقامت و اسکان مسافران و گردشگران مواجه هستند. با توجه به حجم بالای گردشگران و مسافران نوروزی، باید به تقویت زیرساخت‌ها نیز اهتمام بیشتری داشته باشیم. بنابراین یکی از برنامه‌های مهم این وزارتخانه توجه به زیرساخت‌ها و تکمیل و بهره‌برداری از طرح‌های گردشگری در سال ۱۴۰۱ است.به گفته او، بازدید از موزه‌ها، کاخ موزه‌ها، مراکز دیدنی و پارک‌های کشور در روزهای اول و دوم فروردین‌ماه چهار برابر سال گذشته بود.وزیر میراث‌فرهنگی، گردشگری و صنایع‌دستی همچنین گفت: استان‌های تهران، فارس، اصفهان و استان‌های شمالی کشور بیشترین بازدید و سفر را تا کنون داشته‌اند.وزارت میراث فرهنگی، گردشگری و صنایع دستی برای توزیع سفر و پرهیز از ازدحام جمعیت در هر استان شهرهای مکمل را معرفی کرده که بنا بر اعلام ستاد مرکزی هماهنگی خدمات سفر در استان‌های پرمسافر همچون فارس، بوشهر، هرمزگان، یزد، اصفهان و شهرهای شمالی ظرفیت اقامتگاه‌های رسمی تکمیل شده است و از اماکن اضطراری همچون مدارس، حسینیه‌ها و سالن‌های ورزشی برای اسکان مسافران نوروزی استفاده می‌شود.                           ,https://www.asriran.com/003UTK
832121,۱۴۰۱/۰۱/۰۴,فناوری و IT,"ناسا برای ""اسپیس ایکس"" رقیب تراشید!","نلسون طی یک کنفرانس خبری با اشاره به گفتگو‌هایی که در سال گذشته با مردم در ""کپیتال هیل"" (Capitol Hill) داشته است، گفت: کنگره متعهد است تا تضمین کند که ما بیش از یک فرودگر را برای ماموریت‌های آینده انتخاب کنیم.","ناسا طی جدیدترین بیانیه خود اعلام کرده است که قصد دارد از توسعه دومین فرودگر قمری برای پروژه ""آرتمیس"" حمایت کند.به گزارش ایسنا و به نقل از اسپیس، اگر همه چیز طبق برنامه پیش برود، چند فضاپیمای خصوصی تا چند سال آینده فضانوردان ناسا را به سطح ماه خواهند برد.ناسا در آوریل سال ۲۰۲۱، شرکت ""اسپیس ایکس"" (SpaceX) را برای ساخت نخستین فرودگر قمری سرنشین‌دار مربوط به پروژه موسوم به ""آرتمیس"" (Artemis) خود انتخاب کرد. این آژانس فضایی سعی دارد طی پروژه آرتمیس، فضانوردان را در اواسط دهه ۲۰۲۰ روی ماه فرود بیاورد و تا پایان این دهه، یک حضور پایدار انسانی را در نزدیکترین همسایه زمین و اطراف آن تحقق ببخشد.با وجود این، ظاهرا اسپیس ایکس قرار نیست که بازار فرود روی ماه را تحت‌الشعاع قرار دهد، زیرا ناسا اخیرا اعلام کرده است که قصد دارد از توسعه دومین فرودگر قمری سرنشین‌دار ساخت بخش خصوصی حمایت کند.""لیزا واتسون مورگان"" (Lisa Watson-Morgan)، مدیر برنامه سیستم فرود انسانی در ""مرکز پرواز‌های فضایی مارشال"" (MSFC) ناسا در آلاباما، طی بیانیه‌ای گفت: این راهبرد، پیشرفت به سوی توسعه یک کاوشگر با قابلیت بلندمدت و پایدار را در بازه زمانی ۲۰۲۶ یا ۲۰۲۷ تسریع می‌کند.وی افزود: ما انتظار داریم که پیش از درخواست خدمات، دو شرکت داشته باشیم که فضانوردان را به طور ایمن در فرودگر‌های خود به سطح ماه می‌برند.در هر حال، این طرح آنقدر هم جدید نیست. ناسا در ابتدا قصد داشت چندین فرودگر سرنشین‌دار بخش خصوصی را برای پروژه آرتمیس انتخاب کند تا تعداد بیشتری از آن‌ها را در اختیار داشته باشد و گروه‌های سازنده وسایل نقلیه را از طریق رقابت هدایت کند، اما بودجه کافی برای حمایت از توسعه وسایل نقلیه چندگانه اختصاص داده نشد؛ بنابراین ناسا در آوریل سال ۲۰۲۱ فقط با اسپیس ایکس همکاری کرد.این تصمیم به اعتراض دو فینالیست دیگر یعنی شرکت‌های ""داینتیکس"" (Dynetics) و ""بلو اوریجین"" (Blue Origin) منجر شد. ""جف بزوس"" (Jeff Bezos)، بنیان‌گذار بلو اوریجین طی یک نامه عمومی به انتقاد از این تصمیم پرداخت و شکایتی را تنظیم کرد که در نهایت شکست خورد، اما توانست کار توسعه کاوشگر اسپیس ایکس را برای حدود هفت ماه متوقف کند.با وجود این، مشکلات بیشتری در راه بود. در اکتبر سال ۲۰۲۱، ""کمیته تخصیص بودجه سنا"" (Senate Committee on Appropriations) به ناسا دستور داد تا شرکت دومی را برای توسعه یک فرودگر قمری انتخاب کند. افزایش بودجه مربوط به این دستور، بسیار ناچیز بود، اما ظاهرا ناسا اکنون این تضمین را دارد که پول لازم برای پشتیبانی از فرودگر دوم خواهد رسید.نلسون طی یک کنفرانس خبری با اشاره به گفتگو‌هایی که در سال گذشته با مردم در ""کپیتال هیل"" (Capitol Hill) داشته است، گفت: کنگره متعهد است تا تضمین کند که ما بیش از یک فرودگر را برای ماموریت‌های آینده انتخاب کنیم.وی افزود: ما انتظار داریم که هم از حمایت کنگره و هم از حمایت دولت بایدن برخوردار باشیم. همچنین، انتظار داریم که این رقابت را با بودجه سال مالی ۲۰۲۳ آغاز کنیم.نلسون اضافه کرد که مبلغ دقیق بودجه و سایر جزئیات احتمالا طی هفته آینده و زمانی که کاخ سفید درخواست بودجه فدرال سال ۲۰۲۳ را منتشر کند، ارائه می‌شود.نلسون گفت: کاری که ما امروز انجام می‌دهیم، تا حدودی یک پیش نمایش است. فکر می‌کنم متوجه هستید که این امر نشان می‌دهد اتفاقا                           ",https://www.asriran.com/003UTJ
832120,۱۴۰۱/۰۱/۰۴,بین الملل,انگلیس به اوکراین ۶۰۰۰ موشک دیگر می‌دهد,دولت لندن گفته که تا ۱۰ هزار موشک به اوکراین می‌دهد و تا ۴۰۰ میلیون پوند هم متعهد شده که کمک مالی و بشردوستانه ارائه کند.,انگلیس قرار است ۶۰۰۰ موشک دفاعی جدید و ۳۰ میلیون پوند (۴۰ میلیون دلار) در حمایت از پوشش خبری بی. بی. سی از اوکراین بدهد و با آن حقوق سربازان و خلبان‌های اوکراینی را هم بپردازد.به گزارش ایسنا، به نقل از خبرگزاری رویترز، دفتر نخست وزیری انگلیس اعلام کرد، بوریس جانسون امروز (پنجشنبه) بسته حمایتی جدید را در نشست رهبران عضو ناتو و گروه ۷ در بروکسل ارائه میکند و همچنین تمایل برای تقویت ظرفیت‌های دفاعی اوکراین را نیز اعلام خواهد کرد.جانسون همچنین گفت: انگلیس با متحدانش برای تشدید حمایت‌های اقتصادی و نظامی به اوکراین و همچنین تقویت دفاع این کشور همکاری می‌کند. با گذشت یک ماه از آغاز درگیری‌ها در اوکراین، جامعه بین الملل با یک انتخاب روبروست. ما می‌توانیم شعله آزادی را در اوکراین زنده نگهداریم یا شاهد گسترش درگیری در سراسر اروپا و جهان باشیم.انگلیس همچنین در بخشی از این بسته کمک قرار است ۶۰۰۰ موشک و ۲۵ میلیون پوند کمک مالی به ارتش اوکراین داشته باشد. همچنین ۴.۱ میلیون پوند دیگر هم برای سرویس جهان شبکه خبری بی. بی. سی به منظور کمک به سرویس‌های روسی و اوکراینی زبان این شبکه خبری و مقابله با نشر اطلاعات نادرست ارائه می‌شود.دولت لندن گفته که تا ۱۰ هزار موشک به اوکراین می‌دهد و تا ۴۰۰ میلیون پوند هم متعهد شده که کمک مالی و بشردوستانه ارائه کند.نشست امروز ناتو در بروکسل با هدف ارائه کمک‌های مالی بیشتر به کی‌یف شامل تجهیزات برای کمک به اوکراین در مقابل تهدید‌های اتمی، رادیولوژیکی، بیولوژیکی و شیمیایی است.                           ,https://www.asriran.com/003UTI
832119,۱۴۰۱/۰۱/۰۴,ورزشی,هاشمیان: آماده بازی قوی و محکم مقابل کره جنوبی هستیم/ هدف ما خوشحال کردن مردم در عید است,جو بسیار خوبی در ملی وجود دارد و بازیکنان در این چند روز تمرینات بسیار خوبی انجام داده‌اند.,مربی تیم ملی فوتبال کشورمان گفت: آماده بازی قوی و محکم مقابل کره جنوبی هستیم.به گزارش ایرنا، وحید هاشمیان درباره آخرین وضعیت تیم ملی فوتبال ایران قبل از بازی با کره جنوبی اظهار داشت: امیدوارم مردم سال خوب و پر برکتی داشته باشند. همچنین امیدوارم سال خوب و باری برای فوتبال ایران باشد، زیرا جام جهانی ۲۰۲۲ را در قطر پیش رو داریم. همانگونه که می‌دانیم بازیکنان به چند بخش وارد تیم ملی شده‌اند.وی افزود: برخی بازیکنان از ایران و برخی از شهر‌ها و کشور‌های مختلف وارد تیم ملی شده‌اند. به دلیل کرونا بازیکنان مجبور هستند تست کرونا بدهند و در هتلی غیر از هتلی که الان هستیم اقامت کنند تا پس از آمدن جواب منفی به ما ملحق شوند. متاسفانه سه بازیکن خیلی خوب مان را به دلیل مثبت شدن تست مثبت در این بازی نداریم. ان‌شاءالله زود خوب شده و به تیم ملحق شوند.مربی تیم ملی فوتبال کشورمان تصریح کرد: جو بسیار خوبی در ملی وجود دارد و بازیکنان در این چند روز تمرینات بسیار خوبی انجام داده‌اند. روز گذشته اولین روزی است که تمام بازیکنان به جز نفراتی که تست‌شان مثبت شده در اختیار داشتیم و آخرین تمرین مان را انجام دادیم. خود را برای انجام یک بازی قوی و محکم مقابل کره جنوبی آماده کردیم.هاشمیان درخصوص خاطراتش از بازی با کره جنوبی گفت: به عنوان بازیکن و ملی پنجمین باری است که به کره آمده‌ام. از استادیوم جام جهانی سئول خاطره خیلی خوبی دارم. بازی‌های مقدماتی جام ملت‌های ۲۰۰۷ آسیا بود. باید حتما از آن مسابقه با نتیجه خارج می‌شدیم. در دقیقه ۴۵ نیمه اول گل خوردیم و یک بر صفر عقب افتادیم. دقیقه ۱+۹۰ مهدی مهدوی‌کیا از وسط زمین توپی را درون محوطه جریمه انداخت که آخرین شانس ما بود. وقتی دیدم مدافعی که می‌دود و مرا می‌بیند و سرش را برگرداند از جهت دیگری رفتم تا فکر کند و توپ را به سمت چپ آورد.مهاجم اسبق تیم ملی افزود: پس از اینکه توپ را سمت چپ خودش آورد بدن گذاشتم و آن را گرفتم. نمی‌شد هیچ کار دیگری انجام داد. اگر پاس می‌دادم یا ضربه دیگری می‌زدم، داور سوت پایان را می‌زد. به همین دلیل با ضربه چیپ توپ را پشت دروازه‌بان کره انداختم. خوشبختانه بازی یک بر یک تمام شد. سپس با بردن سوریه در خانه حریف صعودمان به جام ملت‌های آسیا قطعی شد.وی در گفتگو با سایت فدراسیون فوتبال عنوان کرد: اکنون هم تمام هدف بازیکنان، کادرفنی و مسئولانی که همراه تیم ملی هستند خوشحال کردن مردم در روز عید است. قطعا در استادیوم جام جهانی سئول اتفاق خوبی برای کشورمان می‌افتد.                           ,https://www.asriran.com/003UTH
832118,۱۴۰۱/۰۱/۰۴,اجتماعی ,مرگ ۳۲۲ تن در تصادفات از ۲۶ اسفند / درخواست پلیس برای مدیریت زمان سفر,جانشین رییس پلیس راهنمایی و رانندگی درباره بیشترین زمان وقوع تصادفات رانندگی نیز گفت: حدود نیمی از تصادفات از ساعت ۱۲ تا ۲۰ رخ داده است.,جانشین رییس پلیس راهنمایی و رانندگی از مرگ ۳۲۲ تن در حوادث رانندگی از ابتدای طرح نوروزی تا کنون خبر داد.سردار سید تیمور حسینی در گفتگو با ایسنا، در تحلیل وضعیت تصادفات و ترافیک از زمان شروع اجرای طرح نوروزی از ۲۶ اسفندماه تا کنون گفت: متاسفانه طی این مدت ۳۲۲ تن در صحنه تصادفات جان خود را از دست داده اند که این موارد هم شامل موارد فوتی در جاده و هم شامل تصادفات رانندگی منجر به فوتی در شهر‌ها می‌شود. البته اکثر جانباختگان در جاده بودند. این حوادث نیز عمدتا ناشی از عدم رعایت قوانین و مقررات رانندگی بوده است.وی درباره بیشترین علت تصادف رانندگی نیز گفت: عدم توجه به جلو، تخطی از سرعت مجاز و عدم توانایی در کنترل وسایل نقلیه بیشترین علت وقوع تصادفات رانندگی از از ابتدای اجرای طرح نوروزی تا کنون بوده است.جانشین رییس پلیس راهنمایی و رانندگی درباره بیشترین زمان وقوع تصادفات رانندگی نیز گفت: حدود نیمی از تصادفات از ساعت ۱۲ تا ۲۰ رخ داده است.حسینی از افزایش ۴۱ درصدی تردد در جاده‌های کشور نیز خبر داد و گفت: کم کم پلیس برای موج اول بازگشت و موج دوم سفر‌های نوروزی آماده خواهد شد.وی با اشاره به هشدار سطح نارنجی سازمان هواشناسی و بارش برف در جاده‌های استان‌های شمال غربی و شمالی کشور گفت: هموطنان برای سفر به این استان‌ها و جاده‌های کوهستانی تجهیزات زمستانی خودرو رابه همراه داشته باشند. همچنین وزش باد شدید و بروز پدیده گرد و غبار و کاهش میدان دید رانندگان در استان‌های جنوبی و مرکزی کشور پیش بینی شده است.جانشین رییس پلیس راهنمایی و رانندگی افزود: به هموطنان عزیزی که به سفر رفته اند توصیه می‌کنم که حتما زمان برگشت از سفر را مدیریت کنند چرا که همزمانی سفر‌های برگشت نوروز در پایان نیمه اول نوروز در کنار ظرفیت محدود جاده‌ها باعث اشباع شدن ظرفیت جاده و بروز ترافیک‌های سنگین و نیمه سنگین می‌شود.                           ,https://www.asriran.com/003UTG
832117,۱۴۰۱/۰۱/۰۴,سلامت,طالبان نخست وزیر جدید تعیین کرد,طالبان در تلاش است کابینه‌اش مورد تایید جامعه بین المللی قرار بگیرد و چهره خود را در جهان بهبود بخشد تا بتواند از این طریق حمایت‌های مالی لازم برای مقابله با چالش‌های اقتصادی خود را به دست آورد.,دولت گروه طالبان در افغانستان امروز (پنجشنبه) پس از نشست دو روز اخیر در شهر قندهار تغییراتی را در سمت‌های عالی این کشور اعلام کرد.به گزارش ایسنا، به نقل از سایت شبکه تلویزیونی سومریه نیوز عراق، در نشستی که در دو روز اخیر در شهر قندهار واقع در جنوب افغانستان ادامه داشت، دولت گروه طالبان از تغییراتی در پست‌های عالی این کشور خبر داد که شامل تعیین ملا عبدالغنی برادر به عنوان نخست وزیر این دولت به جای ملا حسن آخوند و خلیفه سراج الدین حقانی به عنوان معاون وزیر کشور بود، همچنین وزرای این کابینه به صورت موقت و تا زمانی که توافق درباره تعیین وزرای جدید حاصل شود، در سمت‌های خود ابقا شدند.ملا عبدالغنی برادر پیش از این در سمت معاون نخست وزیر و رئیس دفتر سیاسی طالبان مشغول به فعالیت بود.طالبان در تلاش است کابینه‌اش مورد تایید جامعه بین المللی قرار بگیرد و چهره خود را در جهان بهبود بخشد تا بتواند از این طریق حمایت‌های مالی لازم برای مقابله با چالش‌های اقتصادی خود را به دست آورد.روز چهارشنبه پس از آنکه طالبان دانش آموزان دختر را از ادامه تحصیل در مقطع دبیرستان محروم کرد، انتقادات بین‌المللی گسترده‌ای از این گروه مطرح شدند.طالبان مدعی شد دبیرستان‌های دخترانه تا زمانی که در چارچوب شریعت اسلام قرار نگرفته‌اند، تعطیل خواهند ماند.پیش از این طالبان در سال‌های ۱۹۹۶ تا ۲۰۰۲ نیز تحصیل دختران را ممنوع کرده و به زنان اجازه کار خارج از منزل را نداده بود.جامعه بین الملل نیز حق آموزش دختران را شرطی اساسی برای هرگونه به رسمیت شناختن دولت طالبان در آینده قرار داده است.                           ,https://www.asriran.com/003UTF
832116,۱۴۰۱/۰۱/۰۴,فناوری و IT,گوگل نیوز در روسیه مسدود شد,گوگل در بیانیه‌ای اعلام کرد: ما تایید می‌کنیم بعضی از کاربران در روسیه برای دسترسی به وب سایت و اپلیکیشن گوگل نیوز با مشکل روبه‌رو شده اند که ناشی از مسائل فنی مربوط به ما نیست.,گوگل نیوز (Google News) جدیدترین سرویس مهمی است که در روسیه مسدود شد.به گزارش ایسنا، رگولاتور مخابراتی روسیه (روس کومنادزور) گوگل نیوز را که متعلق به شرکت گوگل است، مسدود کرد. طبق گزارش خبرگزاری اینترفکس، این رگولاتور اعلام کرد این سرویس خبری را به دلیل فراهم کردن دسترسی به مطالب متعددی که حاوی اطلاعات غیرمعتبر و جزییات مهمی درباره روند عملیات نظامی ویژه در خاک اوکراین بوده اند، مسدود کرده است.گوگل در بیانیه‌ای اعلام کرد: ما تایید می‌کنیم بعضی از کاربران در روسیه برای دسترسی به وب سایت و اپلیکیشن گوگل نیوز با مشکل روبه‌رو شده اند که ناشی از مسائل فنی مربوط به ما نیست.بر اساس گزارش وب سایت انگجت، روسیه در هفته‌های اخیر فیس بوک، اینستاگرام و توییتر را مسدود کرده است.                           ,https://www.asriran.com/003UTE
832115,۱۴۰۱/۰۱/۰۴,سیاسی,مقام معظم رهبری: امام اهل طنز بود (فیلم),روایت دست اول رهبر انقلاب از شوخی‌ها و کلام طنزآمیز امام خمینی (ره) در جلسات مختلف: امام اهل طنز بود.,"کد ویدیو  دانلود    فیلم اصلی          
                            ",https://www.asriran.com/003UTD
832114,۱۴۰۱/۰۱/۰۴,اقتصادی,ارز دیجیتال داخلی تولید و جایگزین اسکناس می شود,بانک مرکزی هدف خود از طراحی رمزریال را تبدیل اسکناس به یک موجودیت قابل برنامه‌ریزی و برنامه‌نویسی اعلام کرده تا با این فرآیند پول دارای موجودیت هوشمند شود.,براساس اعلام مسئولان بانک مرکزی، با اقدامات صورت گرفته از رمز ارز ملی که انتشار آن بر پایه ریال است، در سال جاری رونمایی و جایگزین اسکناس خواهد شد.به گزارش ایسنا، در اوایل پاییز سال گذشته بود که صحبت‌هایی از سوی مسئولین مبنی بر راه‌اندازی رمز ارز ملی بر پایه ریال مطرح می‌شد و رئیس کل بانک مرکزی نیز اعلام کرد: رمزپول ملی از جمله موارد مهم در دستور کار بانک مرکزی است که زیرساخت و دستورالعمل‌های مربوط به آن تدوین شده و در آینده نزدیک به صورت آزمایشی راه اندازی خواهد شد.ماجرا از این قرار است که در سال‌های اخیر توجه سرمایه‌گذاران و عامه مردم به رمزارز‌ها برای سرمایه‌گذاری در این بازار به‌منظور حفظ ارزش پول و سرمایه جلب شد و افراد زیادی وارد این حوزه شدند که سوءاستفاده‌های زیادی نیز در پی این موضوع از استخراج غیرمجاز تا مالباختگی با مبادله رمزارز غیرقانونی صورت گرفت.در این بین، به‌دلیل ناشناخته بودن دنیای رمزارزها، سیاستمداران در کشور‌های مختلف آگاهی کافی برای چارچوب‌گذاری و تدوین قانون در این حوزه نداشتند و تاکنون نیز تکلیف مجاز یا ممنوع بودن مبادله رمزارز‌ها به‌خصوص در ایران مشخص نشده است.از سوی دیگر، از آنجا که در بسیاری از کشور‌های دنیا هنوز رمزارز‌ها را به رسمیت نشناخته‌اند و عمده واکنش نسبت به این فناوری مبتنی بر قاعده‌گذاری و کنترل فعالیت کاربران است، ایران نیز تلاش خود را می‌کند تا بتواند به تدوین قوانینی در این حوزه دست پیدا کند، اما تاکنون به سرانجام مشخصی در این زمینه نرسیده است.در کنار تدوین قوانین برای رمزارزها، مسئولان در ایران به فکر راه‌اندازی رمز ارز ملی هستند که براساس اعلام رئیس کل بانک مرکزی، رمز ریال ملی از اوایل امسال راه‌اندازی و این رمز ریال توسط بانک مرکزی منتشر می‌شود.طبق گفته صالح‌آبادی، با انتشار رمز ریال، افراد اسکناس ریال خود را تحویل بانک مرکزی می‌دهند و رمز ریال تحویل می‌گیرند که این رمز ریال قابل استفاده برای سرمایه‌گذاری نیست و صرفا جایگزین اسکناس خواهد شد.بانک مرکزی هدف خود از طراحی رمزریال را تبدیل اسکناس به یک موجودیت قابل برنامه‌ریزی و برنامه‌نویسی اعلام کرده تا با این فرآیند پول دارای موجودیت هوشمند شود.مهران محرمیان_معاون فناوری‌های بانک مرکزی در تشریح ویژگی‌های رمز ریال ملی این‌گونه توضیح می‌دهد که در رمزریالی که در داخل گوشی قرار می‌گیرد، بانک به عنوان شخص سوم و واسط که امکان انتقال وجه را فراهم می‌کند، حذف و عین پول و اسکناسی که در جیب داریم به صورت الکترونیک منتقل می‌شود.البته او یکی از ویژگی‌های حائز اهمیت رمز ریال را در مقایسه با اسکناس، سطح امنیت بالای آن می‌دانند و می‌گوید: در واقع طراحی رمز ریال به صورتی است که ردیابی وجوه به طور دقیق قابل انجام است و حتی در صورت سرقت اطلاعات رمز ریال و هک گوشی تلفن هوشمند توسط سارقین و هکر‌ها امکان ردیابی وجود دارد.درحالی‌که قرار است تا بانک مرکزی در سال جاری رمز ریال منتشر کند، برخی از کارشناسان فناوری معتقدند که دیجیتالی کردن ریال، با ارزش و پشتوانه فعلی، بی‌معنی است، زیرا با گذشت سال‌ها از مطرح شدن موضوع ارز‌های دیجیتالی در ایران، این حوزه هنوز مقررات‌گذاری نشده و بلاتکلیف مانده است.همچنین نسبت به دیجتالی کردن ریال انتقاد دارند، زیرا به اعتقاد کارشناسان، ریال دیجیتالی هم‌اکنون در کیف‌پول‌ها و کارت‌های بانکی افراد وجود دارد و رمز ریال قرار است چه تفاوتی داشته باشد و چه سودی در این امر وجود دارد؟علاوه براین، علیرضا شامخی، یک کارشناس حوزه رمزارزها، ورود بانک مرکزی به انتشار رمزارز‌ها را ضروری نمی‌داند و می‌گوید: این کار مربوط به پروژه‌های تجاری این حوزه است که شرکت‌های دانش بنیان متخصص در حوزه بلاکچین می‌توانند به آن وارد شوند و ضروری نیست که یک نهاد حاکمیتی به این حوزه وارد شود.                           ,https://www.asriran.com/003UTC
832113,۱۴۰۱/۰۱/۰۴,بین الملل,ماکرون: فرانسه هرگز وارد درگیری اوکراین نمی‌شود,رئیس جمهوری فرانسه: می‌خواهم تاکید کنم که ما هرگز طرف این درگیری نمی‌شویم و اروپایی‌ها هم هر کاری از دستشان بر بیاید برای توقف این درگیری آن هم بدون دخیل شدن در آن انجام می‌دهند.,رئیس جمهوری فرانسه در گفت‌وگویی با شبکه M ۶ تلویزیون این کشور گفت، پاریس هرگز طرف متخاصم در درگیری اوکراین نخواهد بود و قصد دارد به گفتگو با روسیه مادام که لازم باشد، ادامه دهد.به گزارش ایسنا، به نقل از خبرگزاری تاس، امانوئل ماکرون، رئیس جمهوری فرانسه گفت: ما درگیر این جنگ نمی‌شویم اصلا نگران نشوید.ماکرون افزود: می‌خواهم تاکید کنم که ما هرگز طرف این درگیری نمی‌شویم و اروپایی‌ها هم هر کاری از دستشان بر بیاید برای توقف این درگیری آن هم بدون دخیل شدن در آن انجام می‌دهند.رئیس جمهوری فرانسه همچنین ادامه داد: ما به گفتگو‌ها مادام که لازم باشد با روسیه ادامه می‌دهیم و امیدواریم که بتوانیم به دستیابی به آتش بس و مذاکرات صلح پس از آن کمک کنیم.                           ,https://www.asriran.com/003UTB
832112,۱۴۰۱/۰۱/۰۴,اجتماعی ,شهادت عضو نیروی انتظامی در سیستان و بلوچستان,حال مأمور انتظامی دیگری که در این درگیری مجروح شده بود مساعد و در بیمارستان تحت درمان است.,"یک عضو نیروی انتظامی در شلیک گلوله در سیستان و بلوچستان به شهادت رسید.
فرمانده انتظامی سیستان و بلوچستان گفت: ستوان‌سوم منصور بزی ساکت مامور نیروی انتظامی در تیراندازی اشرار مسلح کوردل در شهرستان ایرانشهر به شهادت رسید.سردار احمد طاهری روز پنجشنبه در گفتگو با خبرنگار ایرنا اظهارداشت: ساعت یک بامداد امروز در پی تماس شهروندان با مرکز فوریت‌های پلیسی ۱۱۰ و اعلام درگیری و تیراندازی در یک مراسم عروسی، در یکی از محلات ایرانشهر سریعا مأموران انتظامی شهرستان مذکور، به محل اعزام شدند.
وی افزود: بلافاصله پس از حضور مأموران در محل سرنشینان یک دستگاه خودروی سواری پژو ۴۰۵ نقره‌ای به سمت مأموران تیراندازی و با استفاده از شلوغی محل و ترافیک ایجاده شده به سرعت از محل متواری می‌شوند.
فرمانده انتظامی سیستان و بلوچستان تصریح کرد: بر اثر این تیراندازی ۲ نفر از مأموران انتظامی مجروح و به بیمارستان منتقل می‌شوند، اما تلاش تیم پزشکی برای نجات جان ستوان‌سوم ""منصور بزی ساکت"" بی نتیجه ماند و این مأمور جان برکف انتظامی استان، بر اثر اصابت گلوله به ناحیه سر، به درجه رفیع شهادت نائل آمد.
وی خاطر نشان کرد: حال مأمور انتظامی دیگری که در این درگیری مجروح شده بود مساعد و در بیمارستان تحت درمان است.
سردار طاهری ضمن تبریک و تسلیت شهادت این مامور جان برکف پلیس استان خاطرنشان کرد: بلافاصله با تلاش پلیس شهرستان ایرانشهر عاملان اصلی راه‌اندازی این نزاع شناسایی و تعدادی از آنان در چند عملیات ضربتی دستگیر شدند و تحقیقات تخصصی پلیس برای شناسایی و دستگیری سایر اشرار مسلح متواری ادامه داشته که نتیجه اقدامات صورت گرفته متعاقباً اعلام خواهد شد.                           ",https://www.asriran.com/003UTA
832111,۱۴۰۱/۰۱/۰۴,فناوری و IT,راه‌اندازی پایگاه آمازون در ترکیه,بر اساس گزارش رویترز، این مرکز لجستیک در استانبول راه اندازی می‌شود و تا پاییز امسال افتتاح خواهد شد.,فروشگاه اینترنتی آمازون با سرمایه گذاری بیش از ۱۰۰ میلیون دلار، یک پایگاه لجستیکی در ترکیه برای تامین تقاضای رو به رشد راه اندازی خواهد کرد.به گزارش ایسنا، آمازون اعلام کرد این پایگاه در نخستین سال فعالیتش بیش از هزار شغل ایجاد خواهد کرد و از فعالیت‌های داخلی و صادرات کسب و کار‌های کوچک و متوسطی که محصولاتشان را در این سایت می‌فروشند، حمایت می‌کند.بر اساس گزارش رویترز، این مرکز لجستیک در استانبول راه اندازی می‌شود و تا پاییز امسال افتتاح خواهد شد.                           ,https://www.asriran.com/003UT9
832110,۱۴۰۱/۰۱/۰۴,سیاسی,گزارش سخنگوی دولت از وعده ساخت ۴ میلیون مسکن در چهار سال,بهادری جهرمی در توییتر نوشت: وعده ساخت ۴ میلیون مسکن در چهار سال با سرعت در حال پیشرفت است.,سخنگوی دولت اعلام کرد که وعده ساخت ۴ میلیون مسکن در چهار سال با سرعت در حال پیشرفت است.‏به گزارش ایسنا، بهادری جهرمی در توییتر نوشت: وعده ساخت ۴ میلیون مسکن در چهار سال با سرعت در حال پیشرفت است.فرآیند ثبت نام اولیه با درخواست بیش از ۵ میلیون نفر پایان یافت. برای حدود یک میلیون واحد مسکونی زمین تامین شد و عملیات اجرایی ساخت ۸۷۰ هزار واحد مسکونی آغاز شده است.                           ,https://www.asriran.com/003UT8
832109,۱۴۰۱/۰۱/۰۴,عمومی,تعلیق تولید بی‌ام‌و در چین به خاطر کرونا,بی‌ام‌و و شریک سرمایه‌گذاری مشترک چینی آن برلیانس اتوموتیو، یک پایگاه تولیدی در شن یانگ دارند که شامل دو کارخانه خودروسازی، یک مرکز تحقیق و توسعه و یک کارخانه انتقال نیرو است.,گروه خودروسازی بی‌ام‌و اعلام کرد که تولید تمام کارخانه‌هایش در شهر شن‌یانگ چین از روز پنجشنبه به‌دلیل تدابیر کنترل بیماری همه‌گیر کووید-۱۹ به‌طور موقت متوقف می‌شود.به گزارش ایسنا به نقل از رویترز، شرکت خودروسازی بی‌ام‌و تولید خود را در شن‌یانگ چین به حالت تعلیق درآورد. این خودروساز آلمانی در بیانیه‌ای اعلام کرد که هنوز تاریخی برای از سرگیری تولید خود مشخص نکرده است.بی‌ام‌و و شریک سرمایه‌گذاری مشترک چینی آن برلیانس اتوموتیو، یک پایگاه تولیدی در شن یانگ دارند که شامل دو کارخانه خودروسازی، یک مرکز تحقیق و توسعه و یک کارخانه انتقال نیرو است.شن یانگ یکی از پایگاه‌های اصلی تولید خودرو در چین است. این شهر از سال ۲۰۲۱، پنج شرکت تولید خودرو و ۳۵۷ شرکت تولید قطعات خودرو دارد.                           ,https://www.asriran.com/003UT7
832108,۱۴۰۱/۰۱/۰۴,اجتماعی ,پلیس راهور : ترافیک پرحجم و روان در جاده‌ها/ افزایش ۴۱ درصدی سفر‌های نوروزی,سرپرست پلیس راهور ناجا با اشاره به افزایش تردد در نوروز ۱۴۰۱ نسبت به سال گذشته ادامه داد: در هشت روز اخیر طرح نوروزی ۱۴۰۱، تردد نسبت به سال گذشته ۴۱ درصد افزایش داشته است.,سرپرست پلیس راهور کشور با اشاره به وضعیت راه‌ها از افزایش ۴۱ درصد تردد جاده‌ای خبر داد.به گزارش ایسنا سیاوش محبی با اشاره به وضعیت راه‌های کشور خاطرنشان کرد: در این ساعت در محور‌های منتهی به استان‌های شمالی از جمله فیروزکوه، هراز، آزادراه تهران-شمال، کرج-چالوس، قزوین-رشت وضعیت ترافیک به صورت رفت و برگشت پرحجم و روان است. وی افزود: در استان‌های خراسان رضوی، قم، اصفهان، فارس و مرکزی با توجه به بازگشت مسافرین از سفر برخی محور‌ها به صورت رفت و برگشت ترافیکی پرحجم و روان بدون گره ترافیکی را تجربه می‌کنند.سرپرست پلیس راهور ناجا با اشاره به افزایش تردد در نوروز ۱۴۰۱ نسبت به سال گذشته ادامه داد: در هشت روز اخیر طرح نوروزی ۱۴۰۱، تردد نسبت به سال گذشته ۴۱ درصد افزایش داشته است. وی با اشاره به علل وقوع تصادفات گفت: بیش از ۳۰ درصد تصادفات در جاده‌ها از نوع واژگونی بوده واصلی‌ترین علت وقوع این پدیده سرعت و سبقت غیرمجاز، انحراف به چپ و عدم توجه به جلو بوده است. عمده این این حوادث در بازه‌های زمانی ۱۵ تا ۲۰ و ۱۲ تا ۱۶ رخ داده اند. همچنین استان‌های گیلان، مازندران، خراسان رضوی و مرکزی بیشترین سهم را داشته اند.محبی در پایان تاکید کرد: در استان‌های آذربایجان غربی و شرقی، اردبیل، زنجان و حتی استان‌های شمالی کشور بارش برف گزارش شده لذا توصیه می‌شود در صورتی که قصد سفر دارید تجهیزات لازم از جمله تجهیزات زمستانی، ایمنی، تغذیه مناسب و پوشاک گرم را به همراه داشته باشید. همچنین توصیه می‌شود استراحت به موقع در جریان سفر که ۱۵ دقیقه به ازای هر دو ساعت رانندگی است، در دستور کار قرار گیرد و از ارتکاب اعمال حادثه‌ساز نظیر سرعت و سبقت غیرمجاز و انحراف به چپ خودداری شود.                           ,https://www.asriran.com/003UT6
832107,۱۴۰۱/۰۱/۰۴,فرهنگی/هنری,آثار تاریخی کاشان میزبان ۱۵۰ هزار گردشگر,رئیس اداره میراث فرهنگی، صنایع دستی و گردشگری کاشان: خانه بروجردی با بیش از هفت هزار گردشگر، موزه ملی کاشان با ۵۶۰۰ نفر، خانه طباطبایی با ۴۵۰۰ گردشگر، محوطه باستانی سیلک ۱۹۰۰ نفر و حمام سلطان امیراحمد نیز ۱۷۰۰ نفر گردشگر داشته است.,رئیس اداره میراث فرهنگی، صنایع دستی و گردشگری کاشان گفت: بنا بر آمار بیش از ۱۵۰ هزار گردشگر طی چهار روز اول تعطیلات نوروزی از آثار تاریخی و طبیعی این شهرستان دیدن کردند.مهران سرمدیان در گفتگو با ایسنا، اظهار کرد: این آمار از روز ۲۸ اسفندماه ۱۴۰۰ تا پایان روز دوم فروردین ۱۴۰۱ بر اساس بازدید از ۲۵ اثر تاریخی طبیعی و موزه و مذهبی در چهار شهر کاشان، قمصر، نیاسر و برزک است.وی افزود: مجموعه جهانی باغ فین با ۳۵ هزار نفر رتبه اول، آبشار نیاسر با ۳۰ هزار نفر و باغ تالار نیاسر با ۲۰ هزار نفر به ترتیب در رتبه‌های دوم و سوم علاقه‌مندی گردشگران نوروزی قرار داشته‌اند.رئیس اداره میراث فرهنگی، صنایع دستی و گردشگری کاشان، تصریح کرد: خانه بروجردی با بیش از هفت هزار گردشگر، موزه ملی کاشان با ۵۶۰۰ نفر، خانه طباطبایی با ۴۵۰۰ گردشگر، محوطه باستانی سیلک ۱۹۰۰ نفر و حمام سلطان امیراحمد نیز ۱۷۰۰ نفر گردشگر داشته است.                           ,https://www.asriran.com/003UT5
832106,۱۴۰۱/۰۱/۰۴,عمومی,مسافران نوروزی در ساحل بندرعباس (عکس),ساحل بندرعباس یکی از اماکنی است که هر ساله گردشگر زیادی را به سوی خود جذب می‌کند.,"پس از دو سال شیوع کرونا و اعمال محدودیت‌ها در سفر، در نوروز ۱۴۰۱ با افزایش واکسیناسیون کرونا و ممانعت از شیوع کرونا شاهد استقبال گردشگران از هرمزگان به ویژه بندرعباس، قشم، کیش و هرمز هستیم و همین موضوع باعث شده تا هرمزگان در بین استان‌های صدرنشین ورود گردشگر قرار بگیرد. ساحل بندرعباس یکی از اماکنی است که هر ساله گردشگر زیادی را به سوی خود جذب می‌کند.
 
                                                                                                                
                           ",https://www.asriran.com/003UT4
832105,۱۴۰۱/۰۱/۰۴,اجتماعی ,فعالیت سامانه بارشی در غرب و شمال غربی کشور,بندرعباس و اهواز با بیشینه ۳۲ درجه گرمترین استان کشور و اردبیل با بیشینه یک درجه سردترین استان است.,رئیس مرکز ملی پیش‌بینی و مدیریت بحران مخاطرات وضع هوا اعلام کرد: طی ۲۴ ساعت آینده سامانه بارشی در شمال غرب، غرب، سواحل دریای خزر، ارتفاعات و دامنه‌های جنوبی البرز مرکزی و غربی و ارتفاعات زاگرس مرکزی فعالیت خواهد داشت.صادق ضیاییان در گفتگو با ایسنا، درباره آخرین وضعیت جوی کشور گفت: بر اساس تحلیل آخرین نقش‌های پیش یابی هواشناسی طی ۲۴ ساعت آینده سامانه بارشی در شمال غرب، غرب، سواحل دریای خزر، ارتفاعات و دامنه‌های جنوبی البرز مرکزی و غربی و ارتفاعات زاگرس مرکزی فعالیت خواهد داشت.وی با بیان اینکه بارش در گیلان، غرب مازندران، زنجان، البرز، قزوین و نوار شمالی تهران شدت خواهد داشت، گفت: جمعه (۵فروردین) در شمال غرب، غرب و ارتفاعات البرز بارش‌ها ادامه خواهد داشت و شنبه و یکشنبه (۶ و ۷ فروردین) در شمال غرب و غرب سواحل دریای خزر بارش پراکنده انتظار می‌رود.وی با بیان اینکه دوشنبه (۸فروردین) در سواحل دریای خزر و برخی مناطق شمال شرق بارش پراکنده رخ خواهد داد، افزود: توده گرد و غباری که در کشور عراق شکل گرفته به سبب وزش باد و حرکت آن از سوی شرق طی ۲۴ ساعت آینده غرب و جنوب غرب کشور را تحت تاثیر خود قرار خواهد داد و همچنین امروز در بخش‌هایی از جنوب غرب، غرب، مرکز، شرق، شمال شرق و فردا جمعه علاوه بر مناطق ذکر شده در دامنه‌های جنوبی البرز و جنوب شرق کشور وزش باد شدید گاهی با گرد و خاک پیش بینی می‌شود.ضیاییان ادامه داد: همچنین در کشور شنبه وزش باد شدید و احتمال خیزش گرد و خاک در دامنه‌های جنوبی البرز، نواحی جنوب شرق و شرق و یکشنبه برای جنوب غرب و بخش‌هایی از نوارشرقی پیش بینی می‌شود و امروز (۴فروردین)، در سواحل غربی دریای خزر و اردبیل افزایش نسبی دما ۳تا ۵درجه و طی دو روز آینده در سواحل شرقی دریای خزر و شمال شرق افزایش محسوس دمای ۸تا ۱۲ درجه انتظار می‌رود، همچنین جمعه نیمه غربی خلیج فارس و شنبه خلیج فارس و غرب تنگه هرمز مواج پیش بینی می‌شود.وی ادامه داد: بندرعباس و اهواز با بیشینه ۳۲ درجه گرمترین استان کشور و اردبیل با بیشینه یک درجه سردترین استان است و همچنین آسمان تهران برای روز جاری (۴فروردین) قسمتی ابری گاهی رگبار و رعد و برق و وزش باد شدید و گاهی تگرگ پیش بینی می‌شود و بیشینه تهران ۱۳ و کمیته آن ۹درجه خواهد بود.                           ,https://www.asriran.com/003UT3
832104,۱۴۰۱/۰۱/۰۴,سلامت,"هرچه در مهمانی‌های نوروزی ""تعارف"" کردند، نخورید!",کارشناس تغذیه: افراد زمانی هم که میزبان هستند توصیه می‌شود همراه هر مهمان انواع خوراکی‌ها را مصرف نکنند.,یک کارشناس تغذیه با اشاره به پرخوری برخی افراد در مهمانی‌های نوروزی، توصیه کرد: افراد در این دورهمی‌ها هرچه تعارف کردند را نخورند و در مصرف انواع خوراکی احتیاط کنند.لیلا رضا زاده در گفتگو با ایسنا، با بیان اینکه هرساله عمده افراد بعد از ایام نوروز چند کیلو وزن اضافه می‌کنند، گفت: در این ایام افراد با افزایش کالری دریافتی و کاهش تحرک مواجه شده و همین امر موجب افزایش وزن در آن‌ها می‌شود.وی افزود: نکته مهم در این ایام بحث مصرف غذا و میوه و شیرینی در دورهمی‌ها است. متاسفانه بیشتر افراد در دورهمی‌ها مصرف بالای کالری را تجربه می‌کنند که موجب افزایش وزن آن‌ها می‌شود، بنابراین در وهله اول افراد برای پیشگیری از اضافه وزن در ایام نوروز نباید هرچه در مهمانی‌های نوروزی تعارف کردند، بخورند.وی افزود: افراد زمانی هم که میزبان هستند توصیه می‌شود همراه هر مهمان انواع خوراکی‌ها را مصرف نکنند.رضا زاده گفت: توصیه می‌شود افراد مصرف شیرینی و آجیل و میوه و حتی غذا را در مهمانی‌های نوروزی تقسیم بندی کنند، طوری که در پایان روز حجم مناسبی از آجیل و شیرینی و خوراکی‌های دیگر را مصرف کرده و زیاده روی نکرده باشند.این کارشناس تغذیه خاطرنشان کرد: توصیه دیگر این است که افراد میوه را به جای آجیل و شیرینی انتخاب کرده، اما در مصرف میوه هم زیاده روی نکنند.رضا زاده گفت: در خصوص مصرف شیرینی بهتر است افراد شیرینی‌های کوچک انتخاب کرده و در مصرف این شیرینی‌های کوچک هم افراط نکنند.وی با بیان اینکه آجیل ماده مغذی است، گفت: مصرف آجیل بسیار مفید است، اما این ماده خوراکی کالری بالایی دارد و باید در مصرف آن احتیاط کرد.این کارشناس تغذیه گفت: مصرف روزانه یک مشت آجیل بیشتر توصیه نمی‌شود.رضا زاده افزود: همچنین توصیه می‌شود آجیل حتما بصورت خام مصرف شده و از مصرف آجیل‌های رنگی و شور خودداری شود.این کارشناس تغذیه بر مصرف سبزیجات و سالاد در ایام نوروز هم تاکید کرد و افزود: توصیه این است با توجه به افزایش مصرف کالری در این ایام مصرف غذا‌های سرخ کردنی به حداقل برسد و حتما یکی از وعده‌های غذایی سبک مصرف شود.وی افزود: همچنین توصیه می‌شود جهت پیشگیری از اضافه وزن حتما افراد روزانه نیم ساعت پیاده روی داشته و مسیر‌های مهمانی که نزدیک است را بصورت پیاده بروند.                           ,https://www.asriran.com/003UT2
832103,۱۴۰۱/۰۱/۰۴,عمومی,جشن نوروز در کردستان (عکس),مردم در کردستان با برپایی جشن‌های خاص به استقبال بهار می‌روند. این جشن‌های نوروز با روشن کردن آتش و رقص و پایکوبی به دور آن برگزار می‌شود.,"جشن نوروز در روستاهای کردستان از اواسط اسفندماه شروع و تا 13 به‌در ادامه می یابد، اما جشن اصلی نوروز همان غروب روز پایانی اسفندماه است که در همه مناطق کردستان برگزار می‌شود.
به گزارش عصرایران - برافروختن آتش و هه‌لپرکی کُردی (نوعی رقص محلی) با نوای ساز و دهل از آداب اصلی جشن نوروز در منطقه کردستان محسوب می‌شود و مردم این منطقه با پوشیدن لباس‌های محلی رنگارنگ در این جشن حضور می‌یابند.
این جشن‌های نوروز بیشتر در روستا‌های استان کردستان برگزار می‌شود. عکس‌ها مربوط به روستا‌های اطراف شهرستان کامیاران است. عکس‌ها از کیهان محمدی
                                                                               ",https://www.asriran.com/003UT1
832102,۱۴۰۱/۰۱/۰۴,بین الملل,پاسخ وزارت خارجه آمریکا به سوالی درباره نقش روسیه در اجرای برجام,این وقفه در حالی به دنبال تحولات اخیر پیش آمد که به گفته طرفین، پیش‌رفت‌های چشم‌گیری در آن ایجاد شده بود.,"سخنگوی وزارت امور خارجه آمریکا در یک کنفرانس خبری به سوالی درباره نقشی که روسیه می‌تواند در اجرای برجام ایفا کند، پاسخ داد.به گزارش ایسنا به نقل از وبگاه وزارت امور خارجه آمریکا، ند پرایس سخنگوی وزارت امور خارجه این کشور در یک کنفرانس خبری در پاسخ به این سوال که با توجه به اظهارات اخیر جیک سالیوان مشاور امنیت ملی آمریکا درباره نقش روسیه در توافق هسته‌ای [برجام]در زمینه پذیرفتن اورانیوم غنی‌شده از ایران، آیا این که انتظار داشته باشیم در صورت بازگشتی دوجانبه به پایبندی به توافق، [با وجود تنش‌های اخیر در روابط مسکو - واشنگتن در پی جنگ اوکراین]معقول خواهد بود یا نه، گفت: ما هنوز به این مرحله نرسیده‌ایم.
در زمینه بازگشت دوجانبه به توافق، شاهد پیش‌رفت چشم‌گیری در هفته‌های اخیر بوده‌ایم. اما در روز‌های گذشته از ما شنیده‌اید که توافق نه قریب‌الوقوع است و نه قطعی. ما در حال آماده شدن برای هر دو سناریو هستیم؛ یعنی سناریویی که در آن بازگشتی دوجانبه به پایبندی برجام را داریم و اعضای اصلی برجام–گروه ۱+۵–در همان توافقی مشارکت خواهد داشت که دوباره محدودیت‌های سخت، قابل راستی‌آزمایی و دائمی را بر توان ایران در زمینه دست‌یابی یک سلاح هسته‌ای اعمال می‌کند، همچنین برای سناریویی آماده می‌شویم که برجام نداریم که در آن هم به همان اندازه [قبلی]به تعهد رئیس جمهور نسبت به این که ایران هیچ وقت مجاز به دست‌یابی به یک سلاح هسته‌ای نشود، متعهد خواهیم بود.پرایس در ادامه در پاسخ به این که آیا با توجه به اظهارات سالیوان، وزارت امور خارجه آمریکا هنوز عقیده دارد که روسیه می‌تواند نقشی عمل‌گرایانه در زمینه توافق ایفا کند یا نه، بیان کرد: آیا این که روسیه همان نقشی را در برجام ایفا کند که قبل از تصمیم [آمریکا برای]خروج از آن ایفا می‌کرد، یعنی در اصل اورانیوم با خلوص بالا را بپذیرد و مبلغ آن را بپردازد تا آن را به منظور عدم دست‌یابی ایران به یک سلاح هسته‌ای از دسترسی ایران خارج کند، نقشی عمل‌گرایانه خواهد بود؟ فکر می‌کنم این نقشی است که مایلیم آن را متصور شویم.به گزارش ایسنا، اظهارات پرایس در پی این مطرح می‌شود که سالیوان، مشاور امنیت ملی آمریکا سه‌شنبه شب در یک کنفرانس خبری، در پی تنش‌های پیش‌آمده در مناسبات سیاسی بین‌المللی به سبب حمله روسیه به اوکراین و مورد تحریم قرار گرفتن روسیه از سوی آمریکا، در پاسخ به این سوال که آیا بدون روسیه، توافق با ایران [در مذاکرات وین در راستای احیای توافق هسته‌ای]امکان‌پذیر خواهد بود یا نه، گفت: ما بر این عقیده‌ایم که اگر یک توافق هسته‌ای مطابق استاندارد‌هایی در کار باشد که رئیس جمهور [جو بایدن]برای مسدود سازی قابل راستی‌آزمایی مسیر ایران برای دست‌یابی آن به یک سلاح هسته‌ای و به داخل جعبه بازگرداندن برنامه هسته‌ای ایران پس از آن‌که رئیس جمهور ترامپ موقع خروجش از توافق در سال ۲۰۱۸ باعث شد از جعبه خارج شود، تعیین کرده است، ما این توافق را انجام خواهیم داد، چون باور داریم که این کار در راستای منافع ملی آمریکاست. اما تا زمانی که این توافق مطابق این اهداف نباشد، این توافق را انجام نخواهیم داد.سالیوان در ادامه در پاسخ به این که از نظر رئیس جمهور آمریکا روسیه چه چیزی می‌تواند پایی میز مذاکرات احیای توافق هسته‌ای بیاورد، گفت: برایتان تشریح می‌کنم در سال ۲۰۱۵ چه چیز‌هایی در زمینه برجام [توافق هسته‌ای]اتفاق افتاد.
یکی از نقش‌های مهمی که روسیه در اجرای این توافق ایفا کرد، این بود که در واقع روسیه اورانیوم غنی‌شده را از ایران قبول کرد تا ذخایر ایران در مجموع کمتر از ۳۰۰ کیلوگرم باشد، یعنی این ذخیره آن‌قدر کم بود که ایران نمی‌توانست به سرعت به سمت یک سلاح هسته‌ای خیز بردارد.
این کار یکی از بخش‌های مهم چگونگی اطمینان‌یابی ما از این بود که برنامه هسته‌ای ایران درون جعبه است. ما مجبور نیستیم به هیچ کشور مفروض برای هیچ یک از بخش‌های توافق تکیه کنیم، اما این نقشی است که روسیه در گذشته ایفا کرد، نقشی عمل‌گرایانه که لزوما اهمیت سیاسی هم نداشت، اما در عمل مهم بود.با ایجاد تغییراتی در مناسبات سیاسی بین‌المللی در پی حمله روسیه به اوکراین و اعمال تحریم‌های اقتصادی توسط وزارت خزانه‌داری آمریکا و برخی کشور‌های اروپایی بر اشخاص و نهاد‌های روسی، دور هشتم مذاکرات وین برای احیای توافق هسته‌ای با پیچیدگی‌هایی مواجه و چند روز پیش، تا اطلاع ثانوی متوقف شد.این وقفه در حالی به دنبال تحولات اخیر پیش آمد که به گفته طرفین، پیش‌رفت‌های چشم‌گیری در آن ایجاد شده بود.بخشی از این تحولات، کشمکش‌هایی است که در روابط واشنگتن - مسکو در زمینه درخواست روسیه مبنی بر دریافت ضمانت کتبی از آمریکا جهت مصون ماندن روابط اقتصادی-تجاری‌اش با ایران از تحریم‌ها ایجاد شده است.
دولت آمریکا موضوع تحریم‌های روسیه را که در پی حمله آن به اوکراین اعمال شده‌اند به روند مذاکرات وین بی‌ربط می‌دانست و با هرگونه صدور معافیت یا ارائه تصمین در این زمینه، مخالفت کرد.در این راستا، سخنگوی وزارت امور خارجه آمریکا با اشاره به اینکه واشنگتن شراکت مسکو در پروژه‌های هسته‌ای ایران ذیل برجام را تحریم نخواهد کرد، مدعی شد که این کشور به روسیه اجازه نخواهد داد از توافق هسته‌ای به عنوان راه گریزی از تحریم‌های مرتبط با اوکراین استفاده کند.مدتی پیش، جن ساکی سخنگوی کاخ سفید در یک کنفرانس خبری در پی این وقفه ایجاد شده در مذاکرات، درباره تعامل آمریکا با روسیه در زمینه توافق هسته‌ای، گفت: آمریکا به تعامل با روسیه در مذاکرات وین ادامه می‌دهد و نمی‌خواهد این مسئله را به تحریم‌هایی که به خاطر حمله به اوکراین بر روسیه اعمال شده‌اند، ربط بدهد.ساکی در این راستا بیان کرد: تیم ما به همکاری با شرکایمان در توافق [هسته‌ای]ایران، از جمله روسیه، ادامه می‌دهد. ما بر این عقیده‌ایم که روسیه منافع مشترکی در زمینه ممانعت از دست‌یابی ایران به یک سلاح هسته‌ای دارد.                           ",https://www.asriran.com/003UT0
832101,۱۴۰۱/۰۱/۰۴,عمومی,گناوه بوشهر میزبان یک میلیون و ۲۰۰ هزار نفر مهمان نوروزی,رئیس ستاد هماهنگی خدمات سفر شهرستان گفت: از مهمانان عزیز و مردم شریف بویژه بازاریان انتظار داریم که با رعایت پروتکل‌های بهداشتی همراه و همیار کادر درمان شهرستان باشند.,فرماندار گناوه گفت: از تاریخ ۲۹ اسفند تا ۲ فروردین بیش از یک میلیون و دویست هزار نفر مهمان نوروزی به این شهرستان سفر کرده است که انتظار می‌رود این میزان در روز‌های آینده چند برابر شود.به گزارش ایسنا - محمدتقی صفری اظهار کرد: شهرستان گناوه با توجه به سایت تجاری و همچنین ساحل بکر و زیبا یکی از قطب‌های گردشگری کشور محسوب شده و سالانه پذیرای میلیون‌ها نفر مسافر از اقصی نقاط کشور می‌باشد.وی اضافه کرد: تمامی دستگاه‌های اجرایی در کنار شهرداری آماده خدمتگزاری و مهیا نمودن امکانات لازم برای مسافران نوروزی هستند.رئیس ستاد هماهنگی خدمات سفر شهرستان گفت: از مهمانان عزیز و مردم شریف بویژه بازاریان انتظار داریم که با رعایت پروتکل‌های بهداشتی همراه و همیار کادر درمان شهرستان باشند.                           ,https://www.asriran.com/003USz
832100,۱۴۰۱/۰۱/۰۴,اجتماعی ,اینفوگرافیک / آمار کرونا در جهان تا ۴ فروردین,تعداد مبتلایان به ویروس کرونا در جهان، تا صبح پنجشنبه (۴ فروردین) به بیش از ۴۷۶ میلیون و ۵۱۹ هزار نفر رسید و تعداد قربانیان این ویروس نیز از شش میلیون و ۱۲۸ هزار نفر فراتر رفت.,"در حال حاضر آمریکا با بیش از ۸۱ میلیون و ۵۲۷ هزار مبتلا، از نظر تعداد مبتلایان به این ویروس در رده اول قرار دارد و کشور‌های هند، برزیل و فرانسه در رده‌های دوم تا چهارم هستند. ایران نیز از نظر تعداد مبتلایان کووید-۱۹ هم‌اکنون در رده پانزدهم قرار دارد. در این اینفوگرافیک، آمار ۱۵ کشور اول جهان از نظر تعداد مبتلایان و تازه‌ترین آمار کلی جهان درمورد ویروس کرونا را مشاهده می‌کنید.گرافیک: پدرام آقاییمنبع داده‌ها: worldometers

                            ",https://www.asriran.com/003USy
832099,۱۴۰۱/۰۱/۰۴,سیاسی,بالاخره گنبد را گرفتی؟ (فیلم),"گفت‌گوی طنز مقام معظم رهبری با شاعری که سیزده سال قبل شعر ""بچه محله‌ی امام رضایم"" را در بیت رهبری خواند.",کد ویدیو  دانلود    فیلم اصلی                                     ,https://www.asriran.com/003USx
832098,۱۴۰۱/۰۱/۰۴,عمومی,لحظه انهدام وحشتناک تانک روسی در نبرد با اوکراین (فیلم),لحظه انهدام وحشتناک تانک روسی به وسیله موشک ضد زره اکراینی Stunga-P را ببینید.,کد ویدیو  دانلود    فیلم اصلی                                     ,https://www.asriran.com/003USw
832097,۱۴۰۱/۰۱/۰۴,سیاسی,مقام آمریکایی: اوکراین نیرو‌های روسیه را در شرق کی‌یف عقب راند,به گفته این مقام آمریکایی، نیرو‌های روسیه در منطقه دونباس از جمله لوهانسک و دونتسک دارای انرژی بسیار بیشتری می‌باشند.,"یک مقام ارشد آمریکایی به خبرنگاران گفت که نیرو‌های اوکراینی توانسته‌اند نیرو‌های روسیه در شرق کی‌یف را به عقب برانند.به گزارش ایرنا از ""سی ان ان""، این مقام آمریکایی چهارشنبه شب ادامه داد: هم اکنون نیرو‌های روسیه در ۵۵ کیلومتری شرق مرکز کی‌یف قرار دارند که در مقایسه با روز گذشته، فاصله آن‌ها ۲۵ تا ۳۵ کیلومتر از مرکز کی‌یف بیشتر شده است. وی ادامه داد: از طرف شمال غرب، نیرو‌های روسیه درحال ایجاد مواضع دفاعی هستند. آن‌ها نتوانسته‌اند به مرکز شهر کی‌یف نزدیک‌تر شوند و همچنان در ۱۵ تا ۲۰ کیلومتری پایتخت قرار دارند. به گفته این مقام آمریکایی، نیرو‌های روسیه در منطقه دونباس از جمله لوهانسک و دونتسک دارای انرژی بسیار بیشتری می‌باشند. سخنگوی پنتاگون اعلام کرد آمریکا نشانه‌هایی را دیده است که نشان می‌دهند اوکراینی‌ها اکنون کمی به حالت تهاجمی روی آورده‌اند. جان کربی عصر سه شنبه در نشستی خبری در پنتاگون توضیح داد: در جنوب اوکراین و نزدیک خرسون، اوکراینی‌ها تلاش کرده‌اند تا قلمرو خود را پس بگیرند. سخنگوی وزارت دفاع آمریکا اضافه کرد: آن‌ها بسیار هوشمندانه، بسیار زیرک و بسیار خلاقانه، در مکان‌هایی که معتقدند جای مناسبی برای دفاع هستند، به دفاع پرداخته‌اند و ما شاهد بوده‌ایم که آن‌ها به‌ویژه در جنوب اوکراین نزدیک خرسون، سعی کرده‌اند قلمرو خود را پس بگیرند. ولادیمیر پوتین رئیس جمهوری روسیه روز ۲۱ فوریه (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن نیز پنجشنبه گذشته (۵ اسفند) آغاز «عملیات نظامی ویژه» علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ",https://www.asriran.com/003USv
832096,۱۴۰۱/۰۱/۰۴,ورزشی,تبریک بهادری جهرمی به تیم ملی هندبال بانوان,کسب اولین مدال طلای ‎هندبال بانوان ایران در مسابقات قهرمانی آسیایی، اولین ‎خبر خوب ورزشی سال ۱۴۰۱ بود که با تلاش ملی‌پوشان ایرانی مایه شادی و عزت شد.,سخنگوی دولت، کسب اولین مدال طلای هندبال بانوان ایران را تبریک گفت.به گزارش ایسنا، علی بهادری جهرمی در حساب کاربری خود در توییتر نوشت:«‏کسب اولین مدال طلای ‎هندبال بانوان ایران در مسابقات قهرمانی آسیایی، اولین ‎خبر خوب ورزشی سال ۱۴۰۱ بود که با تلاش ملی‌پوشان ایرانی مایه شادی و عزت شد.دست مریزاد به دختران سخت‌کوش تیم ملی هندبال.»                           ,https://www.asriran.com/003USu
832095,۱۴۰۱/۰۱/۰۴,سیاسی,شورای امنیت سازمان ملل پیش نویس قطعنامه روسیه درباره اوکراین را رد کرد,لیندا توماس گرینفیلد، سفیر آمریکا در سازمان ملل پیش از رای گیری درباره این پیش نویس گفت، این قطعنامه پیشنهادی تلاشی از سوی روسیه برای لاپوشانی اقدامات وحشتناکش در اوکراین است.,"شورای امنیت سازمان ملل پیش نویس قطعنامه روسیه درباره اوضاع بشری در اوکراین را رد کرد.به گزارش ایسنا، به نقل از خبرگزاری آناتولی، تنها چین در رای گیری به این قطعنامه پیشنهادی از سوی روسیه به این کشور پیوست و دیگر کشور‌های عضو حاضر به رای دهی نشدند.در این پیش‌نویس، نگرانی شدید درباره وخامت اوضاع انسانی در اوکراین بیان شده و به‌ویژه به تعداد رو به رشد بی خانمان‌ها در داخل این کشور و پناهندگان ناشی از درگیری اوکراین اشاره شده است.درحالیکه این پیش نویس تمامی نقض‌های حقوق بشری و قوانین بشردوستانه بین المللی را محکوم کرده، اما در آن اشاره‌ای به مقصر این جنگ نشده بود.لیندا توماس گرینفیلد، سفیر آمریکا در سازمان ملل پیش از رای گیری درباره این پیش نویس گفت، این قطعنامه پیشنهادی تلاشی از سوی روسیه برای لاپوشانی اقدامات وحشتناکش در اوکراین است.وی ادامه داد: واقعا غیر وجدانی است که روسیه جسارت ارائه قطعنامه‌ای را داشته باشد که از جامعه بین المللی بخواهد بحران انسانی را که خودش به تنهایی ایجاد کرده، حل کند. روسیه یک ""متجاوز""، یک ""مهاجم"" و تنها طرف در اوکراین است که در ""کارزاری دهشناک"" علیه مردم اوکراین دست دارد و حالا از ما می‌خواهد قطعنامه‌ای را که مقصر بودن آن‌ها را نمی‌پذیرند، تصویب کنیم.در همین حال، واسیلی نبنزیا، سفیر روسیه در سازمان ملل نیز گفته بود که این قطعنامه احتمالا به شکست منجر می‌شود پیش از آنکه رای گیری صورت گیرد.                           ",https://www.asriran.com/003USt
832094,۱۴۰۱/۰۱/۰۴,فرهنگی/هنری,اندیشۀ پویا؛ پیروزی در ماندن است,نگین مطالب این شماره گفت‌و‌گو با هادی حجازی‌فر کارگردان فیلم «موقعیت مهدی» است که برندۀ سیمرغ بهترین فیلم جشنوارۀ فجر شد.,"عصر ایران؛ سروش بامداد- وقتی «اندیشۀ پویا» هم ناگزیر از افزایش قیمت می‌شود بیشتر می‌توان دریافت بحران کاغذ تا چه پایه جدی است چرا که گردانندگان این مجله غالباً آخرین‌اند در گران‌کردن و همین حالا هم در حالی با قیمت 75 هزار تومان عرضه شده که دیگران 85 و 95 را نیز بر جلد نشانده‌اند.  البته دریغ است این معرفی با بحث قیمت شروع شود در روزگاری که همچنان مجله، از پیتزا ارزان‌تر است و اگر مجلات فاخری چون اندیشه پویا، تجارت فردا، بخارا، نگاه نو، تجربه، عصر اندیشه، آگاهی نو، زنان امروز، سیاست نامه، دیلمان، آنگاه و مانند اینها نباشند دکه‌های فروش مطبوعات یک‌سر به تسخیر تنقلات و دخانیات و مایعات درمی‌آید اما چه می‌توان کرد که اهل فرهنگ و خواندن بیش از دیگران در تنگنای معیشت‌اند.  طرحی از فروغ فرخ‌زاد اثر هادی حیدری روی جلد است به بهانۀ پنجاه‌و‌پنجمین سالروز خاموشی شاعر و رضا خجسته رحیمی در یادداشت سردبیر که حکایت تلخی‌ها و نومیدی‌های پس از سرخوردگی‌های سیاسی و اجتماعی و نابسامانی‌های اقتصادی است از شعر فروغ هم یاری جُسته و نوشته است:  «این روزها که آیینۀ امید ما بر سنگ کوبیده شده، این روزها که به قول فروغ ""پشت شیشه برف می‌بارد"" و "" در سکوت سینه‌ام دستی، دانۀ اندوه می‌کارد""، گاهی فکر می‌کنم که این روزنامه‌نگاری عجب عشق بی‌آینده‌ای بود. ولی باز حسی می‌گوید که بله، شما کج و کوله شدید؛ اما می‌شود کمی کج، کمی لنگ، کمی با درد، کمی با عادت کردن به شکست، همچنان راه رفت.   یاد ""رنوار"" نقاش فرانسوی می‌افتم که در هفتاد و چند سالگی روی صندلی چرخ‌دارش می‌نشست و در مبارزه با رماتیسم و انگشتان بیمارش، قلم‌مو را با نخ به انگشتان افلیج خود می‌بست تا چونان مؤمنی مصلوب و خستگی‌ناپذیر همچنان نقاشی بکشد. با این امید که جهان به قامت نقاشی‌هایش درآید. به قول ظریفی: پیروزی در ماندن است.»
    سردبیر اندیشه پویا با این همه باز نشریه‌ای دارد و  در آن می‌نویسد ولو از شکست، حال آن‌که در همین شماره گفت‌و‌گویی دارند با ماشاءالله شمس‌الواعظین سردبیر نشریات موفق دهۀ 70 خورشیدی که می‌گوید: «20 سال است به جای روزنامه‌نگاری با درخت و زمین مشغولم» و این گونه توضیح می‌دهد:  «با خودم گفتم ما یک عمر ذهن مردم را شخم می‌زدیم، بذر می‌کاشتیم و انتظار رشد داشتیم. الآن که دیگر آن امکان نیست اما می‌توانیم زمین مردم را شخم بزنیم. ناگهان علقه ای در وجودم پیدا شد. علقه‌ای به کشاورزی و باغ‌داری. وقتی این کار را شروع کردم مرتب با خودم می‌‌گفتم آیا من فقط در کار مطبوعات و مدیریت مطبوعاتی می‌توانستم موفق شوم یا کار دیگری هم از من برمی‌آید؟»  مجله جز او سراغ روزنامه‌‌نگاران دیگری هم  رفته که با توقف‌ها و توقیف‌ها از عشق‌شان جدا افتادند و به کارهای دیگری سرگرم شدند. شروع مطلب سید علی میرفتاح کافی است تا با عمق این رنج آشناتر شویم:  «برای هیچ مجله‌ای به اندازۀ ""مهر"" دلم نسوخت. هم قبلش طعم تعطیلی را چشیده بودم و هم بعدش. ""مهر"" اما برای من یک چیز دیگر بود و هست. برای همین وقتی ناغافل زدند زیر بساط مان، حسابی به هم ریختم و برای مدت مدیدی داوطلبانه به محاق رفتم. نرفتم. گریختم.»  نگین مطالب این شماره اما بی گمان گفت‌و‌گو با هادی حجازی‌فر کارگردان فیلم «موقعیت مهدی» است که برندۀ سیمرغ بهترین فیلم چهلمین فیلم جشنوارۀ فجر شد. علی ملیحی و علیرضا اکبری تقریبا تمام سؤالات مطرح و ممکن را با حجازی‌فر در میان گذاشته‌اند؛ از جمله این پرسش که چرا نام «آسیه باکری» را در فیلم نمی‌شنویم.  مصاحبه را باید کامل خواند و به عبارت درست‌تر قرار ما نقل مطالب به گونه‌ای نیست که از خریدن و خواندن حس بی‌نیازی درگیرد و می‌خواهیم شوق خریدن و خواندن ایجاد شود تا تعطیلات نوروز را با یک مجلۀ خواندنی سپری کنید که قیمت آن به اندازۀ 250 گرم پسته است.  از بخش‌های خواندنی دیگر مجله، معرفی 60 کتاب منتخب سال است که برخی را در معرفی‌های عصر ایران هم دیده‌اید.  یکی از بخش‌های جذاب دیگر «روایتی از یک حضور خیالی» است و نوشته‌ای به قلم احمد زیدآبادی با این عنوان: در خیمۀ خان قاجار و زندان خان زند. هر قدر هم کانال تلگرامی، بیننده داشته باشد و هر اندازه دربارۀ سیاست داخلی و خارجی بنویسد اما جای او اینجاست: روی کاغذ با این نثر شیرین.  یادداشت علیرضا رجایی با عنوان «در جست‌و‌جوی معنویت در خانۀ خیابان ویلا» - در محضر علامه طباطبایی و هانری کربن- هم از همین جنس است و روایت یک حضور خیالی بسیار لذت‌بخش از کار درآمده است.  اگر اهل اندیشه هستید و مشتاق آرای مصطفی ملکیان مقالۀ او در این شماره را از دست نخواهید داد که این بار دربارۀ تسلا بخشی است:  «فقدان، همیشه در کمینِ ماست و اگر از کمین‌گاه او تیری به سوی ما پرتاب شود و بر وجود ما بنشیند از این وجود تیر فقدان خورده خونی روان می‌شود که نام آن غم است.   غم، احساسی است ناشی از فقدان. به هر که چیزی یا کسی ارج‌مند و عزیز را از دست داد، غم دست می‌دهد. هر وقت که محبوبی رفت، غمی می‌آید. به تعبیری مسامحه‌آمیز، گویی در اینجا نیز طبیعت از خلأ وحشت دارد: خلأ ناشی از فقدان محبوب را غم، پُر می‌کند.»    چنان‌که اشاره شد و طرح روی جلد هم گواهی می‌دهد پروندۀ ویژه به فروغ فرخ‌زاد اختصاص دارد با این شروع توفانی به قلم جلال توکلیان:   «هیچ چیز واقعی‌تر از مرگ نیست و احتمالا هیچ کسی این مهم‌ترین واقعۀ زندگی‌اش را فراموش نمی‌کند. لحظه‌ای که ماشین تو تصادف کرده و به بیرون پرت شده‌ای و سرت به جدول خیابان خورده... ساعت، سه بار می‌نوازد، امروز دوشنبه 25 بهمن 1345 است... دَروس، در فاصلۀ 100 متری استودیو گلستان. کنار تو رحمان -مستخدم ابراهیم گلستان- نشسته و تو جیپ را به سمت قلهک می‌رانی. روز بدی است. امروز صبح خبر دادند خواهرت از درگیری و اختلاف مالی پدرت و شوهرش مستأصل شده و دست به خودکشی زده که ناموفق بوده....»    وقتی همین سطور پراکنده که نقل شد این قدر جذاب است و شیرین می‌توانید حدس بزنید خود مجله تا چه اندازه می‌تواند خواندنی باشد.                           ",https://www.asriran.com/003USs
832093,۱۴۰۱/۰۱/۰۴,اجتماعی ,تیر 1400؛ پرواز غم‌بارِ فرشتگان محیط زیست,خبر تلخ تیر 1400 برای جامعۀ رسانه‌ای جان باختن دل‌خراش دو خبرنگار زن و از فعالان محیط زیست در سفری کاری بود: مهشاد کریمی و ریحانۀ یاسینی.,"عصر ایران؛ مهرداد خدیر- با برگزاری انتخابات ریاست جمهوری در 28 خرداد و اعلام نتیجۀ قابل پیش‌بینی آن در روز بعد، تیر 1400 خورشیدی در حالی شروع شد که حسن روحانی هم هنوز رییس جمهوری ایران بود چون 12 مرداد باید تحویل می‌داد و هم نگاه افکار عمومی و رسانه‌ها دیگر نه به او که به ابراهیم رییسی بود؛ رقیب 4 سال قبل که حالا به جای او می‌نشست.  دغدغۀ روحانی اما همچنان برجام بود چندان که دوم تیر و تنها 4 روز بعد از انتخاباتی که در پی آن باید پروندۀ مذاکرات احیای برجام را به منتقدان آن می‌سپرد در نشست هیأت وزیران دو گلۀ اصلی خود را این‌گونه مطرح کرد: «کشور را بدون نفت، اداره کردیم ولی یک نفر نگفت دست شما درد نکند... برجام چه زخمی به شما زده که نیش می‌زنید؟»  دو هفته بعد جواد ظریف وزیر خارجه در واپسین روزهایی که به باغ ملی می‌رفت آخرین گزارش خود دربارۀ برجام را که باید در فواصل زمانی مشخص به مجلس شورای اسلامی ارایه می‌داد و به 22 فقره رسید، به نامه‌ای با عنوان «آخر دعوانا» به معنی سخن پایانی پیوست کرد که در آن نوشته بود:   «‌پس از دو سال مذاکرۀ فشرده و طاقت‌فرسا برای دست‌یابی به یک توافق قابل قبول و 6 سال کوشش نفس‌گیر برای حراست از حقوق ملت شریف ایران و جلوگیری از متلاشی شدن توافق همراه با 8 سال ناسزا شنیدن، خون دل خوردن و دم برنیاوردن بر سر اتهاماتی ناروا در آستانۀ واگذاری مسؤولیت به برادران و خواهرانی تازه نفس و پرنشاط چند تجربه و نکته را صادقانه و مشفقانه تقدیم می‌کنم.»  در همین گزارش بود که نوشت: «اگر به جای مناقشه و مجادله بر سر این که برجام پیروزی قطعی بود یا شکست کامل که حتماً هیچ یک نبود همگی کوشیده بودیم بیشترین منفعت را از برجام ببریم چه بسا شرایط به گونه‌ای دیگر رقم خورده بود.  اگر از ابتدا در پی استفادۀ حداکثری از هر میزان دستاورد برجام حتی در بدترین نگرش‌ها بودیم و مقدار بیشتری سرمایۀ خارجی جذب کرده و تعداد بیشتری از شرکت‌ها در همۀ نقاط جهان را به کشور کشانده بودیم تحریم ایران و اِعمال فشار حداکثری بسیار دشوارتر می‌شد و اگر از همۀ امکانات برجام برای ایجاد منافع اقتصادی برای همۀ کنش‌گران به شمول شعبات خارجی شرکت‌های آمریکایی بهره برده بودیم هم دوستان‌مان سرخورده نمی‌شدند و در دوران سختی رهایمان نمی‌کردند و هم ترامپ برای فشار حداکثری با مانع جدی سرمایه‌داران جهانی از جمله در داخل آمریکا مواجه می‌شد. فقط نیاز بود هم‌دل و هم‌صدا از همۀ امکانات برای اجرای بهینۀ سیاست کشور در پذیرش برجام استفاده می‌کردیم...»  منظور ظریف روشن بود منتها اگر اجازه می‌دادند این اتفاقات بیفتد که دیگر کار به دست خودشان نمی‌افتاد!در فضای تازۀ سیاسی یادداشت «وحید حقانیان» که غالباً در تصاویر کنار آیت الله خامنه‌ای  دیده می‌شود و کمتر نظر سیاسی می‌دهد یا با رسانه‌ها گفت‌و‌گو می‌کند قابل توجه و حتی غیر‌منتظره بود.  یادداشتی دربارۀ انتخابات متفاوت ریاست جمهوری که در آن نوشته بود: «ماندن هر سه رقیب آقای رییسی در صحنه، امداد الهی بود و یقیناً باید گفت این سه (‌محسن رضایی، قاضی‌زادۀ هاشمی و عبدالناصر همتی) دانسته یا ندانسته خود را خرج انقلاب کردند و گرنه با توجه به شرایط رد صلاحیت‌ها، تحریم انتخابات توسط بیگانگان و حتی احمدی‌نژاد، اگر بعد از کنار کشیدن نامزدهای پوششی، این سه نفر نیز اعلام انصراف می‌کردند ولو وزارت کشور هم قبول نمی‌کرد، یقیناً چالش بزرگی برای نظام مقدس جمهوری اسلامی به وجود می‌آمد.»  پیدا بود که این نگاه، اصول‌گرایان رادیکال را خوش نمی‌آید که دوست داشتند خود را پیروز یک انتخابات مرسوم و نه متفاوت بدانند و از این رو یک خبرگزاری اصول‌گرا در واکنش نوشت: 
  «نگارش چنین بیانیه‌ای و انتشار دادن آن در رسانۀ عمومی با مأموریت جایگاه مهم و متعالی چون معاونت ویژۀ دفتر رهبر معظم انقلاب، چه تناسبی دارد؟... ورود جنابعالی به عرصۀ رسانه فی‌نفسه برای دفتر معظم‌له، آسیب زاست چرا که هر گونه موضع شما نزد بدخواهان نظام به مثابه یک بیانیه برای انتساب به دفتر و شخص مقام معظم رهبری محسوب می‌شود.»   این تریبون اصول‌گرایی رادیکال ایرانی که دوست نداشت مباحث مربوط به انتخابات در فضای رسانه‌ای همچنان مطرح باشد چنان از یادداشت وحید حقانیان ناخرسند بود که به او توصیه کرد ""اگر قصد کنش‌گری سیاسی به عنوان یک شخص حقیقی را دارید اعلام کنید از دفتر معظم‌له خارج شده‌اید و دیگر در آن سِمَتی ندارید"".  نکتۀ آقای حقانیان البته بسیار روشن بود. این که اگر سه کاندیدای دیگر هم به خاطر قطعی بودن نتیجه از قبل کنار می‌رفتند و آقای رییسی تنها می‌ماند روشن نبود انتخابات باید چگونه برگزار می‌شد.   این سخن یادآور سال 1368 بود که چون مشخص بود هاشمی رفسنجانی مورد اجماع است به نامزدی صوری نیاز بود و تنها کسی که به رقابت تن داد عباس شیبانی بود که خود نیز البته به هاشمی رأی داد!   هم برای اکثریت 52 درصدی مردم ایران که در انتخابات ریاست جمهوری شرکت نکردند و هم دیگرانی که به ابراهیم رییسی رأی دادند (یا آرای باطله و رقبا به نشان وفاداری در عین اعتراض) اما کلافه‌کننده‌ترین اتفاق تیر 1400 خاموشی‌های گسترده برق بود که به خاطر پیشی‌گرفتن مصرف ( 66 هزار مگاوات) از تولید (55 هزار مگاوات) عرصه را بر مردم تنگ کرده بود.  متهم ردیف اول ماینرها یا ارزکاوها معرفی شدند که از مزیت برق ارزان در ایران بر اساس قیمت دلار استفاده و به استخراج قانونی یا پنهان رمز‌ارز یا ارز دیجیتالی مشغول بودند و به همین خاطر رییس جمهوری (روحانی) دستور داد فعالیت شرکت‌های مجاز استخراج رمز ارز یا بیت کوین هم متوقف شود.   حالا دیگر در روزهای پایانی، روحانی به جای برجام به خاطر وضعیت برق هم فحش می‌خورد اگرچه همه حس می‌کردند این نیز ناشی از تشدید فشارهای تحریمی است و تمام همت دولت معطوف به این بود که شبکۀ برق فرونپاشد.   مردم آب و برق و واکسن می‌خواستند و دغدغۀ اصلی مجلس انقلابی همچنان محدودکردن اینترنت بود و بالا بردن میزان غنی‌سازی اورانیوم و راه ندادن بازرسان آژانس بین‌المللی انرژی اتمی.   قطع برق همچنین نشان داد رییس جمهوری که حالا داشت خداحافظی می‌کرد چرا پیش‌تر گفته بود حتی آبِ خوردن ما هم به تحریم‌ها ربط دارد.  خبر تلخ تیر 1400 برای جامعۀ رسانه‌ای اما جان باختن دل‌خراش دو خبرنگار زن و از فعالان محیط زیست بود: مهشاد کریمی و ریحانۀ یاسینی.
  اتوبوسی که بهترین خبرنگاران محیط زیست را در آذربایجان غربی جابه جا می‌کرد واژگون شد و در آن دو همکار پرکار و خوش ذوق ما هم بودند: حسن ظهوری و زینب رحیمی که ساعات بسیار پر التهابی را برای ما نیز رقم زد هر چند به رغم مصدومیت نجات یافتند اما اگر بنا بر یادکرد تلخ‌ترین رخداد تیر 1400 باشد بی‌گمان ازمرگ آن دو فرشته باید گفت که قربانی تقدیر نشدند بلکه جان شیرین را به خاطر بی‌تدبیری دیگران از دست دادند و حتی اگر پی‌گیری همکاران برای مجازات خاطیان بی‌مبالات به جایی برسد باز آن دو به کانون خانوادۀ خود و خانوادۀ رسانه بازنمی‌گردند.                           ",https://www.asriran.com/003USr
832092,۱۴۰۱/۰۱/۰۴,محیط زیست,ناسا: ایران تا ۳۰ سال دیگر قابل سکونت نخواهد بود,افزایش خشکسالی و آتش‌سوزی، افزایش سیل و آب و هوای ناملایم، آب شدن یخ و بالا آمدن سطح دریا، فروپاشی کشاورزی و شیلات، همه‌گیری و افزایش شیوع بیماری، اختلال در اکوسیستم و انقراض گونه‌ها از پیامدهای قابل توجهی هستند که ممکن است در نتیجه افزایش دمای جهانی ایجاد شوند.,"یک سایت خبری از گزارش ناسا در مورد افزایش دمای جهان و غیر قابل سکونت شدن برخی از کشورها تا ۳۰ سال آینده خبر داد.
به گزارش ایسنا و به نقل از آروور، ""هیئت بین‌دولتی تغییر اقلیم"" (IPCC) تخمین می‌زند که با افزایش دمای جهانی تا پایان قرن در مقایسه با سطح دما پیش از صنعتی شدن، فراوانی دوره‌های گرمای شدید بیشتر می‌شود. در آمریکا، گرما در حال حاضر موضوع گزارش‌های مربوط به آب و هوا است و شاید موجب شود که طی ۳۰ سال آینده، بسیاری از افراد جان خود را از دست بدهند. از سال ۱۹۹۱ تا ۲۰۲۰، گرما سالانه به مرگ مستقیم بسیاری از مردم منجر شده است. پس از آن سیل، گردباد و رعد و برق و در نهایت سرما و برف، از عوامل مرگ و میر بوده‌اند. در آمریکا، دوره‌های گرمای شدید طی ۴۰ سال گذشته، بیش از دو برابر شده‌اند.
دانشمندان برای اندازه‌گیری میزان ناراحتی ناشی از گرما و خطر ناشی از آن برای سلامتی، از دو شاخص استفاده می‌کنند. شاخص گرما که ترکیبی از دمای محیط و رطوبت نسبی است و همچنین، ""دمای حباب تر"" یا ""دمای حباب مرطوب"" (wet-bulb temperature) که یک شاخص دقیق‌تر به شمار می‌رود.
دمای حباب تر، پایین‌ترین دمای یک جسم یا بدن را مشخص می‌کند که هنگام تبخیر رطوبت ایجاد می‌شود. این شاخص به سادگی توانایی بدن ما برای خنک شدن به لطف تعریق در هوای گرم و مرطوب را اندازه‌گیری می‌کند. سپس، ایده اصلی این خواهد بود که تعریف کنیم بدن ما از چه سطحی به بعد، دیگر نمی‌تواند خود را خنک کند. خطر مرگ واقعی، از این سطح آغاز می‌شود.
در حال حاضر، شاخص بررسی دما با استفاده از تجهیزات الکترونیکی ایستگاه‌های هواشناسی که با داده‌های ماهواره‌ای کار می‌کنند، محاسبه می‌شود. ناسا از دستگاه‌های پیشرفته‌ای مانند ""صداگیر مادون قرمز جو"" (AIRS) و ""اکواسترس"" (ECOStress) استفاده می‌کند. این سازمان آمریکایی در حال حاضر در حال توسعه یک پروژه جدید به نام ""ماموریت زیست‌شناسی و زمین‌شناسی سطحی"" (SBG) است تا اطلاعات دقیق‌تری را در مورد فرآیند تبخیر رطوبت به دست بیاورد.
دانشمندان بر این باورند که بالاترین میزان دمای حباب تر که یک انسان می‌تواند تحمل کند، ۳۵ درجه سلسیوس به مدت ۶ ساعت است. بررسی‌های ناسا از سال ۲۰۰۵، بارها به دمای حباب تر بالای ۳۵ درجه سلسیوس اشاره کرده‌اند؛ به ویژه در مناطق نیمه گرمسیری پاکستان و خلیج فارس. طی ۴۰ سال اخیر، میزان دمای حباب تر، سه برابر شده است. بیشتر مناطق گرم و مرطوب سیاره ما دارای یک دمای حباب تر شاخص هستند که معمولا از ۲۵ تا ۲۷ درجه سلسیوس تجاوز نمی‌کند.
مدل‌های پیش‌بینی آب و هوای ناسا سعی دارند به تعیین کشورهایی بپردازند که شاخص دمای حباب تر آنها به زودی برای زنده ماندن، بیش از اندازه بالا خواهد بود. این وضعیت از سال ۲۰۵۰، برای جنوب آسیا، حومه خلیج فارس از جمله ایران، عمان، کویت و کشورهای حاشیه دریای سرخ مانند مصر، عربستان سعودی، سودان، اتیوپی، سومالی و یمن صدق خواهد کرد.
همچنین انتظار می‌رود که شرق چین و همچنین، بخش‌هایی از جنوب آسیا و برزیل نیز تا سال ۲۰۷۰، از دمای ۳۵ درجه سلسیوس تجاوز کنند. ناسا سرنوشت مشابهی را برای برخی از ایالت‌های آمریکا مانند آرکانزاس، میزوری و آیووا در ۵۰ سال آینده پیش‌بینی می‌کند.با وجود این، پژوهشگران خاطرنشان می‌کنند که خطر مرگ حتی با شاخص‌های کمتر از ۳۵ درجه سلسیوس نیز وجود دارد. برای نمونه، طی موج گرمای ژوئن سال ۲۰۲۱ در شمال غربی آمریکا و غرب کانادا که تقریبا ۱۴۰۰ مورد مرگ و میر به جا گذاشت، دمای حباب تر از ۲۵ درجه سلسیوس تجاوز نکرد. به محض این که این شاخص از دمای طبیعی بدن فراتر برود، نشان‌دهنده خطر برای سلامتی خواهد بود.
""بوف نیوز ۲۴"" (boufnews۲۴) نیز بازتاب این خبر را این گونه مطرح کرد: بررسی ناسا، مناطقی را نشان می‌دهد که طی ۳۰ سال آینده به خاطر گرمای جهانی، قابل سکونت نخواهند بود. میزان افزایش دما نسبت به دوران پیش از صنعتی شدن، عواقب جدی برای زمین دارد.دانشمندان بر این باورند که تا سال ۲۰۵۰، جنوب آسیا، خلیج فارس شامل ایران، عمان، کویت و همچنین کشورهای هم مرز با دریای سرخ مانند مصر، عربستان سعودی، سودان، اتیوپی، سومالی یا حتی یمن دیگر قابل سکونت نخواهند بود. آسیای جنوبی، برزیل و ایالت‌های آمریکا مانند آرکانزاس، میزوری و آیووا نیز ممکن است در سال ۲۰۷۰ با سرنوشت مشابهی روبه‌رو شوند.یک هشدار قابل توجه
هیئت بین‌دولتی تغییر اقلیم در گزارش خود، در مورد پیامدهایی هشدار داد که به دلیل گرم شدن سیاره ما ایجاد می شوند. این پیامدها، موج‌های گرما، خشکسالی، سیل، آتش‌سوزی و آب شدن یخ‌ها را در بر دارد. یکی از پیامدهای افزایش دما را نیز می‌توان در حوزه اقتصاد مشاهده کرد زیرا اگر کاری انجام نشود، بین ۳۵ تا ۱۳۲ میلیون نفر ممکن است تا سال ۲۰۳۰ در فقر شدید فرو بروند.
عواقب افزایش دما برای بشریت، فاجعه‌بار خواهد بود. ممکن است تکرار موج گرما به تدریج بیشتر و بیشتر شود. براساس گزارش هیئت بین‌دولتی تغییر اقلیم، میزان تأثیرات تغییر اقلیم بر مناطق گوناگون، به مرور زمان و با توانایی سیستم‌های مختلف اجتماعی و محیطی برای کاهش تغییرات یا سازگاری با آنها متفاوت خواهد بود.
از آنجا که گرمایش ناشی از فعالیت‌های انسان می‌تواند آب و هوای طبیعی را تغییر دهد، افزایش دما به مرور زمان، یکنواخت نبوده و نخواهد بود.
افزایش خشکسالی و آتش‌سوزی، افزایش سیل و آب و هوای ناملایم، آب شدن یخ و بالا آمدن سطح دریا، فروپاشی کشاورزی و شیلات، همه‌گیری و افزایش شیوع بیماری، اختلال در اکوسیستم و انقراض گونه‌ها از پیامدهای قابل توجهی هستند که ممکن است در نتیجه افزایش دمای جهانی ایجاد شوند.
پیش‌بینی می‌شود که همه این مشکلات از هم اکنون تا سال ۲۰۵۰ بدتر شوند. تنها پرسش این است که آیا اوضاع پس از بدتر شدن، بهتر خواهد شد یا خیر. تفاوت بین این دو پرسش، به تلاش ما به عنوان یک گونه زنده برای رسیدگی به عادات و وابستگی‌هایمان برمی‌گردد.
همان گونه که پژوهش‌ها نشان می‌دهند، تأثیر کلی ما بر محیط زیست، تا اندازه زیادی به توانایی ما در محدود کردن انتشار کربن بستگی دارد.
اگرچه گفته می‌شود که هر مشکلی، راه حلی دارد اما در بسیاری از موارد، هر راه حل بالقوه دارای یک فرصت است. در صورت از دست دادن آن فرصت، مشکل بدتر خواهد شد و به اقدامات بیشتری نیاز خواهد داشت. اگر بشریت بتواند انتشار کربن خود را از هم اکنون تا سال ۲۰۵۰ به میزان قابل توجهی کاهش دهد، می‌توانیم انتظار داشته باشیم که تغییرات آب و هوا در سیاره ما کنترل شوند.
اگر نتوانیم این تغییرات را کنترل کنیم، باید منتظر پیامدهای شدیدی باشیم. همراه با همه تغییراتی که به سرعت در حال رخ دادن و تغییر دادن زندگی ما هستند، به طور منطقی باید انتظار داشته باشیم که جهان سال ۲۰۵۰ بسیار متفاوت با جهان امروز باشد. در واقع می‌توان گفت که این تفاوت برای ترساندن و مبهوت کردن هر کسی که امروز زنده است، کافی خواهد بود.
در هر حال، سال ۲۰۵۰ خواه ناخواه فرا خواهد رسید و نادیده گرفتن تغییرات، راه موثری برای مقابله با آنها نیست. موضوع مهم این است که ما در این سیاره و در حال حاضر چه می‌کنیم و چقدر چشم‌انداز این تغییرات را جدی می‌گیریم. اگر ما وظایف خود را به درستی انجام ندهیم، ممکن است اوضاع پیش از بهتر شدن، بدتر شود.                           ",https://www.asriran.com/003USq
832091,۱۴۰۱/۰۱/۰۴,اجتماعی ,زرنگ‌بازی تمام شد؛ نحوه جدید ثبت تخلف توسط دوربین در جاده‌ها,,"سامانه تشخیص سرعت متوسط، فعالیت خود را آغاز کرده است و دوربین‌های ثبت تخلف، میانگین سرعت حدفاصل دوربین‌ها را مورد بررسی قرار می‌دهند.به گزارش تسنیم، دوربین‌های هوشمند، تخلفات رانندگی را به شیوه جدیدی ثبت می‌کنند؛ در این شیوه جدید، رانندگانی که با رؤیت دوربین، سرعت خود را کاهش داده و پس از عبور از دوربین، مجدداً اقدام به رانندگی با سرعت غیرمجاز می‌کنند، جریمه می‌شوند.
از ۱۵ اسفند ۱۳۹۹، سامانه تشخیص سرعت متوسط، فعالیت خود را آغاز کرده است و دوربین‌های ثبت تخلف، میانگین سرعت حدفاصل دوربین‌ها را مورد بررسی قرار می‌دهند.
با سیستم جدید، پس از عبور یک خودرو از نخستین دوربین، ثبت ساعت و سرعت انجام و تا دوربین بعد، محاسبه زمان عبور، بر اساس سرعت قانونی لحاظ می‌شود لذا اگر راننده خودرویی با رؤیت پلیس یا دوربین بعدی سرعت خود را کاهش دهد و مجدداً افزایش سرعت غیرقانونی داشته باشد تا باعث طی شدن فاصله بین دوربین‌ها در کمتر از زمان مشخص شود، سامانه تشخیص سرعت متوسط، میانگین سرعت را محاسبه می‌کند.
دوربین‌های ثبت تخلف، علاوه بر محاسبه فاصله بین دوربین، مسافت مبداء تا مقصد را نیز محاسبه می‌کند، به طور مثال اگر فاصله ۱۰۰ کیلومتری بین شهر الف تا ب در کمتر از یک ساعت که حدمجاز سرعت ۱۰۰ کیلومتر بر ساعت است، طی شود، ثبت تخلف و اعمال قانون برای راننده متخلف صورت می‌گیرد.
به گفته سردار سید کمال هادیانفر؛ رئیس پلیس راهور این سامانه در محور تهران ـ خراسان رضوی و استان‌های اصفهان، قم، شیراز، قزوین، زنجان و آذربایجان شرقی عملیاتی شده و هر روز نیز در حال توسعه است.                           ",https://www.asriran.com/003USp
832089,۱۴۰۱/۰۱/۰۴,بین الملل,سرباز روس در ازای 10 هزار دلار یک تانک به ارتش اوکراین داد (+عکس),فرمانده نیروهای نظامی مرکزی اوکراین، وعده داده بود که در ازای تحویل یک هواپیمای جنگی روسیه یک میلیون دلار و در ازای تحویل یک هلی‌کوپتر نیم میلیون دلار پاداش داده خواهد شد.,"مشاور وزیر کشور اوکراین می‌گوید یک سرباز روسی در ازای دریافت ۱۰ هزار دلار یک تانک را تسلیم نیروهای اوکراینی کرده است.
ویکتور آندروسیف مشاور دنیس موناستیرسکی، وزیر کشور اوکراین، با انتشار تصویری از لحظه تسلیم تانک توسط یک سرباز روس در صفحه فیس‌بوک خود گفته است این سرباز داوطلبانه یک تانک را در یک منطقه جنگی مهم تسلیم نظامیان اوکراینی کرده است.
او گفت «میشا» (نام مستعار سرباز روسی) چند روز پیش طی تماسی با وزارت کشور پیشنهاد داد که در ازای دریافت ۱۰ هزار دلار، تانک نیروهای نظامی روسیه را تحویل اوکراین دهد.مشاور وزیر کشور اوکراین افزود: خدمه‌های تانک قبل از تحویل آن از محل فرار کردند و خود میشا نیز تسلیم شد.
تحویل تانک در ازای ۱۰ هزار دلار در حالی است که تانک‌های مدرن قیمتی بین سه تا ۱۰ میلیون دلار و حتی بیشتر دارند.
به‌گفته آندروسیف، میشا به خاطر تهدید فرماندهانش به مرگ، نمی‌تواند به کشورش بازگردد و به همین دلیل بعد از پایان جنگ ۱۰ هزار دلار وی پرداخت خواهد شد و از سوی دیگر، فرصت دریافت شهروندی اوکراین را خواهد داشت.
قبلا یوری گوسیف، فرمانده نیروهای نظامی مرکزی اوکراین، وعده داده بود که در ازای تحویل یک هواپیمای جنگی روسیه یک میلیون دلار و در ازای تحویل یک هلی‌کوپتر نیم میلیون دلار پاداش داده خواهد شد.                           ",https://www.asriran.com/003USn
832088,۱۴۰۱/۰۱/۰۴,سیاست خارجی,سناتور آمریکایی: توافق شود ایران 130 میلیارد دلار می گیرد,,"یک سناتور ارشد آمریکایی در بیانیه‌ای مدعی شد: گزارش‌های رسیده از مذاکرات وین را در بهترین حالت می‌توان نگران‌کننده دانست و من از امتیازهایی که دولت قصد دارد به ایران اعطا کند هراس دارم.به گزارش فارس، یک عضو ارشد مجلس سنای آمریکا در ادامه آنچه برخی تحلیلگران آن را جنگ زرگری نظام حاکمیتی آمریکا بر سر نتایج مذاکرات وین‌ می‌دانند خواستار خروج از این گفت‌وگوها شده است.
یک سناتور ارشد آمریکایی در بیانیه‌ای مدعی شده که چنانچه مذاکرات وین به حصول توافق منجر شود بین ۹۰ تا ۱۳۰ میلیارد دلار نصیب ایران خواهد شد و دولت «جو بایدن»، رئیس‌جمهور آمریکا بایستی از این گفت‌وگوها خارج شود.
«جیم ریش»، عضو ارشد کمیته روابط خارجی مجلس سنای آمریکا بعد از اتمام جلسه محرمانه‌ای در این کمیته با حضور «رابرت مالی»، نماینده ویژه دولت آمریکا در امور ایران در بیانیه‌ای مدعی شد که از «امتیازهایی» که دولت بایدن قرار است به ایران اعطا کند نگران است.                           ",https://www.asriran.com/003USm
832087,۱۴۰۱/۰۱/۰۴,سیاسی,نمایش قدرت نظامی ایران در قطر/ خبرنگار اسرائیلی: فرماندهان سپاه چای و خرما خوردند و موشک هایشان را نمایش دادند (+عکس),اطلاعات آمریکا تمایل ایران برای شکل دادن به میدان نبرد فضایی را تایید کرده است. ایران متوجه ارزش راهبردی فضا و قابلیت‌های ضد فضایی است و تلاش خواهد کرد مانع استفاده دشمن از فضا و قلمروی هوایی خود در طول یک درگیری شود.,"یک خبرگزاری انگلیسی با اشاره به مشارکت ایران در نمایشگاه دفاعی در قطر نوشت، ایران با حضور در دوحه نمونه‌هایی از موشک‌های خود را به نمایش گذاشت.به گزارش مشرق ، یک خبرگزاری انگلیسی به حضور ایران در «نمایشگاه صنایع دفاعی دوحه» در قطر اشاره کرد و نوشت، ایران در نمایشگاه دوحه قدرت موشکی خود را به نمایش گذاشت.
خبرگزاری «رویترز» روز چهارشنبه در این باره نوشت، نمایندگان نظامی ایران در یک نمایشگاه دفاعی در قطر که بزرگترین پایگاه نظامی آمریکا در منطقه است نمونه‌هایی از موشک‌های ایرانی را به نمایش گذاشتند.
خبرگزاری رویترز حضور ایران در این نمایشگاه دفاعی همزمان با برخی تحولات در منطقه از جمله تلاش‌ها برای احیای توافق هسته‌ای با ایران و نگرانی برخی کشورها را قابل توجه برشمرد.
رویترزبا اشاره به عدم مصاحبه نمایندگان ایرانی با این خبرگزاری انگلیسی نوشت، در غرفه ایران پوستر بسیار بزرگی از یک قایق تندرو با کماندوها وجود داشت. در غرفه‌ای در مجاورت ایران نیز شرکت آمریکایی «جنرال اتمیکس» پهپاد «ام کیو-۹ » خود را به نمایش گذاشت که برای اجرای جنگ‌های ضد سطحی از جمله نظارت دریایی طراحی شده است.وزارت خارجه ایالات متحده به این شرکت اجازه داده که ۱۸ فروند از این هواپیمای بدون سرنشین را در قراردادی به ارزش ۲.۹ میلیارد دلار به امارات متحده عربی بفروشد.
این منبع خبری نوشت: نمایشگاه قطر شرکت‌های دفاعی بین‌المللی را جذب کرد که امیدوارند فروش خود را به کشورهای ثروتمند خلیج فارس که برای تقویت قابلیت‌های نظامی منطقه تولید کننده انرژی در تلاش هستند، افزایش دهند.
چندی قبل نیز یک نشریه آمریکایی در تحلیلی در زمینه توانمندی موشکی ایران و تسلط در جنگال (جنگ الکترونیک) برای مقابله با دشمنان نوشت، توانمندی‌های ایران بر عدم امکان دسترسی دشمنان در بکارگیری از قلمروی هوایی این کشور متمرکز است.
نشریه «نشنال اینترست» در تحلیلی به قلم «کارلب لارسون» تحلیلگر امور دفاعی و نظامی در خصوص امکان حمله ایران به ماهواره‌های دشمن در فضا نوشت، نیروهای موشکی ایران ابزاری قوی برای اعمال قدرت ایران به دشمنان و تهدیدی قابل اعتماد برای ایالات متحده و نیروهای نظامی این کشور در منطقه هستند.
اطلاعات آمریکا تمایل ایران برای شکل دادن به میدان نبرد فضایی را تایید کرده است. ایران متوجه ارزش راهبردی فضا و قابلیت‌های ضد فضایی است و تلاش خواهد کرد مانع استفاده دشمن از فضا و قلمروی هوایی خود در طول یک درگیری شود. ایران به دلیل زرادخانه متنوع موشکی چنین قابلیت‌هایی دارد.خشم خبرنگار معروف اسراییلی
در همین حال ، یک خبرنگار معروف اسرائیلی در انتقاد از این رخداد نوشت : فرماندهان زبده سپاه پاسداران انقلاب اسلامی ایران در یک نمایشگاه دفاعی در قطر، یکی از کشورهای عربی حوزه خلیج فارس که بزرگترین پایگاه نظامی آمریکا در منطقه است، چای نوشیدند، خرما خوردند و مدل‌های موشک‌های ایرانی را به نمایش گذاشتند.                           ",https://www.asriran.com/003USl
832030,۱۴۰۱/۰۱/۰۴,اجتماعی ,سه آرزو برای ایران ۱۴۰۱,سرانه مطالعه، شاخص سرمایه اجتماعی و کار داوطلبانه در میان ما پایین‌تر از حد متوسط است. اعتماد عمومی پایین مردم، هزینه اجرای برنامه‌های توسعه و کار با یکدیگر را افزایش می‌دهد.,"عصر ایران؛ مرتضی نظری* - آغاز سال نو و ورود به قرن جدید خورشیدی، بهانه مغتنمی است برای سنجش وضعیت و جایگاه خود در جهان.با شادباش نوروز باستانی، سه آرزو از جنس توسعه برای سرزمین ایران دارم. امیدوارم توسعه‌یافتگی ایران در مرحله آرزو باقی نماند.
آرزوی اول: عبور از میانمایگی سیاسیشاخص فساد ایران در جدیدترین آمار، ۱۴۶ در میان ۱۸۰ کشور ارزیابی شده است. از حیث شاخص توسعه انسانی هفتادمین کشور و در رتبه سهولت کسب و کار هم ۱۲۷ اُمین کشور دنیا هستیم. این آمار‌ها واقعیت است و هدف‌گذاری ما مانند رتبه اول منطقه شدن تا ۱۴۰۴، یک آرمان. کشور‌ها برای پیمودن مسیر از وضع موجود تا موقعیت مطلوب کار‌های مختلفی می‌کنند. نسخه واحدی برای توسعه‌یافتگی وجود ندارد، اما برخی قواعد عقلی و علمی مشترک، بله.
آرزو کنیم خطر رواج میانمایگی [=مدیوکراسی] در مدیریت کشور و انتصاب مدیران، فهمیده شود، نهاد دولت، مقامات، سیاستمداران و کارگزاران عالی و ارشد کشور اولویتی بالاتر از مردم و توسعه همه جانبه سرزمین ایران نشناسند و پاسخگویی بیشتری در قبال جامعه ایران از خود نشان دهند، دست باند‌های رانت‌خوار از منابع ملی کوتاه شود و قانون‌مندی و شفافیت در اقتصاد و سیاست افزایش یابد.آرزوی دوم: بهبود سرمایه اجتماعیسرانه مطالعه، شاخص سرمایه اجتماعی و کار داوطلبانه در میان ما پایین‌تر از حد متوسط است. اعتماد عمومی پایین مردم، هزینه اجرای برنامه‌های توسعه و کار با یکدیگر را افزایش می‌دهد.
آرزومندم یک یک ما ایرانیان در قبال خود، دیگران و در قبال ایران، مسؤلانه‌تر رفتار کنیم. از جمله اینکه بیشتر به اخلاق و ارزش‌های اصیل انسانی پایبند باشیم، در هر موقعیتی که هستیم بیشتر یکدیگر را دوست داشته باشیم، مهربانی بیشتری بورزیم، بیشتر کتاب بخوانیم و بیشتر روی توسعه فردی خود متمرکز شویم و ایرانی با سرمایه اجتماعی بالاتر بسازیم.آرزوی سوم: تحول نظام آموزشی سال‌هاست مسؤلان عالی کشور دچار یک سوء تفاهم بزرگ درباره مدال‌آوری دانش‌آموزان ایران در المپیاد‌ها هستند در حالی که از نگاه صاحبنظران آموزشی و نهاد‌های علمی بین‌المللی، این مدال‌ها نشانه کیفیت نظام آموزشی نبوده و غیرقابل تعمیم است و اتفاقاً بررسی وضعیت کشور‌های موفق جهان در آموزش نشان می‌دهد که آن‌ها خود را گرفتار این مسابقات نکردند و به ساختن زیربنای آموزش پرداختند.
ما از نظر کیفیت آموزش در دنیا هفتاد و پنجم و از رتبه سواد خواندن و نوشتن و علوم و ریاضی در پایه‌های چهارم و هشتم از متوسط جهانی پایین‌تر هستیم.
از طرفی ما توأمان با دو مسأله متناقض و بغرنج مواجهیم: از یک‌طرف باید در نقاط مختلف از جمله در شهر‌های جدید و مناطق محروم، مدرسه بسازیم و یا مدارس فرسوده که شامل حدود ۲۵ درصد مدارس کشور می‌شود را بازسازی فوری کنیم و از طرف دیگر آموزش رسمی که در مدارس به بچه‌ها آموخته می‌شود، ارتباطی با زندگی در جامعه و جهان جدید ندارد.
یعنی میوه مدارس ما - چه مدارس نوساز و چه فرسوده - تربیت نسلی با انواع ناتوانی‌های ارتباطی و اجتماعی و فقر مهارتی است. نظام آموزشی که اساساً تولید ناکارآمدی می‌کند. ما بیشتر در مدارس سرباز و کارمند ساده حقوق‌بگیر تربیت می‌کنیم تا شهروند و کارآفرین.

امیدواریم در آغاز قرن جدید هجری خورشیدی و پس از حدود پنجاه سال پافشاری بر سبک‌های آموزشی کم‌اثر و سیاست‌گذاری‌های ناکارآمد، شاهد تغییر نگرش حاکم بر نهاد مدرسه و دانشگاه، و چرخش از تمرکزگرایی، حافظه‌محوری، مدرک‌گرایی و نگاه دست چندم دولت‌ها به مسأله آموزش به سوی آموختن زندگی و مهارت‌های ضروری و کاربردی باشیم.
نظام آموزشی که دسترسی فرودستان به آموزش با کیفیت و حذف انواع جداسازی‌های ناروای دانش‌آموزان در مدارس و فراهم‌آوردن امکان و فرصت شکوفایی انواع هوش و استعداد و به رسمیت شناختن تفاوت‌های فردی کودکان و نوجوانان ایران را فراهم آورد.
*نویسنده و توسعه‌پژوه                            ",https://www.asriran.com/003URq
832047,۱۴۰۱/۰۱/۰۴,اقتصادی,آلمان و معرفی یکی از برترین محصولات خودرویی 2022/ تحفه آتشین؛ وقتی که خبری از توربو نیست! (+عکس),دستگیره درب بندی به رنگ زرد، کمر بند ایمنی زرد و یک خط تقارن به همین رنگ روی فرمان، همانقدر جذاب هستند که نوار زرد رنگ دور رینگ ها بیننده را اسیر خود می کند!,"عصر ایران- در این مطلب به یکی از شاخص ترین محصولات خودرویی بازار جهانی با مدل 2022 می پردازیم: پورشه 718 کیمن جی تی 4 آر اس.
تفاوتی ندارد که طرفدار سبک اسپرت باشید یا یک شاسی بلند خانوادگی را ترجیح دهید، به هر ترتیب این تحفه آلمانی شما را به تحسین خود وادار می کند!
طراحی اصیل پورشه با رنگ زرد نهایت زیبایی را ایجاد کرده و جزئیات اسپرت بدنه شامل بال عقب، ورودی های هوا در قسمت های مختلف، پنل های کربنی و ... منظره کم نظیری را شکل داده است.
استفاده از مواد سبک نیز نقش مهمی در مدیریت وزن این پورشه داشته است. از دیگر ویژگی های شاخص باید به سیستم اگزوز تیتانیومی، رینگ های منیزیمی و همچنین گرافیک داخلی درجه یک چراغ های اصلی جلو اشاره کرد که در نوع خود یکی از بهترین های کنونی بازار خودرو محسوب می شود.
                                                                                                                                    
ظاهرا چاره ای جز تعریف و تحسین وجود ندارد زیرا به سختی بتوان حتی یک ایراد را متوجه این مجموعه منظم آلمانی دانست. پس سراغ کابین می رویم تا بازهم یکی از بهترین های صنعت خودرو را اینجا مشاهده کنیم.
استفاده از بافت دلربای فیبرکربن در قسمت های مختلف مانند کنسول اصلی جلو و  صندلی های اسپرت در همان نگاه اول بیننده را عاشق و مجذوب خود می کند. جزئیات زرد رنگ در هماهنگی با طراحی نمای خارجی، در کابین هم به عنوان رنگ مکمل به خوبی عمل کرده اند.
دستگیره درب بندی به رنگ زرد، کمر بند ایمنی زرد و یک خط تقارن به همین رنگ روی فرمان، همانقدر جذاب هستند که نوار زرد رنگ دور رینگ ها بیننده را اسیر خود می کند!
                                                                             
پیشرانه تنفس طبیعی 6 سیلندر پورشه برابر با 493 اسب بخار خروجی و 331 پوندفوت گشتاور دارد. این مجموعه با جعبه دنده 7 سرعته دوکلاچه در ارتباط با محور عقب هماهنگ شده تا پورشه را طی 3.2 ثانیه از حالت توقف به سرعت 96 کیلومتر برساعت برساند.
بیشینه سرعت برابر با 315 کیلومنر برساعت و وزن خالص برابر با 1464  کیلوگرم محاسبه شده است.
متوقف ساختن 718 کیمن جی تی 4 آر اس برعهده یک سیستم ترمز حرفه ای با روتورهای برزرگ 16 اینچی در محور جلو است. کالیپرهای زرد رنگ 6 پیستونه مزین به لوگوی پورشه در این قسمت عملکرد کم نقصی را ارائه می دهند.
قیمت پایه 718 کیمن جی تی 4 آر اس برابر با 143050 دلار است.
                            ",https://www.asriran.com/003US7
832018,۱۴۰۱/۰۱/۰۴,سرگرمی,تست سرعت عملکرد چشم: کدومشون آدم نیست؟ (تصویر),,"سرعت عملکرد شما چطور است؟ تست یافتن یک چیز متفاوت در میان انبوهی تصویر مشابه، هم می تواند به سرعت کارکرد چشم کمک کند و هم برای مغز مفید باشد. 
حالا در میان این همه آدم؛ یکی را پیدا کنید که آدم نیست..
.
.
.
.
.
.
.
.
.
.
.
.
.
.
.
.
.
.
.
.
.
.
.
.یک راهنمایی: گربه است.
.
.
.
.
.
.
.
.
.
.
.
.
.
.
.
.
.
.
.
.
 
راستی! دقت کردین آدم ها تکرار شدن؟!تو چند ثانیه پیدا کردین؟                           ",https://www.asriran.com/003URe
832083,۱۴۰۱/۰۱/۰۳,بین الملل,مادلین آلبرایت درگذشت,او متولد پراگ پایتخت چکسلواکی بود و بعد از پناهندگی در آمریکا، شهروندی این کشور را دریافت کرد.,"مادلین آلبرایت وزیر خارجه اسبق امریکا بود و در سن ۸۴ سالگی درگذشت.
به گزارش عصرایران، وی نخستین زنی است که به عنوان وزیر امور خارجه آمریکا (در دولت بیل کلینتون) انتخاب شد.
مادلین آلبرایت متولد شهر پراگ (پایتخت چکسلواکی سابق و چک فعلی) و استاد دانشگاه جرج تاون بود. 
وزارت خارجه آلبرایت همزمان با دوران ریاست جمهوری محمد خاتمی در ایران بود. وی در طول دوران مسئولیتش بارها تلاش کرد تا روابط دو کشور را بهبود بخشد.
به نوشته یورونیوز، از جمله اقدامات وی در قبال ایران می‌توان به کاهش تحریم‌ها واشنگتن علیه تهران نام برد. او همچنین نخستین مقام رسمی آمریکا است که مسئولیت کشورش را در کودتای ۲۸ مرداد ۱۳۳۲ و سرنگونی دولت محمد مصدق پذیرفت.

مادلین آلبرایت در سال ۱۹۳۷ با نام یانا کوربلووا در پراگ متولد شد که در آن زمان در کشور چک‌اسلواکی بود. پدر او یک دیپلمات بود که بعد از اشغال توسط آلمان نازی در سال ۱۹۳۹ مجبور به ترک کشورش شد.
به نوشته بی بی سی، او در سال ۱۹۴۸ به آمریکا آمد. پدرش همان سال در آمریکا درخواست پناهندگی کرد چون می گفت نمی تواند به عنوان مخالف نظام کمونیستی به کشورش برگردد. مادلین آلبرایت در سال ۱۹۵۷ شهروند آمریکا شد.
او در دوران ریاست جمهوری جیمی کارتر در کاخ سفید مشغول به کار شد و بعدا مشاور سیاست خارجی چند نامزد ریاست جمهوری و معاونت ریاست جمهوری شد.
آلبرایت به فاصله کوتاهی بعد از آنکه بیل کلینتون رئیس جمهور شد، به عنوان سفیر آمریکا در سازمان ملل انتخاب شد که اولین پست دیپلماتیک او بود.
او در سال ۱۹۹۷ وزیر خارجه شد.
شرح عکس: احوالپرسی محمدجواد ظریف وزیر امور خارجه ایران در کنفرانس امنیتی مونیخ با مادلین آلبرایت، وزیر خارجه اسبق آمریکا 

 
 آلبرایت بیش از هر چیز به خاطر تلاش هایش برای واداشتن دولت کلینتون به مداخله برای جلوگیری از پاکسازی قومی در کوزوو (یوگسلاوی) به دست رژیم اسلوبودان میلوسویچ مشهور شد.
برخی از منتقدان عملیات بمباران ناتو در آن دوران را ""جنگ آلبرایت"" می خواندند.
او در آن زمان گفت: ""من مسئولیت کامل (این سیاست) را به عهده می گیریم... مسئولیت کامل این باور که برای ما حیاتی بود دست روی دست نگذاریم و شاهد باشیم میلوسویچ نقشه هایش را عملی می کند. ما نمی توانیم تماشاگر جنایت علیه بشریت باشیم.""
کوزوو در نهایت در سال ۲۰۰۸ یعنی ۹ سال بعد از مداخله ناتو از صربستان اعلام استقلال کرد.

ویوسا عثمانی، رئیس جمهور کوزوو، روز چهارشنبه گفت که کشورش یک ""دوست بی‌همتا"" را از دست داده و ""خدمات او به آزادی و دمکراسی ما هرگز فراموش نخواهد شد.""
او در سال ۲۰۱۲ به خاطر تلاش هایش در بالکان مدال آزادی - مهم ترین نشان افتخار غیرنظامی - را از باراک وباما دریافت کرد.
جو بایدن رئیس جمهور آمریکا و همچنین روسای جمهور سابق آمریکا بیل کلینتون، جورج بوش و باراک اوباما به او ادای احترام کرده اند.
در بیانیه بیل و هیلاری کلینتون - که بعد از خانم آلبرایت وزیر خارجه شد - آمده است: ""کمتر پیش می آید که خصوصیات رهبری یک فرد این اندازه با نیازهای زمانه سازگار باشد. چون او بنا به تجربه شخصی می دانست که سیاست های آمریکا چقدر می تواند بر زندگی مردم در اطراف جهان تاثیر بگذارد. او پست وزارت خارجه را یک وظیفه و یک فرصت می دانست.""

ینس استولتنبرگ دبیرکل ناتو گفت که آلبرایت یک ""نیروی پیش برنده برای آزادی"" و ""پرچم‌دار صریح اللهجه ناتو"" بود.  
جورج بوش رئیس جمهور سابق آمریکا گفت که خانم آلبرایت ""به شخصه اهمیت جوامع آزاد برای صلح در جهان را درک می کرد.""
لیز تراس، وزیر خارجه بریتانیا، در توییتی نوشت که جهان ""باید بیش از هر زمان از ارزش های آلبرایت دفاع کند.""
مادلین آلبرایت یک ماه قبل از مرگش در سرمقاله ای در نیویورک تایمز ولادیمیر پوتین رئیس جمهور روسیه را هدف انتقاد قرار داد.
او نوشت: ""اوکراین مستحق حاکمیت ملی است، حالا همسایه اش هر که می خواهد باشد. در عصر نوین، کشورهای بزرگ این موضوع را می پذیرند، و آقای پوتین هم باید چنین کند.""
 
 
 


                           ",https://www.asriran.com/003USh
832081,۱۴۰۱/۰۱/۰۳,فرهنگی/هنری,"عکس‌های عکاس ایرانی درگالری ""بلوراینو"" لندن",۱۷ عکس از کیهان محمدی عکاس کردستانی به گالری «بلوراینو» لندن با عنوان «پرسه در زمستان» راه یافت.,"در وبسایت این گالری در بخش عکاسی عکس‌هایی از عکاسان مطرح دنیا وجود دارد که با مراجعه به آن علاوه بر بازدید امکان خرید آثار برای بازدیدکنندگان این آثار هنری وجود دارد.به گزارش عصرایران - کیهان محمدی پیش از این در تیر ۱۴۰۰ درفستیوال بین المللی ""عکس ۵ "" که به مناسبت بزرگداشت عباس کیارستمی برگزار شد جزو برگزیدگان این رقابت بین المللی شده بود.
درحال حاضر آثار کیهان محمدی در کنار عکس‌هایی از سایر عکاسان مطرح جهان درنمایشگاهی مجازی درگالری بلوراینو لندن منتشر شده است تا بازدید کنندگان ضمن بازدید امکان خرید آن‌ها را نیز داشته باشند.
کیهان محمدی ساکن شهرستان کامیاران در کردستان است. این عکاس کردستانی فارغ التحصیل رشته هنر‌های تجسمی و در حال حاضر به عنوان دبیر هنر در مدارس شهرستان‌های کامیاران و سنندج فعالیت دارد.
                                                                                                                  ",https://www.asriran.com/003USf
832082,۱۴۰۱/۰۱/۰۳,فرهنگی/هنری,"گزارش صداوسیما درباره ""ابی"" و کنسرت امارات و عربستان (فیلم)","صدا و سیمای جمهوری اسلامی در گزارشی به نقد عملکرد ابراهیم حامدی، معروف به ""ابی"" پرداخت. او در کنسرت هایی که در امارات متحده عربی و عربستان داشت، از خواندن ترانه مرتبط با خلیج فارس خودداری کرد.","صدا و سیمای جمهوری اسلامی در گزارشی به نقد عملکرد ابراهیم حامدی، معروف به ""ابی"" پرداخت. او در کنسرت هایی که در امارات متحده عربی و عربستان داشت، از خواندن ترانه مرتبط با خلیج فارس خودداری کرد و علتش را غیر سیاسی بودنش دانست. با این حال در این گزارش به موضع گیری های سیاسی ابی اشاره شده است. 
  

    کد ویدیو  دانلود    فیلم اصلی                                     ",https://www.asriran.com/003USg
832080,۱۴۰۱/۰۱/۰۳,بین الملل,سوئد ۵ هزار قبضه سلاح ضد تانک به اوکراین می‌دهد,جنگ اوکراین اکنون وارد بیست و هشتمین روز خود شده و تاکنون ۲۵ کشور اقدام به ارسال تسلیحات مختلف نظامی برای کی‌یف کرده‌اند. روس‌ها تاکید دارند که قصد اشغال اوکراین را ندارند.,"وزارت دفاع سوئد از ارسال پنج‌هزار قبضه سلاح ضدتانک علاوه بر کمک‌های پیشین نظامی به اوکراین خبر داد. سوئد پیشتر نیز ۵ هزار قبضه سلاح ضدتانک همراه با دیگر کمک‌های نظامی به اوکراین ارسال کرده بود.
به گزارش ایرنا - وزارت دفاع سوئد از ارسال پنج‌هزار قبضه سلاح ضدتانک علاوه بر کمک‌های پیشین نظامی به اوکراین خبر داد.
روزنامه گاردین نوشت: سوئد پیشتر نیز ۵ هزار قبضه سلاح ضدتانک همراه با دیگر کمک‌های نظامی به اوکراین ارسال کرده بود.
نخست وزیر سوئد در روزهای اول درگیری اوکراین و روسیه نیز از حمایت نظامی مستقیم استکهلم از کی‌یف خبر داده بود. ماگدانلا اندرسون در نشستی خبری (۸ اسفند) گفت این کمک‌ها شامل ۱۳۵ هزار جیره غذایی برای سربازان، ۵ هزار کلاه جنگی، ۵ هزار جلیقه ضد گلوله و ۵ هزار قبضه سلاح ضد تانک است.جنگ اوکراین اکنون وارد بیست و هشتمین روز خود شده و تاکنون ۲۵ کشور اقدام به ارسال تسلیحات مختلف نظامی برای کی‌یف کرده‌اند. روس‌ها تاکید دارند که قصد اشغال اوکراین را ندارند.نیوزویک نیز امروز به نقل از ینس استولتنبرگ دبیر کل ناتو گزارش داد ناتو قصد دارد نیروهای خود در اروپایی شرقی را افزایش دهد. بر اساس گزارش مزبور، نیروهای ناتو در مجارستان، رومانی، بلغارستان و اسلواکی دو برابر خواهند شد.                           ",https://www.asriran.com/003USe
832079,۱۴۰۱/۰۱/۰۳,سیاست خارجی,وزیر امور خارجه: به طرف آمریکایی اعلام کرده‌ایم از خطوط قرمز خود عبور نخواهیم کرد,امیر عبداللهیان با بیان در خصوص وضعیت افغانستان نیز گفتگو کردیم، اعلام کرد: هفته آینده سومین نشست وزیران امور خارجه کشور‌های همسایه افغانستان در چین برگزار خواهد شد.,وزیر امور خارجه کشورمان گفت: بیش از هر زمان دیگری به توافق و نهایی کردن توافق در وین نزدیک شده‌ایم.به گزارش ایسنا، حسین امیر عبداللهبان عصر روز چهارشنبه بعد از دیدار و رایزنی با «فیصل المقداد» وزیر امور خارجه سوریه در دمشق در جمع خبرنگاران گفت‌:گفتگو‌های بسیار خوب و مهمی را با «بشار اسد» رییس جمهور سوریه، «فیصل المقداد» وزیر امورخارجه و «علی مملوک» رئیس دفتر امنیت ملی جمهوری عربی سوریه در دمشق داشتم و در این دیدار‌ها آخرین تحولات دوجانبه، منطقه‌ای و بین‌المللی را مورد بحث و بررسی قرار دادیم.حسین امیر عبداللهیان با اشاره ضمنی به روابط اخیر سوریه و امارات و رفت و آمد‌های صورت گرفته بین مقامات دو کشور گفت: از اینکه برخی کشور‌های عربی در رویکرد جدید اقدام به عادی سازی روابط با سوریه می‌کنند، استقبال کرده و خرسندیم.وی با بیان این که در دیدار‌های امروز در خصوص برخی مسائل منطقه از جمله وضعیت یمن نیز گفتگو و رایزنی کردیم، افزود: از لغو محاصره انسانی و برقراری آتش بس و انجام گفتگو‌های یمنی _ یمنی استقبال می‌کنیم.امیر عبداللهیان با بیان در خصوص وضعیت افغانستان نیز گفتگو کردیم، اعلام کرد: هفته آینده سومین نشست وزیران امور خارجه کشور‌های همسایه افغانستان در چین برگزار خواهد شد.وی تاکید کرد: همانطور که پیشتر این به صراحت اعلام کردیم از تشکیل دولت فراگیر با مشارکت همه اقوام در افغانستان حمایت می‌کنیم.امیرعبداللهیان همچنین در بخشی دیگر از صحبت‌های خود در جمع خبرنگاران به روند مذاکرات وین برای رفع تحریم‌های آمریکا علیه ایران اشاره کرد و گفت: در دیدار‌های امروز آخرین وضعیت مذاکرات وین برای لغو تحریم‌ها را مورد بحث قرار دادیم. معتقدیم امروز بیش از هر زمان دیگری به توافق و نهایی کردن توافق در وین نزدیک شده‌ایم. ما آخرین پیشنهادات خود را برای رسیدن به نقطه قطعی توافق از طریق هماهنگ کننده اتحادیه اروپا به آمریکا ارائه داده ایم.امیرعبداللهیان تاکید کرد: به طرف آمریکایی به صراحت اعلام کرده‌ایم از خطوط قرمز خود عبور نخواهیم کرد. اگر طرف آمریکایی واقع بینانه برخورد کند، آمادگی داریم در آینده نزدیک توافق را با حضور وزیران امور خارجه عضو کمیسیون مشترک برجام در وین نهایی کنیم.وزیر امورخارجه کشورمان درباره مناسبات ایران و سوریه گفت: ما در خصوص مناسبات دوجانبه بر همکاری‌هایی گسترده تجاری و اقتصادی ایران و سوریه تأکید و بر آمادگی ایران برای توسعه هر چه بیشتر مناسبات تأکید کردیم.وی افزود: توسعه گردشگری بین ایران و سوریه از جمله نکات مورد توافق دو طرف در رایزنی‌های امروز بود. امیدواریم در آینده نزدیک شاهد دیدار روسای جمهور دو کشور باشیم.                           ,https://www.asriran.com/003USd
832078,۱۴۰۱/۰۱/۰۳,سیاسی,"روسیه موشک ""سایوز"" منقش به حرف Z را به فضا پرتاب کرد","زمانی که ""ایوان کولیاک"" (Ivan Kuliak)، ژیمناست روسی در جام جهانی که اوایل سال جاری در دوحه برگزار شد، حرف Z را روی سینه‌اش نشاند، تأثیر این حرف گسترش یافت و به حوزه ورزش هم رسید.","موشک ""سایوز"" روسیه که حرف Z روی آن نقش بسته بود، به فضا پرتاب شد.به گزارش ایسنا و به نقل از ایندیا تودی، روسیه امروز یک موشک حامل موسوم به ""سایوز ۲.۱a"" یا (Soyuz-۲.۱a) را از پایگاه فضایی ""پلستسک"" (Plesetsk) به فضا پرتاب کرد.
حرف Z به نماد حمایت از حمله روسیه به اوکراین در دوران ریاست جمهوری ""ولادیمیر پوتین"" تبدیل شده است. این حرف ابتدا روی تانک‌ها و کامیون‌های نظامی روسیه مستقر در نزدیکی مرز اوکراین مشاهده شد. وزارت دفاع روسیه نیز در صفحه اینستاگرام خود، تصاویری از حروف Z و V را منتشر کرده است.با وجود این، توضیح مشخصی در مورد این که حروف به چه معنا هستند، ارائه نشده است.زمانی که ""ایوان کولیاک"" (Ivan Kuliak)، ژیمناست روسی در جام جهانی که اوایل سال جاری در دوحه برگزار شد، حرف Z را روی سینه‌اش نشاند، تأثیر این حرف گسترش یافت و به حوزه ورزش هم رسید.
این ورزشکار ۲۰ ساله روسی به مقام سوم دست یافت و در حالی که روی سکو در کنار ""ایلیا کوتون"" (Illia Kovtun)، رقیب اوکراینی خود که مدال طلا گرفت، ایستاده بود، حرف Z را به نمایش گذاشت.                           ",https://www.asriran.com/003USc
832077,۱۴۰۱/۰۱/۰۳,سیاسی,پاپ: خرید تسلیحات بیشتر راه حل نهایی پایان دادن به جنگ نیست,ولادیمیر پوتین رئیس جمهوری روسیه روز ۲۱ فوریه (دوم اسفند) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.,پاپ فرانسیس، با اشاره به رویداد‌های اوکراین گفت که درگیری در اوکراین نشان داد که بشریت باید از غریزه عجیب و غریب خودتخریبی رها شود و خرید تسلیحات بیشتر راه حل نهایی پایان دادن به تقابل نیست.به گزارش روز چهارشنبه ایرنا به نقل از رویترز، پاپ در سخنرانی هفتگی خود افزود: دعا می‌کنم خدا به ما کمک کند بفهمیم جنگ به معنای شکست انسانیت است و ما باید بر جنگ‌افروزان فائق آییم. وی از حضار خواست همه قربانیان جنگ شامل کشته شده‌ها و سربازان هر یک از طرف‌ها همچنین مجروحان، بی‌خانمان‌ها و پناهجویان را به یاد داشته باشند. رهبر کاتولیک‌های جهان خطاب به حضار افزود: جنگ‌افروزی نیازی است که به از بین رفتن ما منجر می‌شود و دعا می‌کنم خدا ما را از این نیاز برای خودتخریبی رها کند. بیایید دعا کنیم آن‌ها که بر جهان حکمرانی می‌کنند بفهمند که خرید سلاح و تولید اسلحه راه حل نهایی یک مشکل نیست. راه حل همکاری با هم برای استقرار صلح است تا همانطور که در انجیل آمده سلاح را به ابزار صلح تبدیل کنیم. ولادیمیر پوتین رئیس جمهوری روسیه روز ۲۱ فوریه (دوم اسفند) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن نیز پنجشنبه گذشته (۵ اسفند) آغاز «عملیات نظامی ویژه» علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضعیت داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ,https://www.asriran.com/003USb
832076,۱۴۰۱/۰۱/۰۳,سیاست خارجی,حمله شدید نخست وزیر انگلیس به پوتین: او از مرز بربریت عبور کرده است,نباید در تقویت تحریم‌ها و ارائه کمک‌های نظامی دفاعی بیشتر به اوکراین، در برابر تجاوزات فزاینده کرملین در تهاجم به این کشور تردید کند.,"نخست وزیر انگلیس در تازه‌ترین ارزیابی خود نسبت به تحولات اوکراین در قالب عباراتی توهین آمیز ادعا کرد که «ولادیمیر پوتین» رئیس جمهوری روسیه «از مرز بربریت عبور کرده است».به گزارش ایرنا از منابع خبری انگلیس، «بوریس جانسون» بعد از ظهر امروز (چهارشنبه) در نشست با اعضای دولت افزود که غرب «نباید در تقویت تحریم‌ها و ارائه کمک‌های نظامی دفاعی بیشتر به اوکراین، در برابر تجاوزات فزاینده کرملین در تهاجم به این کشور تردید کند».جانسون شنبه گذشته هم در نشست حزب حاکم محافظه‌کار گفته بود که پوتین باید در جنگ اوکراین شکست بخورد چرا که اگر پیروز شود در مرز‌های این کشور متوقف نمی‌شود و به پیشروی خود ادامه خواهد داد. پیشروی پوتین به گفته او می‌تواند عواقبی برای گرجستان و مولداوی به همراه داشته باشد و آغاز عصر جدیدی از ارعاب در سراسر اروپای شرقی، از بالتیک تا دریای سیاه خواهد بود. «ولادیمیر پوتین» رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.پوتین سه روز پس از آن، پنجشنبه ۵ اسفند نیز عملیاتی نظامی که آن را ""عملیات ویژه"" خواند، علیه اوکراین آغاز کرد و به این ترتیب روابط پرتنش مسکو- کی‌یف به رویارویی نظامی تغییر وضع داد.وزارت دفاع انگلیس امروز در تازه‌ترین ارزیابی خود از تحولات اوکراین ادعا کرد که روسیه در حال تجدید قوا پیش از عملیات تهاجمی در مقیاس بزرگ است.در سلسله پیام‌های منتشر شده در حساب رسمی توئیتری وزارت دفاع انگلیس ادعا شده که جنگ در شمال اوکراین تا حد زیادی ثابت مانده و نیرو‌های روسی احتمالاً پیش از عملیات تهاجمی در مقیاس بزرگ، دوره‌ای از سازماندهی مجدد را انجام می‌دهند.بر اساس این ارزیابی، نیرو‌های روسیه هم زمان با پیشروی از سمت خارکف در شمال و ماریوپل در جنوب، در حال تلاش برای محاصره نیرو‌های اوکراینی در شرق کشور هستند.وزارت دفاع انگلیس همچنین عنوان کرد که نیرو‌های روس همچنان برای دور زدن میکولایف و حرکت به سمت اوکراین در تلاش هستند.                           ",https://www.asriran.com/003USa
832075,۱۴۰۱/۰۱/۰۳,عمومی,با این بازی تصویری، تمرکز کودک تان را افزایش دهید,,"یکی از گلایه های والدین، عدم تمرکز کودکان شان است. تمرینات زیادی برای افزایش تمرکز آنها وجود دارد که تمرین تصویری زیر ، یکی از آنهاست.آنها باید الگوی مشخص شده را در جاهای دیگر تصویر پیدا کنند و دورش خط بکشند. تشویق شان کنید.
راستی خودتان هم می توانید این کار را بکنید، در هر حال یک تمرین مغزی است.                           ",https://www.asriran.com/003USZ
832074,۱۴۰۱/۰۱/۰۳,عمومی,تداوم ترافیک سنگین در جاده‌های شمالی کشور,محور‌های چالوس و فیروزکوه و آزادراه قزوین - رشت دارای مه گرفتگی در ارتفاعات، محور هراز و آزادراه تهران – شمال فاقد هرگونه مداخلات جوی هستند.,مرکز مدیریت راه‌های کشور از ترافیک سنگین در محور‌های چالوس، هراز و آزادراه قزوین - رشت به جز محور فیروزکوه خبر داد.به گزارش ایرنا - مدیریت مرکز راه‌های کشور، براساس آخرین وضعیت محور‌های شمالی، ترافیک در محور چالوس مسیر (جنوب به شمال) محدوده‌های شهرستانک، گرماب، سه راه دیزین، پیچ سرهنگ، پل زنگوله، سیاه بیشه و هزارچم، محور هراز مسیر (جنوب به شمال) محدوده‌های زیار، آب اسک و گزنک و آزادراه قزوین – رشت محدوده شهر رودبار و همچنین آزادراه قزوین - کرج محدوده پل فردیس دارای ترافیک سنگین است.براساس این گزارش، تردد در محور فیروزکوه و آزادراه تهران – شمال (رفت و برگشت) روان است.محور‌های چالوس و فیروزکوه و آزادراه قزوین - رشت دارای مه گرفتگی در ارتفاعات، محور هراز و آزادراه تهران – شمال فاقد هرگونه مداخلات جوی هستند.آخرین وضعیت جوی بارش برف و باران در برخی از محور‌های استان‌های آذربایجان شرقی، آذربایجان غربی و اردبیل و بارش باران در برخی از محور‌های استان‌های مازندران و گیلان نشان می‌دهد.محور شریانی ریگان – ایرانشهر (تردد از مسیر انحرافی امکان پذیر می‌باشد) مسدود است.محور‌های گنجنامه - تویسرکان، سروآباد - پاوه، سی سخت - پادنا، پونل - خلخال، وازک - بلده، هشتگرد - طالقان و لاسم - ارجمند دارای انسداد فصلی هستند.محور غیرشریانی میل نادر - سفیدآبه مسدود است.                           ,https://www.asriran.com/003USY
832073,۱۴۰۱/۰۱/۰۳,فرهنگی/هنری,کنسرت گروه رستاک در سلیمانیه کردستان عراق (+عکس),گروه موسیقی رستاک در این برنامه ١۴ قطعه موسیقی از مناطق مختلف ایران اجرا کردند که موسیقی مناطق کردستان، لرستان، آذربایجان، کرمان، شیراز، بوشهر، گیلان، و خراسان را شامل می‌شد.,"مراسم نوروزی موسسه رسانه‌ای کُردسَت kurdsat امسال با حضور گروه رستاک حال و هوای دلپذیری به خود گرفت.
به گزارش عصر ایران ، مراسم نوروزی موسسه کردست که طبق سنت هر ساله در محوطه این تلویزیون در شهر سلیمانیه برگزار می‌شود امسال میزبان گروه موسیقی رستاک از ایران بود.گروه موسیقی رستاک در این برنامه ١۴ قطعه موسیقی از مناطق مختلف ایران اجرا کردند که موسیقی مناطق کردستان، لرستان، آذربایجان، کرمان، شیراز، بوشهر، گیلان، و خراسان را شامل می‌شد.برنامه نوروزی امسال تلویزیون کردست با حضور گروه رستاک و اجرای موسیقی مناطق مختلف ایران با استقبال فراوانی روبرو شد و قرار است این گروه به زودی کنسرت بزرگی در شهر سلیمانیه برگزار کنند.
                                                                          ",https://www.asriran.com/003USX
832072,۱۴۰۱/۰۱/۰۳,عمومی,صحبت‌های مقام معظم رهبری درباره جوک‌های قومیتی در دیدار با طنزپردازان (فیلم),مقام معظم رهبری: از بین بردن جوک‌های قومیتی اتفاق مهمی است.,کد ویدیو  دانلود    فیلم اصلی                                     ,https://www.asriran.com/003USW
832071,۱۴۰۱/۰۱/۰۳,فرهنگی/هنری,اثر هنری «اندی وارهول» رکوردشکن می‌شود؟,این اثر هنری که به سال ۱۹۶۴ تعلق دارد چهره «مریلین مونرو» را در یک پس‌زمینه آبی به تصویر می‌کشد. این اثر یکی از پنج تابلو نقاشی است که «وارهول» از چهره «مونرو» خلق کرده است.,"پرتره‌ای از «مریلین مونرو» که توسط «اندی وارهول» هنرمند مشهور آمریکایی خلق شده است می‌تواند رکورد فروش آثار این هنرمند را بشکند.

به گزارش ایسنا و به نقل از رویترز، اثر هنری از «اندی وارهول» هنرمند نامدار آمریکایی که پرتره‌ای از «مریلین مونرو» هنرپیشه مشهور آمریکایی را به تصویر می‌کشد، در حراجی ماه می با ارزش تخمینی ۲۰۰ میلیون دلار به مزایده گذاشته خواهد شد. در صورتی که این اثر با قیمت برآوردشده به فروش برسد رکوردشکن خواهد شد.
این اثر هنری که به سال ۱۹۶۴ تعلق دارد چهره «مریلین مونرو» را در یک پس‌زمینه آبی به تصویر می‌کشد. این اثر یکی از پنج تابلو نقاشی است که «وارهول» از چهره «مونرو» خلق کرده است.

این اثر هنری از بنیاد «توماس و دوریس امان» در زوریخ در حراجی پیش روی کریستیز ارائه خواهد شد. تمام عواید حاصل از فروش این اثر هنری به این بنیاد اختصاص پیدا می‌کند که برای بهبود زندگی کودکان جهان فعالیت می‌کند.
بر اساس اطلاعات کریستیز رکورد گران‌ترین اثر فروخته‌شده «وارهول» به تابلو نقاشی که در سال ۲۰۱۳ به قیمت ۱۰۵ میلیون دلار فروخته شده تعلق دارد.
                           ",https://www.asriran.com/003USV
832070,۱۴۰۱/۰۱/۰۳,فرهنگی/هنری,۵۵ هزار بازدید از کاخ گلستان در ۵ روز,براساس آمار اعلام‌شده، در این پنج روز مجموعا ۱۷۴ بلیت به بازدیدکنندگان خارجی فروخته شده است.,"۵۴ هزار و ۸۹۳ بازدید از میراث جهانی کاخ گلستان در پنج روز انجام شده است.به گزارش ایسنا، مجموعه میراث جهانی کاخ گلستان اعلام کرد: از روز پنجشنبه، ۲۶ اسفندماه ۱۴۰۰ تا اول فروردین ماه امسال، ۵۴ هزار و ۸۹۳ بازدید در این مجموعه ثبت شده که بیشترین رکورد بازدید هم در روز اول فروردین ماه ۱۴۰۱ با ثبت ۳۶ هزار و ۳۲۲ بازدید، ثبت شده است. کاخ گلستان در روز ۲۶ اسفندماه ۲۸۶۱ بازدید را ثبت کرده که این تعداد، در روز جمعه ۲۷ اسفندماه به ۴۳۶۵ بازدید رسیده است. در روز‌های شنبه ۲۸ و یکشنبه ۲۹ اسفندماه نیز به ترتیب ۶۴۶۷ و ۴۸۷۸ بازدید در مجموعه کاخ‌های گلستان ثبت شده است.در مجموع تعداد ۱۸هزار و ۵۷۱ بازدید از ۲۶ اسفندماه ۱۴۰۰ تا پایان روز یکشنبه ۲۹ اسفندماه ۱۴۰۰ انجام شده است. براساس آمار اعلام‌شده، در این پنج روز مجموعا ۱۷۴ بلیت به بازدیدکنندگان خارجی فروخته شده است.ازدحام جمعیت در کاخ گلستان و دیگر مجموعه‌های تاریخی از جمله کاخ‌های نیاوران و سعدآباد درحالی صورت گرفته که به نظر می‌رسد با وجود ادامه کووید-۱۹ در کشور، ظرفیتی برای بازدید‌های نوروزی، پس از دو سال محدودیت‌های کرونا درنظر گرفته نشده است. هرچند یکی از شروط بازدید از موزه‌ها و مجموعه‌های تاریخی واکسیناسیون کامل اعلام شده است.کاخ گلستان تنها میراث جهانی تهران است که در سال ۱۳۹۲ در فهرست جهانی یونسکو ثبت شد و در نوروز امسال، همزمان با نورزگاه که موسیقی و آیین‌های محلی را به اجرا می‌گذارد، دو نمایشگاه آثار نادیده و کمتر دیده شده از مخزن کاخ گلستان با موضوع ""درخت"" را در چادرخانه و نمایشگاه شاهنامه‌های نفیس با رونمایی از نسخه شاهنامه بایسنقری و رشیدا را در حوضخانه برپا کرده است.همچنین قرار است در ساعت ۲۰ پنجشنبه، چهارم فروردین ماه ۱۴۰۱ برنامه شبی با «باغ گلستان» که اجرای ویدئومپینگ با نمایش آثار نفیس از گنجینه کاخ گلستان در جداره بیرونی تخت مرمر است، انجام شود.ساعت بازدید از مجموعه کاخ گلستان در تعطیلات نوروز از ۹ صبح تا ۱۹ است که فروش بلیت آن تا ساعت ۱۷:۳۰ انجام می‌شود.                           ",https://www.asriran.com/003USU
832069,۱۴۰۱/۰۱/۰۳,عمومی,اولین محموله از کمک نظامی ۸۰۰ میلیون دلاری آمریکا به اوکراین رسید,این بسته شامل ۸۰۰ سامانه ضد هوایی استینگر و ۱۰۰ پهپاد مسلح و سایر کمک‌ها می‌شود که برای اوکراین جهت دفاع از خود مهم است.,"یک مقام دولت آمریکا اعلام کرد که اولین محموله از کمک نظامی ۸۰۰ میلیون دلاری جدید که جو بایدن رئیس جمهوری آمریکا هفته پیش آن را اعلام کرده بود، وارد اوکراین شده است.به گزارش ایرنا- بایدن بسته جدید کمکی به اوکراین را هفته گذشته پس از آن که ولودیمیر زلنسکی، رئیس جمهوری اوکراین از کنگره تقاضای کمک بیشتر کرد، اعلام کرد.این مقام آمریکایی گفت که آمریکا در کمترین زمان محموله‌های باقی مانده از این بسته ۸۰۰ میلیون دلاری را به اوکراین تحویل خواهد داد.
این بسته شامل ۸۰۰ سامانه ضد هوایی استینگر و ۱۰۰ پهپاد مسلح و سایر کمک‌ها می‌شود که برای اوکراین جهت دفاع از خود مهم است.وی افزود: آمریکا تقریبا تمام محموله‌های نظامی بسته ۲۰۰ میلیون دلاری که بایدن در ۱۲ مارس آن را اعلام کرد، به اوکراین تحویل داده است. انتظار می‌رود تجهیزات باقی مانده از این بسته به زودی تحویل اوکراین شود.پس از حمله روسیه به اوکرین در اواخر فوریه، دولت آمریکا بیش از یک میلیارد دلار به اوکراین کمک نظامی، اقتصادی و بشردوستانه کرده استهمچنین کنگره آمریکا در این هفته کمک اضافی به اوکراین به ارزش ۱۳.۶ میلیارد دلار را تصویب کرد که یک بودجه ۶.۵ میلیارد دلاری برای هزینه‌های ارسال نیرو و تسلیحات به اروپای شرقی و یک بودجه ۶.۸ میلیارد دلاری دیگر برای پناهندگان اوکراینی و کمک‌های اقتصادی به این کشور اختصاص می‌دهد.ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن نیز پنجشنبه ۵ اسفند آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد. درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ",https://www.asriran.com/003UST
832068,۱۴۰۱/۰۱/۰۳,اجتماعی ,رئیس پلیس راهور: ۲۸۸ کشته و ۴۳۰۰ مجروح در تصادفات نوروزی,بیش از چهار هزار و ۶۰۰ خودرو به دلیل تخلفات حادثه‌ساز توسط همکاران بنده توقیف شدند.,"رئیس پلیس راهور از کشته شدن ۲۸۸ نفر و مجروحیت ۴ هزار و ۳۰۰ هموطن در تصادفات نوروزی خبر داد.
به گزارش فارس؛ سردار سیدکمال هادیانفر رئیس پلیس راهور با اشاره به وضعیت ناپایدار جوی در محور‌های شمالی و غربی کشور، اظهار کرد: در ۲۴ ساعت گذشته شرایط خاصی را در این محور‌ها شاهد بودیم و به دلیل برف و بارندگی شدید در این محورها، اعمال محدودیت‌هایی صورت گرفت.
رئیس پلیس راهور با بیان اینکه شرایط جوی ناپاپدار و سردی هوا در گیلان و مازندران، منجر به افزایش سفر‌ها در جنوب کشور شده است، گفت: در جنوب کشور نیز شرایط خاصی وجود دارد و متأسفانه تصادفات در محور‌های جنوبی نیز افزایشی شده است.
وی بیان کرد: از ابتدای طرح نوروزی، ۲۸۸ نفر از هموطنان بر اثر تصادفات جان باختند (یعنی هر یک ساعت ۲ نفر).این مقام انتظامی با اشاره به مجروحیت و معلولیت بیش از چهار هزار و ۳۰۰ نفر در تصادفات ایام نوروز، گفت: اکنون شرایط سفر در محور‌های شمالی کشور و مخصوصاً استان‌هایی همچون اردبیل که برف‌گیر است، مساعد نیست لذا هموطنان از سفر‌های غیرضروری به این استان‌ها بپرهیزند و در صورت لزوم سفر، حتماً تجهیزات زمستانی همراه داشته باشند. هادیانفر با بیان اینکه سرعت و سبقت غیرمجاز بیشترین عامل تصادفات است، تأکید کرد: استفاده از کمربند ایمنی برای تمام سرنشینان الزامی است.
رئیس پلیس راهور، با بیان اینکه ۳۰ درصد از تصادفات در ۲۴ ساعت اخیر از نوع واژگونی بوده و به دلیل خستگی و خواب‌آلودگی روی داده است، تصریح کرد: بیش از چهار هزار و ۶۰۰ خودرو به دلیل تخلفات حادثه‌ساز توسط همکاران بنده توقیف شدند.
به گفته وی، در حال حاضر هیچ محدودیتی در محور‌های شمالی کشور وجود ندارد و تردد‌ها به صورت رفت و برگشت در این محور‌ها انجام می‌شود.                           ",https://www.asriran.com/003USS
832067,۱۴۰۱/۰۱/۰۳,اقتصادی,رقص ایلان ماسک در افتتاح اولین کارخانه اروپایی تسلا در آلمان (فیلم),اولین کارخانه اروپایی تسلا در آلمان افتتاح شد که ایلان ماسک را از سر ذوق و خوشحالی به رقص واداشت.,کد ویدیو  دانلود    فیلم اصلی                                     ,https://www.asriran.com/003USR
832066,۱۴۰۱/۰۱/۰۳,عمومی,بازدید بیش از ۶۰ هزار نفر از برج میلاد طی سه روز/ افزایش ساعت بازدید از برج میلاد,برنامه‌های نوروزی این مجموعه تا ۱۲ فروردین ماه از ساعت ۹ الی ۲۳ برای مسافران و گردشگران نوروزی پایتخت ادامه دارد.,"مدیرعامل برج میلاد از بازدید بیش از ۶۰ هزار نفر از گردشگران و مسافران نوروزی پایتخت از مجموعه گردشگری برج میلاد تنها در سه روز نخست آغاز سال جدید خبر داد.به گزارش ایسنا، عباس حیدری با اعلام این مطلب گفت: استقبال مسافران و شهروندان از برنامه‌های نوروزی برج میلاد در سه روز نخست خارج از انتظار بود و تاکنون بیش از ۶۰ هزار نفر از بخش‌های مختلف گردشگری مجموعه بازدید کرده‌اند.
وی ادامه داد: پس از دو سال محدودیت‌های ناشی از شیوع کرونا، استقبال مردم و مسافران از برنامه‌های متنوع و گسترده نوروزی برج میلاد خارج از انتظار ما در روز‌های نخست آغاز سال بود.
حیدری با اشاره به رعایت پروتکل‌های بهداشتی در طول زمان بازدید، گفت: استقبال مردمی برای بازدید برج میلاد بسیار زیاد بوده است و هم اکنون با توجه به محدودیت ظرفیت پارکینگ‌های این مجموعه و همچنین آسانسور‌های پرسرعت برج میلاد برای انتقال بازدیدکنندگان به سازه رأس و همچنین به منظور حفظ ایمنی شهروندان، متاسفانه صف‌های ورود و بازدید از برج تا حدودی زمانبر شده و مجبور هستیم که بازدیدکنندگان را با تاخیر سوار آسانسور کرده و به همین دلیل موجب طولانی‌تر شدن فرآیند بازدید مهمانان عزیز شده است.مدیرعامل برج میلاد توضیح داد: بر همین اساس و با توجه به حضور گسترده مردمی در برج میلاد در طول ایام نوروز، تصمیم بر آن شد تا ساعات بازدید و فروش بلیت را افزایش داده و بنابراین ساعت بازدید از برنامه‌های نوروزی برج میلاد از ساعت ۹ الی ۲۳ تغییر و افزایش یافته است و هموطنان گرامی می‌توانند از ساعت ۹ تا ۲۲ نسبت به تهیه بلیت اقدام کنند. پیش از این ساعت بازدید از ۱۰ الی ۲۲ اعلام شده بود.بر اساس گزارش روابط عمومی برج میلاد، برنامه‌های نوروزی این مجموعه تا ۱۲ فروردین ماه از ساعت ۹ الی ۲۳ برای مسافران و گردشگران نوروزی پایتخت ادامه دارد.                           ",https://www.asriran.com/003USQ
832065,۱۴۰۱/۰۱/۰۳,عمومی,سایه زمستان بر سر نوروز مازندران/ هوا دو روز آینده سردتر می‌شود,معاون توسعه و پیش‌بینی اداره کل هواشناسی استان مازندران با اشاره به نوع مخاطره این سامانه بارشی گفت: وزش باد شدید و رگبار باران و برف برای این ۲ روز در ارتفاعات پیش‌بینی می‌شود.,معاون توسعه و پیش بینی اداره کل هواشناسی مازندران ضمن پیش بینی آخرین وضعیت جوی استان در ایام نوروز، از آغاز فعالیت سامانه سرد بارشی در روز‌های پایانی هفته نخست سال ۱۴۰۱ و صدور هشدار سطح نارنجی هواشناسی خبر داد.احمد اسدی در گفتگو با ایسنا از هشدار سطح نارنجی هواشناسی در مازندران خبر داد و در توصیف سامانه بارشی اظهار کرد: آغاز فعالیت سامانه سرد بارشی از روز پنجشنبه ۴ فروردین تا روز جمعه ۵ فروردین ۱۴۰۱ و منطقه اثر آن ارتفاعات استان به ویژه مناطق مرکزی و غربی مازندران خواهد بود.معاون توسعه و پیش‌بینی اداره کل هواشناسی استان مازندران با اشاره به نوع مخاطره این سامانه بارشی گفت: وزش باد شدید و رگبار باران و برف برای این ۲ روز در ارتفاعات پیش‌بینی می‌شود.اسدی با اشاره تاثیرات این سامانه بارشی گفت: کولاک برف، ریزش سنگ، پدیده مه، کاهش دید و اختلال در تردد جاده‌ها و محور‌های کوهستانی، ایجاد روان آب و احتمال سیلاب از پیامد‌های این سامانه بارشی خواهد بود.معاون توسعه و پیش‌بینی اداره کل هواشناسی در توصیه‌ای گفت: به همراه داشتن تجهیزات زمستانی، احتیاط در تردد جاده ای، عدم صعود کوهنوردان به ارتفاعات و عدم توقف در حاشیه رودخانه‌ها و مسیل‌ها برای مسافران و هم استانی‌ها ضروری است.آخرین پیش بینی وضعیت جوی مازندرانوی در ادامه با اشاره به پیش بینی وضع هوای مازندران اظهار کرد: بر اساس تجزیه و تحلیل آخرین نقشه‌های پیـش یابی هواشناسی، وضعیت جوی استان روز‏ پنج‏شنبه ۱۴۰۱/۱/۴ در مناطق ساحلی و جلگه ای، نیمه ابری و از اواخر روز ابری به ویژه در نیمه غربی استان با بارش پراکنده و وزش باد همراه خواهد بود.اسدی اضافه کرد: روز جمعه ۱۴۰۱/۱/۵ وضعیت هوا در مناطق ساحلی و جلگه ای، نیمه ابری تا ابری همراه با بارش پراکنده و وزش باد و همراه با کاهش دما پیش بینی می‌شود.معاون توسعه و پیش بینی اداره کل هواشناسی مازندران درباره پیش بینی آسمان مازندران در روز شنبه ۱۴۰۱/۱/۶ و یکشنبه ۱۴۰۱/۱/۷ گفت: وضعیت جوی در نخستین روز‌های هفته دوم نوروز، نیمه ابری تا ابری همراه با بارش پراکنده و وزش باد و در ارتفاعات گاهی مه آلود همراه با کاهش دما پیش بینی می‌شود.وی ادامه داد: روز دوشنبه ۸ فروردین نیز وضعیت جوی استان نیمه ابری تا ابری همراه با بارش پراکنده و در ارتفاعات مه‏ آلود با بارش برف و باران و وزش باد خواهد بود، اما از اواخر روز و در هنگام شب با کاهش ناپایداری و ابر پیش بینی می‌شود.معاون توسعه و پیش بینی اداره کل هواشناسی مازندران اظهار کرد: روز سه شنبه ۹ فروردین ۱۴۰۱ آسمان استان صاف تا نیمه ابری همراه با افزایش نسبی دما پیش بینی می‌شود.                           ,https://www.asriran.com/003USP
832064,۱۴۰۱/۰۱/۰۳,ورزشی,بیانیه تند پرسپولیس علیه دروازه‌بان شاکی/ رادوشویچ دروغ و فریب‌کاری می‌کند,طبق همان توافق قرار شد به وی در دو قسط ۱۴۶ هزار و ۵۰۰ یورو پرداخت شود. بخش اول را که حدود نیمی از این رقم بود در بازگشت دریافت نمود.,باشگاه پرسپولیس در واکنش به ادعای بوژیدار رادوشویچ دروازه‌بان اسبق این تیم که به فدراسیون بین‌المللی فوتبال (فیفا) شکایت کرده است، بیانیه‌ای را صادر کرد.به گزارش ایرنا؛ در این اطلاعیه آمده است: بوژیدار رادوشویچ در آخرین اظهارنظر خود ادعا‌هایی را مطرح کرده است که دروغین بودن آن امری قطعی است و برای این حقیقت اسناد کاملی وجود دارد.متاسفانه بازیکنی که در طی این سال‌ها مانند یک بازیکن اصلی از باشگاه، درآمد دریافت می‌کرد، اما گهگداری به میدان می‌رفت، این روز‌ها فقط به مطالبه درآمدی که برای آن هیچ کاری انجام نمی‌دهد، کفایت نمی‌کند و به دنبال ایجاد حاشیه برای آن حتی به قیمت طرح ادعا‌های کذب است.امر تازه‌ای نیست که این بازیکنان سعی می‌کنند از نوع‌دوستی و احساسات عمیق ایرانی‌ها به ویژه هواداران پرسپولیس سوءاستفاده کنند و ضمن آن‌که از این طریق به منافع مالی می‌رسند، از فضای هواداری پرسپولیس، علیه خود پرسپولیس استفاده کنند. در این مسیر بعضی مدیربرنامه‌ها و دلال‌ها نیز به خوبی با شناختی که دارند این مسائل را به ایشان آموزش می‌دهند. رادوشویچ پیش از این با چنین ترفندی باشگاه پرسپولیس و مدیران را بار‌ها با فشار هواداران مجبور به قبول خواسته‌های خود نمود که نتیجه آن تعهدات مالی کمرشکن و شرایط کنونی است.وی از همین طریق بعد از چند دروازه‌بان پس از مدت‌ها حضور، جو هواداری را تهییج کرد و در این سن و سال به عنوان دروازه بان ذخیره، در اقدام عجیب قرارداد سه ساله با رقم افزایشی، به امضاء رساند! او بعد از انعقاد آن قرارداد دیگر هیچ‌گاه آن کیفیت و عملکرد را برای پرسپولیس ارائه نکرد!و، اما در ارتباط با ادعای مطرح شده از سوی این بازیکن فوتبال که در کشورش خواب چنین درآمدی را نمی‌دید نیز نکاتی وجود دارد.وی دریافت پول را رد می‌کند و بابت آن حتی باشگاه را متهم می‌نماید در حالی که برای اثبات اظهارات باشگاه، سند وجود دارد. در بار اول که او قهر و ایران را ترک کرد، مصالحه‌ای با این بازیکن به امضاء رسید تا امکان بازگشت وی فراهم شود. او با استفاده از فضای افکار عمومی و فشار بر باشگاه و مدیریت، امتیاز‌های غیرمتعارفی گرفت تا در قرارداد اضافه شود. از جمله این که مبلغ ۲۰ هزار یورو منوط به رضایت سرمربی در هر فصل را به تعهد قطعی باشگاه تبدیل کرد که حالا بر اساس آن ۶۰ هزار یورو را برای سه سال در دادخواست خود مطرح کرده است.طبق همان توافق قرار شد به وی در دو قسط ۱۴۶ هزار و ۵۰۰ یورو پرداخت شود. بخش اول را که حدود نیمی از این رقم بود در بازگشت دریافت نمود.برای بخش بعدی به خاطر مشکلات تحریمی که وجود داشت در نهایت با موافقت خود او و مدیر برنامه‌اش از یکی از دوستان مشترک کمک گرفته شد. بر این اساس، نزدیک به یک میلیارد و ۳۰۰ میلیون تومان به شکل ریالی در ایران به حساب یکی از بستگان وی واریز شد و او در کرواسی نزدیک به ۴۸ هزار یورو تحویل بوژیدار داد. این دوست مشترک در نامه‌ای این امر را تایید کرد و امضای وی و مدیربرنامه‌اش نیز وجود دارد.او اکنون به دروغ، نه تنها دریافت پول را کتمان کرده است که باشگاه را به جعل امضای خود متهم می‌کند. این درحالی است که مدیر برنامه او، سامان مهدی‌زاده، در چند مرحله تماس باشگاه اعلام داشت، دریافت این پول را تایید می‌کند، ولی آخرین بار هم او اعلام کرد که باشگاه چرا طلب وی از گذشته را نمی‌دهد! در این ماجرا همه از پرسپولیس سهم و منافع خودشان را طلب می‌کنند و هیچ حد و مرزی نیز قائل نیستند.همچنین یادآوری می‌شود که رادوشویچ قبل از ترک ایران ۵۰ هزار یورو دیگر هم دریافت کرد که ۲۰ هزار یورو آن مربوط به این فصل بود و توافق کرده بود که باقی رقم قرارداد را چگونه دریافت کند، اما با دروغ و فریب، کار را در مسیر دیگری قرار داد.او همین حالا در حالی خود را نزد هواداران علاقمند به پرسپولیس معرفی می‌کند که در شکایت خود ۵هزار یورو را بابت بلیت پرواز رفت و برگشت خویش و خانواده‌اش به ایران، برای سال‌های آینده، طلب کرده است و اصلا هم قرار نیست در پرسپولیس باشد! او سالی ۲۰ هزار یورو هم بابت راهیابی پرسپولیس به لیگ قهرمانان، طلب کرد در حالی که هنوز این اتفاق نیفتاده است.او در جریان آن مصالحه به خاطر چند نامه‌ای که وکیلش ارسال کرد، ۱۵ هزار یورو حق الوکاله از باشگاه گرفت. این در حالی است که وقتی پرونده‌ای به فیفا و بعد دادگاه داوری ورزش می‌رود، پس از دو سال فرآیند حقوقی باشگاه ملزم به پرداخت سه هزار و ۵۰۰ فرانک سوئیس می‌شود.بوژیدار رادوشویچ همان کسی است که بدون هیچ دلیل و مقدمه‌ای ماجرای توهین به پرسپولیس، کشور و مردم ایران را در سفارت هند به راه انداخت که نزدیک بود مسوولان سفارت از پلیس برای مهار او درخواست کمک کنند و در نهایت در استشهادی که وجود دارد همه مسائل را با الفاظی مشخص در توصیف شرایط وی مطرح کرده‌اند.این‌ها فقط بخش‌هایی از ماجرا‌هایی است که وی به وجود آورد.                           ,https://www.asriran.com/003USO
832063,۱۴۰۱/۰۱/۰۳,سیاسی,"""مسائلی عمده‌"" باید میان آمریکا و ایران حل شود",هشت دور از این مذاکرات تا کنون برگزار شده است. البته مذاکرات دور هشتم، چند روز پیش تا اطلاع ثانوی متوقف شد.,شماری از قانون‌گذاران آمریکایی در جمع خبرنگاران با بیان این که هنوز مسائلی برای نهایی شدن توافق در مذاکرات وین باقی مانده است، بر ضرورت در پیش گرفتن دیپلماسی در قبال موضوع برنامه هسته‌ای ایران تاکید کردند.به گزارش ایسنا به نقل از پایگاه خبری جوییش اینسایدر، کریس مورفی سناتور آمریکایی در پی یک جلسه توجیهی محرمانه کمیته روابط خارجی سنای آمریکا که روز سه‌شنبه برگزار شد، مدعی شد، هنوز مسائل عمده‌ای وجود دارند که باید پیش از رسیدن به یک توافق در مذاکرات وین، میان آمریکا و ایران حل شوند.او در جمع خبرنگاران گفت: توافق هنوز انجام نشده است. تصمیمات مهمی وجود دارد که هم در واشنگتن و هم در تهران باید اتخاذ شود.اگرچه مورفی توضیحی درباره این که این مسائل کدامند، ارائه نکرد و نگفت دولت آمریکا چقدر به یک توافق نزدیک است، ارزیابی او با پیامی که پیش‌تر، روز سه‌شنبه توسط ند پرایس، سخنگوی وزارت امور خارجه آمریکا فرستاده بود، فرق داشت. پرایس در یک کنفرانس خبری وزارت امور خارجه آمریکا به خبرنگاران گفته بود، بر عهده ایران است که جهت بازگشت به توافق هسته‌ای، اقداماتی را انجام دهد.او که یکی از صریح‌ترین حامیان توافق هسته‌ای در کپیتال هیل است، گفت، «ما هیچ دلیلی نداریم که باور کنیم راهی غیر از دیپلماسی برای طولانی‌تر کردن زمان گریز [هسته‌ای]آن‌ها [یران]وجود دارد. این چیزیست که پیوسته در این جلسات توجیهی به ما گفته می‌شود.اِد مارکی، سناتور آمریکایی نیز پس از جلسه مذکور کمیته روابط خارجی، گفت، دولت آمریکا «همچنان سخت در تلاش است موانع را برطرف کرده و به توافقی نهایی دست پیدا کند»، اما توضیح بیشتری در این باره نداد.علاوه بر این، رند پاول، تنها سناتور جمهوری‌خواه آمریکایی که نامه‌ای را اخیرا در مخالفت با توافق امضا نکرد، به پولیتیکو گفت، «خروج از توافق قبلی اشتباه بود، چون آن طور که گفته می‌شود، ما الان نسبت به زمانی که توافق را داشتیم، در وضعیت سخت‌تری قرار داریم».به گفته او، دیپلماسی تنها راه قابل اجرا برای جلوگیری از دست‌یابی ایران به یک سلاح هسته‌ای است. ادعا‌های این قانون‌گذاران آمریکایی درباره وجود این اهداف نظامی در برنامه هسته‌ای ایران و موثر بودن روش‌های دیپلماتیک در جلوگیری از تحقق آن در حالی مطرح می‌شود که مقامات ایران بار‌ها تاکید کرده‌اند، تولید و به کارگیری تسلیحات هسته‌ای در دکترین دفاعی ایران جایی ندارد.جو بایدن، رئیس جمهور آمریکا از زمان ورود به کاخ سفید در ژانویه ۲۰۲۱ اعلام کرده بود بازگشت به توافق هسته‌ای را در اولویت سیاست خارجی دولت خود قرار داده است. با انجام شدن این توافق در سال ۲۰۱۵، ایران در ازای لغو تحریم‌های اعمال شده بر آن، برنامه هسته‌ای‌اش را محدود کرد. اما دونالد ترامپ، رئیس جمهور پیشین آمریکا در سال ۲۰۱۸ با ناقص تلقی کردن توافق هسته‌ای، به طور یک‌جانبه آمریکا را از توافق خارج کرد.دولت بایدن از مارس ۲۰۲۱ به مذاکرات وین جهت احیای توافق هسته‌ای ملحق شد. اگرچه، تلاش دولت بایدن برای پیش‌برد مذاکرات وین در راستای احیای توافق با بازخورد‌های متناقضی در میان قانون‌گذاران جمهوری‌خواه و دموکرات کنگره آمریکا مواجه شده است.هشت دور از این مذاکرات تا کنون برگزار شده است. البته مذاکرات دور هشتم، چند روز پیش تا اطلاع ثانوی متوقف شد.سعید خطیب‌زاده سخنگوی وزارت امور خارجه جمهوری اسلامی ایران درباره این وقفه ایجاد شده تاکید کرد: وقفه اعلام شده در مذاکرات وین می‌تواند زمینه‌ساز حل موضوعات باقی‌مانده و بازگشت نهایی باشد. دستیابی به موفقیت در گفتگو‌ها تمرکز اصلی همه طرف‌ها خواهد بود. هیچ عامل خارجی بر اراده مشترک ما برای حرکت به سمت یک توافق جمعی اثر نخواهد گذاشت.حسین امیرعبداللهیان وزیر امور خارجه جمهوری اسلامی ایران نیز اخیرا در گفت‌وگوی تلفنی با فواد حسین وزیر امورخارجه عراق درباره مذاکرات لغو تحریم‌ها در وین تاکید کرد: ما به مرحله نهایی توافق نزدیک هستیم. در اندک موضوعات بسیار مهم باقی‌مانده، ابتکاراتی را از طریق هماهنگ کننده اتحادیه اروپا به آمریکا ارائه کرده‌ایم. اکنون این طرف آمریکایی است که باید حسن نیت ادعایی خود را در عمل نشان دهد. ما در رسیدن به توافق خوب، قوی و پایدار مصمم هستیم.                           ,https://www.asriran.com/003USN
832062,۱۴۰۱/۰۱/۰۳,بین الملل,سفیر اوکراین در انگلیس: تسلیحات ما در حال تمام شدن است,پریستایکو: ما نیروی انسانی لازم را در اختیار داریم، ولی به دلیل فقدان تسلیحات کارامد کافی هر نوع حمایتی را می‌پذیریم.,ولادیمیر پریستایکو سفیر اوکراین در انگلیس گفت: ارتش اوکراین از ابتدا تسلیحات دوربرد ضدتانک به اندازه کافی نداشت و طبیعی است که اکنون این تسلیحات رو به پایان است.به گزارش روز چهارشنبه ایرنا وی با اصرار برای دریافت تسلیحات دوربرد ضدتانک اظهار داشت: در هفته جاری شاهد پایان یافتن این نوع تسلیحات مورد نیاز خواهیم بود. وی با اشاره به نشست پنجشنبه (چهارم فروردین) سران ناتو در بروکسل گفت: ولادیمیر زلنسکی رئیس جمهوری اوکراین نیز در این نشست به صورت مجازی سخنرانی خواهد کرد و بررسی می‌کنیم آیا امکان تقویت ذخایر وجود دارد و می‌توانیم تسلیحاتی قوی‌تر داشته باشیم یا خیر. پریستایکو افزود: تسلیحات لازم را برای متوقف کردن تانک‌ها وقتی نزدیک می‌شوند داریم، ولی به تسلیحات دوربرد و قوی‌تری نیاز است. سفیر اوکراین در انگلیس تاکید کرد: ما نیروی انسانی لازم را در اختیار داریم، ولی به دلیل فقدان تسلیحات کارامد کافی هر نوع حمایتی را می‌پذیریم. درگیری روسیه و اوکراین که از قریب یک ماه قبل (۲۴ فوریه/ ۵ اسفند) آغاز شده بود با وجود چند دور مذاکرات دو طرف هنوز ادامه دارد. شهر ماریوپل اوکراین در ساحل دریای آزوف طی روز‌های اخیر نقطه کانونی درگیری‌ها و در محاصره سربازان روسیه بوده است.ولادیمیر پوتین رئیس‌جمهوری روسیه دوشنبه ۲۱ فوریه ۲۰۲۲ (۲ اسفندماه ۱۴۰۰) با انتقاد از بی‌توجهی غرب به نگرانی‌های امنیتی مسکو اعلام کرد که کشورش استقلال جمهوری‌های خلق دونتسک و لوگانتسک را به رسمیت می‌شناسد و در کاخ کرملین قرارداد‌های همکاری و دوستی را با سران این جمهوری‌ها امضا کرد. وی بامداد پنجشنبه ۲۴ فوریه (۵ اسفند) نیز در یک سخنرانی در تلویزیون ملی روسیه، از اقدام نظامی در دونباس خبر داد و از نیرو‌های اوکراینی خواست سلاح‌های خود را زمین بگذارند و به خانه‌های خود بروند.                           ,https://www.asriran.com/003USM
832061,۱۴۰۱/۰۱/۰۳,بین الملل,اعتراض دانش آموزان دختر افغانستانی به طالبان (فیلم),دانش آموزان دختر افغانستانی بعد از این که طالبان مانع حضورشان در مدرسه شد، شعار تعلیم حق ماست سر می دهند. فیلم مربوط به شهر کابل است.,,https://www.asriran.com/003USL
832060,۱۴۰۱/۰۱/۰۳,اجتماعی ,افزایش ۴۵ درصدی تردد خودرو‌ها در جاده‌های مواصلاتی گیلان,پلیس راه استان در قالب ۱۴۲ تیم گشتی محسوس و نامحسوس در جاده‌های استان، به صورت شبانه‌روزی حضور دارند و به مسافران و مردم خدمت رسانی می‌کنند.,رئیس پلیس راه استان از افزایش ۴۵ درصدی تردد خودرو‌ها در محور‌های مواصلاتی استان خبر داد.سرهنگ جاورصفاری در گفتگو با خبرنگاران با بیان این خبر گفت: میزان تردد‌های ثبت شده از ابتدای طرح نوروزی از اول فروردین در سه محور ورودی استان نسبت به سال قبل از افزایشی ۴۵ درصدی برخوردار است.وی افزود: پلیس راه استان در قالب ۱۴۲ تیم گشتی محسوس و نامحسوس در جاده‌های استان، به صورت شبانه‌روزی حضور دارند و به مسافران و مردم خدمت رسانی می‌کنند.این مقام انتظامی تفاوت سفر‌های امسال با سال گذشته را شرایط خاص جوی دانست و افزود: در سال جدید شاهد افزایش بارش برف و باران در محور‌های کوهستانی و جلگه‌ای هستیم که باعث ایجاد مشکلاتی در سفر‌ها و تردد‌ها می‌شود.سرهنگ صفاری با بیان اینکه بیش از ۵۰ درصد حوادث رانندگی در جاده‌های استان تاکنون در اثر خروج خودرو از جاده و واژگونی بوده است، گفت: این واژگونی‌ها یا در نتیجه عدم توانایی راننده در کنترل وسیله نقلیه ناشی از سرعت غیر مجاز یا عدم توجه به جلو و برخورد با شی ثابت و یا خستگی و خواب آلودگی رخ داده است.وی در ادامه به راه اندازی ۶۸ دوربین ثبت تخلفات فعال در جاده‌های استان اشاره و تصریح کرد: با استفاده از این دوربین‌ها رفتار‌های پرخطر رانندگان، استفاده از تلفن همراه و کمربند ایمنی و مخدوش نمودن پلاک توسط رانندگان در طول شبانه روز از چشم پلیس پوشیده نخواهد ماند.رئیس پلیس راه استان با بیان اینکه بزرگترین حوادث رانندگی همیشه در اثر کوچکترین بی احتیاطی‌ها اتفاق می‌افتد، گفت: بستن کمربند ایمنی در هنگام رانندگی ضروری است و در هنگام وقوع تصادفات میزان صدمات وارده به سر و تنه و اعضای بدن را حدود ۷۰ درصد کاهش می‌دهد.                           ,https://www.asriran.com/003USK
832059,۱۴۰۱/۰۱/۰۳,سیاست خارجی,زلنسکی: جنگ روسیه تهدیدی علیه تمام اروپا است,زلنسکی عنوان داشت که حمله روسیه به اوکراین بسیار برای آن گران تمام می‌شود.,رئیس جمهور اوکراین اعلام کرد که جنگ روسیه علیه اوکراین جنگی است که تمام اروپا را تهدید می‌کند.به گزارش ایسنا، به نقل از سایت النشره، ولودیمیر زلنسکی، رئیس‌جمهوری اوکراین در سخنرانی مقابل پارلمان ژاپن خاطرنشان کرد: روسیه جنگی علیه کشور ما راه انداخته است که این جنگ تمام اروپا را تهدید می‌کند.وی گفت: نیروگاه هسته‌ای در چرنوبیل تحت تصرف روسیه است و همچنین تهدیدی از جانب نیروگاه هسته‌ای زاپروژیا داریم.زلنسکی عنوان داشت که حمله روسیه به اوکراین بسیار برای آن گران تمام می‌شود.وی افزود: میلیون‌ها شهروند مجبور به ترک خانه‌هایشان به دلیل جنگ روسیه شده‌اند. ما خواهان تامین امنیت برای کودکان هستیم. شورای امنیت و قوانین بین المللی نتوانستند از ما حفاظت کنند.ولودیمیر زلنسکی خاطرنشان کرد: ما نیازمند کمک شما برای إعمال فشار شدید بر روسیه جهت برقراری صلح در این منطقه هستیم.                           ,https://www.asriran.com/003USJ
832058,۱۴۰۱/۰۱/۰۳,ورزشی,اولین صحبت‌های یحیی گل‌محمدی بعد از بازگشت به تمرین پرسپولیس (فیلم),اولین صحبتهای یحیی گل‌محمدی بعد از بازگشت به تمرین پرسپولیس را ببینید. یحیی پس از دیدار دربی در اعتراض به داوری از تیم خداحافظی کرده بود.,کد ویدیو  دانلود    فیلم اصلی                                     ,https://www.asriran.com/003USI
832057,۱۴۰۱/۰۱/۰۳,سلامت,افزایش بیماری‌های گوارشی و مسمویت‌های غذایی /لزوم نظارت بر رستوران‌ها,رئیس جمعیت هلال‌احمر: پایگاه سلامت جمعیت هلال‌احمر نیز در شریان‌های مواصلاتی کشور در حال انجام وظیفه هستند، تا دیروز بیشتر مراجعات مربوط به بیماری‌های گوارشی بود بر این اساس باید به رستوران‌ها نظارت بیشتری شود.,رئیس جمعیت هلال‌احمر در سومین روز از فروردین با حضور در ستاد مرکزی هماهنگی خدمات سفر از نزدیک با خدمات این ستاد بازدید کرد و گفت: تا روز گذشته بیشتر مراجعات مربوط به بیماری‌های گوارشی بود و بر این اساس باید به رستوران‌ها نظارت بیشتری شود.به گزارش ایسنا، کولیوند رئیس جمعیت هلال‌احمر در سومین روز از فروردین با حضور در ستاد مرکزی هماهنگی خدمات سفر از نزدیک از خدمات این ستاد بازدید کرد.کولیوند تصریح کرد: با توجه به هشدار‌های پلیس راهور مبنی بر وقوع حوادث در ۳۰ کیلومتری شهرها، جوانان جمعیت هلال‌احمر در ۳۰ کیلومتری شهر‌ها پایگاه‌هایی را برپا کردند تا مسافران در این پایگاه‌ها استراحت کنند.کولیوند افزود: تیم‌های امدادی جمعیت هلال‌احمر با حضور در مناطق حادثه خیز در جاده‌ها آماده خدمت رسانی به مسافران هستند.رئیس جمعیت هلال‌احمر افزود: پایگاه سلامت جمعیت هلال‌احمر نیز در شریان‌های مواصلاتی کشور در حال انجام وظیفه هستند، تا دیروز بیشتر مراجعات مربوط به بیماری‌های گوارشی بود بر این اساس باید به رستوران‌ها نظارت بیشتری شود.بر اساس گزارش پایگاه اطلاع‌رسانی جمعیت هلال‌احمر، کولیوند ادامه داد: توجه ویژه به حوادث جوی بسیار حائز اهمیت است، مسافران حتما به هشدار‌های سازمان هواشناسی توجه داشته باشند.                           ,https://www.asriran.com/003USH
832056,۱۴۰۱/۰۱/۰۳,عمومی,۴۰ هزار نفر لحظه تحویل سال در حافظیه شیراز بودند,قائم مقام وزیر میراث‌فرهنگی، گردشگری و صنایع‌دستی: بنا به دستور مهندس ضرغامی ـ وزیر میراث فرهنگی، گردشگری و صنایع دستی ـ تلاش کردیم تا ازدحام برای دریافت بلیت شکل نگیرد.,قائم مقام وزیر میراث‌فرهنگی، گردشگری و صنایع دستی با بیان این‌که نوروز ۱۴۰۱ با حجم عظیمی از سفر روبه‌رو شده است، گفت: فقط در زمان تحویل سال، بیش از ۴۰هزار نفر از حافظیه (شیراز) بازدید کردند.به گزارش ایسنا، علی دارابی در نشست ستاد مرکزی هماهنگی خدمات سفر که با حضور رییس جمعیت هلال احمر برگزار شد، با بیان این که فعالیت ستاد هماهنگی خدمات سفر بعد از نوروز و در طول سال ادامه خواهد داشت، گفت: ارزیابی سفر‌های نوروزی در دستور کار قرار دارد. ان‌شاءالله با واکسیناسیونی که در سطح کشور انجام شده است، شاهد سفر‌ها در تمام سال خواهیم بود. دارابی افزود: با حجم عظیمی از سفر‌ها روبه‌رو هستیم و با توجه به این‌که دولت سیزدهم، دولت مردمی است و ملاک ارزیابی‌ها ارائه خدمات و رضایتمندی مردم است، امیدواریم خادمان خوبی باشیم. معاون میراث‌فرهنگی با اشاره به حضور گسترده مردم در شب تحویل سال در پایگاه‌های ملی و جهانی میراث‌فرهنگی، گفت: ۲۶ پایگاه ثبت جهانی و ۱۰۰ پایگاه ملی داریم که مقصد سفر‌های مردم در تعطیلات نوروز هستند. نزدیک به ۷۹۰ موزه در سطح کشور داریم که ۲۶۴ موزه مربوط به وزارت میراث‌فرهنگی است. این مجموعه‌ها در طول نوروز آماده خدمت به مردم هستند. دارابی با اشاره به اقداماتی که پیش از نوروز برای آماده‌سازی پایگاه‌های ملی و جهانی میراث فرهنگی انجام شده است، افزود: در زمان تحویل سال فقط در حافظیه بیش از ۴۰هزار نفر از این مجموعه بازدید کردند. قائم مقام وزیر میراث‌فرهنگی، گردشگری و صنایع‌دستی ادامه داد: بنا به دستور مهندس ضرغامی ـ وزیر میراث فرهنگی، گردشگری و صنایع دستی ـ تلاش کردیم تا ازدحام برای دریافت بلیت شکل نگیرد. دارابی همچنین گفت: بیش از دوهزار برنامه متنوع در پایگاه‌ها و بنا‌های تاریخی تحت نظر این وزارتخانه برگزار شده است. برای راهنمایان از دانشجویان، استادان و معلمان استفاده کردیم، به طور مثال در نوروز ۱۵۰ راهنما در تخت جمشید مستقر هستند. انتهای پیام                           ,https://www.asriran.com/003USG
832055,۱۴۰۱/۰۱/۰۳,اجتماعی ,۶ میلیون مسافر وارد استان بوشهر شد,وی با بیان اینکه در دوره قاجار ۱۴ کنسولگری کشورهای مختلف در بوشهر مستقر بود، عنوان کرد: چون بوشهر مرکز اقتصاد، تجارت و بازرگانی در منطقه محسوب می‌شد کشورهای مختلف کنسولگری خود را در بوشهر ایجاد کردند و مبادلات تجاری و مرزی برقرار بود.,"استاندار بوشهر گفت: از ابتدای فصل زمستان تاکنون بیش از ۶ میلیون مسافر وارد این استان شده اند که اوج این سفرها از اواخر اسفند آغاز شده و همچنان شاهد مسافرت مردم از استان‌های مختلف به بوشهر هستیم.
به گزارش ایرنا، احمد محمدی‌زاده روز چهارشنبه در نشست با فرمانده مرزبانی کشور با اشاره به پیش‌بینی حضور ۹ تا ۱۰ میلیون مسافر به استان بوشهر اظهار کرد: سواحل خلیج‌فارس، قابلیت‌های مختلف شامل ابنیه تاریخی، مناظر طبیعی، بازارهای تجاری و ملوانی و گردشگری دریایی از ظرفیت‌های مهم استان بوشهر است.
وی تقویت زیرساخت‌های مرزبانی را مورد تاکید قرار داد و گفت: اعتبارات ویژه‌ای در سفر رئیس جمهور به استان بوشهر برای ساخت شناور مصوب شد که فرماندهی مرزبانی برای تقویت ناوگان شناوری خود می‌تواند از این ظرفیت استفاده کند.محمدی‌زاده باتأکید بر توجه به ایجاد اسکله‌های مستقل ویژه مرزبانی استان تصریح کرد: ساخت اسکله و موج شکن مستقل ویژه مرزبانی استان بوشهر مورد حمایت قرار می‌گیرد و در این راستا ساخت شناورهای تخصصی در دستور کار است.وی با بیان اینکه در دوره قاجار ۱۴ کنسولگری کشورهای مختلف در بوشهر مستقر بود، عنوان کرد: چون بوشهر مرکز اقتصاد، تجارت و بازرگانی در منطقه محسوب می‌شد کشورهای مختلف کنسولگری خود را در بوشهر ایجاد کردند و مبادلات تجاری و مرزی برقرار بود.محمدی‌زاده با بیان اینکه در گذشته تعاونی مرزنشینان در استان بوشهر فعال بود، افزود: اکنون سال‌ها است فعالیت این تعاونی‌ها متوقف شده است.استاندار بوشهر از احیا و راه‌اندازی تعاونی‌های مرزنشینان در این استان خبر داد و گفت: در این شرکت‌های تعاونی‌ علاوه بر توجه به اشتغال‌زایی، تأمین نیازهای ضروری مردم استان بوشهر در اولویت است.                           ",https://www.asriran.com/003USF
832054,۱۴۰۱/۰۱/۰۳,اجتماعی ,حرکت از کرج به چالوس ممنوع شد,وی اضافه کرد: این ممنوعیت به دلیل تخلیه بار سنگین ترافیک در محدوده سیاه بیشه صورت گرفته است.,"رییس پلیس راه البرز اعلام کرد: تردد وسایل نقلیه از جنوب به شمال در جاده کرج - چالوس در محدوده این استان ممنوع شد.
سرهنگ «رضا گودرزی » روز چهارشنبه در گفت و گو با خبرنگار ایرنا اظهار داشت:‌ این محدودیت از مسیر جنوب به شمال از میدان امیرکبیر کرج و آزادراه تهران - شمال اعمال شده است.
وی اضافه کرد: این ممنوعیت به دلیل تخلیه بار سنگین ترافیک در محدوده سیاه بیشه صورت گرفته است.
وی از رانندگان خواست با توجه به شرایط ترافیکی با ماموران پلیس راه همکاری داشته باشند.
گودرزی گفت : ماموران پلیس راه برای پیشگیری از حوادث احتمالی و روان سازی ترافیک در جاده های استان البرز مستقر شده اند.
استان البرز دارای یک هزار و ۵۰۰ کیلومتر آزاد راه، بزرگراه، راه اصلی و فرعی است و ۱۸ درصد ترافیک جاده ای کشور مربوط به راه های این استان است.                           ",https://www.asriran.com/003USE
832053,۱۴۰۱/۰۱/۰۳,اقتصادی,روسیه: دیگر برای صادرات گاز به اروپا، دلار و یورو قبول نمی‌کنیم,از زمان آغاز جنگ روسیه علیه اوکراین ارزش روبل به‌شدت سقوط کرده است.,"روسیه دیگر در برابر صادرات گاز به اروپا دلار و یورو قبول نمی‌کند.به گزارش یورونیوز، ولادیمیر پوتین، رئیس جمهوری روسیه روز چهارشنبه اعلام کرد این کشور دیگر برای صادرات گاز به اتحادیه اروپا دلار و یورو قبول نمی‌کند. رئیس جمهوری روسیه یک هفته به مقام‌های روس برای جایگزینی نظام جدید دریافت پول گاز با روبل روسیه فرصت داده است.
رئیس جمهوری روسیه در جلسه هیات دولت با تاکید بر اینکه این تصمیم واکنشی به بلوکه شدن حساب‌های روسیه در غرب بوده، درباره این برنامه گفت: «تصمیم گرفتم برای گذار به پرداخت با روبل برای گاز صادراتی به کشورهای متخاصم و واحد پولی آن‌ها مجموعه‌ای از اقدامات را اجرایی کنم.»از زمان آغاز جنگ روسیه علیه اوکراین ارزش روبل به‌شدت سقوط کرده است.                           ",https://www.asriran.com/003USD
832051,۱۴۰۱/۰۱/۰۳,اقتصادی,ترافیک در جاده‌های هراز و فیروزکوه پرحجم و روان است,این مسئول گفت: با توجه به برفگیر بودن جاده ها رانندگان ملزم به همراه داشتن زنجیرچرخ و تجهیزات زمستانی هستند و به رانندگان توصیه می شود قبل از سفر از سالم بودن تجهیزات گرمایشی خودرو مطمئن باشند.,"سرپرست پلیس راه ناجا اعلام کرد: در جاده های کوهستانی منتهی به استانهای شمالی (هراز و فیروزکوه) شاهد ترافیکی پرحجم و روان و هستیم که با نزدیک شدن به شامگاه بر حجم ترافیک افزوده می‌شود.
سرهنگ سیاوش محبی روز چهارشنبه در این باره به خبرنگار ایرنا گفت: تردد وسایل نقلیه از جنوب به شمال محور هراز و فیروزکوه نیمه سنگین و روان در جریان است و خودروها بدون گره ترافیکی در حال عبور از این محور هستند.
وی ادامه داد: تردد انواع وسایل نقلیه از ۲ مسیر رفت و برگشت محور امام رضا (ع) و بزرگراه حرم به حرم نیمه سنگین و روان است و رانندگان بدون گره ترافیکی در حال تردد از این محورها هستند.
سرپرست پلیس راه ناجا خاطرنشان کرد: با توجه به بارش برف و باران طی ساعات گذشته سطح جاده ها لغزنده است و به رانندگان توصیه می شود که با سرعت مطمئنه در جاده ها رانندگی کنند.
محبی ضمن تاکید بر ضرورت مدیریت زمان در سفرهای نوروزی، تاکید کرد: رانندگان با مدیریت زمان سفر، مسافرت خود را به شیوه ای برنامه ریزی کنند تا به ساعات پرترافیک جاده در طی سفرهای نوروزی برخورد نکنند.
وی با اشاره به حضور ۲۴ ساعته ماموران پلیس راه در جاده های شرق استان تهران، توضیح داد: ماموران پلیس راهور به طور شبانه روزی در مسیرهای کوهستانی منتهی به استانهای شمالی شرق استان تهران حضور دارند و از رانندگان درخواست و انتظار داریم به راهنمایی ها و دستورات ماموران پلیس راه توجه کنند تا سفری ایمن داشته باشند.
این مسئول گفت: با توجه به برفگیر بودن جاده ها رانندگان ملزم به همراه داشتن زنجیرچرخ و تجهیزات زمستانی هستند و به رانندگان توصیه می شود قبل از سفر از سالم بودن تجهیزات گرمایشی خودرو مطمئن باشند.
محبی با بیان اینکه تاکنون حادثه رانندگی گزارش نشده است، اظهار داشت: رانندگان با رعایت مقررات راهنمایی و رانندگی، مدیریت زمان سفر، فاصله طولی مناسب نسبت به خودروهای جلویی، پرهیز از ارتکاب تخلفات حادثه ساز مانند سرعت، سبقت و انحراف به چپ سفری ایمن داشته باشند.
شهرستان پردیس با جمعیتی در حدود ۳۰۰ هزار نفر در شرق پایتخت قرار دارد.                           ",https://www.asriran.com/003USB
832050,۱۴۰۱/۰۱/۰۳,بین الملل,درخواست حامد کرزای و عبدالله عبدالله از طالبان: مدارس را برای دختران باز کنید,"او به مقامات طالبان گفته که تحصیل دختران برای افغانستان مرفه مهم است و اجازه ندهند برنامه‌های آن ""کشورهایی که خواستار یک افغانستان عقب‌مانده و محتاجند"" عملی شود.","حامد کرزی، رئیس‌جمهور پیشین و عبدالله عبدالله، رئیس شورای مصالحه ملی در دولت پیشین افغانستان از حکومت طالبان خواسته‌اند تا مکاتب/مدارس دوره متوسطه و بالاتر از آن (دبیرستان‌ها) را برای دختران هر چه زودتر بازگشایی کند.
به گزارش بی بی سی، کرزی در یک پیام کوتاه در شبکه‌های اجتماعی نوشته است که از آغاز نشدن مکاتب دختران صنف/کلاس‌های ۷ تا ۱۲ برای دختران متاسف است.
 او به مقامات طالبان گفته که تحصیل دختران برای افغانستان مرفه مهم است و اجازه ندهند برنامه‌های آن ""کشورهایی که خواستار یک افغانستان عقب‌مانده و محتاجند"" عملی شود.                           ",https://www.asriran.com/003USA
832049,۱۴۰۱/۰۱/۰۳,بین الملل,صدر اعظم آلمان: پوتین هم اوکراین را ویران کرد هم آینده روسیه را,شولتس با تاکید بر اینکه اوکراین می‌تواند روی کمک‌های آلمان حساب کند گفت پیشروی نیروهای روسیه متوقف شده است.,"اولاف شولتس صدر اعظم آلمان روز سه‌شنبه در مجلس فدرال این کشور (بوندستاگ) گفت رئیس جمهوری روسیه اگرچه اوکراین را ویران کرد، اما آینده کشور روسیه را هم به تباهی کشاند.
به گزارش یورونیوز، شولتس با تاکید بر اینکه اوکراین می‌تواند روی کمک‌های آلمان حساب کند گفت پیشروی نیروهای روسیه متوقف شده است.
جنگ روسیه علیه اوکراین ادامه دارد و این کشور علاوه بر مراکز نظامی، تاسیسات غیرنظامی و زیربنایی اوکراین را نیز مورد حمله قرار می دهد.
                            ",https://www.asriran.com/003US9
832048,۱۴۰۱/۰۱/۰۳,ورزشی,دختران ایران بر بام هندبال آسیا,نهمین دوره مسابقات هندبال قهرمانی نوجوانان آسیا با حضور 5 تیم قزاقستان، ازبکستان، هند و ایران در آلماتی قزاقستان برگزار می‌شود و 2 تیم برتر سهمیه مسابقات جهانی 2022 گرجستان را کسب خواهند کرد.,"تیم هندبال نوجوانان دختر ایران با پیروزی مقابل سوریه، عنوان قهرمانی مسابقات هندبال نوجوانان آسیا را از آن خود کرد.به گزارش خبرگزاری تسنیم، تیم ملی هندبال نوجوانان کشورمان در چهارمین دیدار خود در مسابقات قهرمانی نوجوانان دختر آسیا در قزاقستان با نتیجه 36 بر 21 برابر سوریه به برتری رسید. تیم ایران پیش از این موفق شده بود سهمیه مسابقات جهانی را کسب کند و با برتری مقابل سوریه و کسب 4 برد پیاپی عنوان قهرمانی این مسابقات را از آن خود کرد. این اولین قهرمانی هندبال ایران در رده مردان و زنان است که موفق شدند بر بام آسیا قرار بگیرند.
نیمه نخست این دیدار با برتری 17 بر 8 تیم ایران به پایان رسیده بود. تیم ایران در سه بازی گذشته خود مقابل ازبکستان، قزاقستان و هند به پیروزی رسیده بود و با برتری مقابل سوریه با 4 پیروزی قهرمان آسیا شد.
شهرزاد نصوحی، نسترن گودرزی، زهرا فتوتی، فاطمه مریخ، فاطمه احمدی، شقایق چراغی، آسمان بدوی، النازیارمحمدتوسکی، فریماه احمدی، مبینا حاج حیدری، هانیه شاه ویسی، نگین رحمانی، صبا زنگنه، بهارزنگنه، هستی دوخایی و آرزو بهمئی اسامی ملی‌پوشان حاضر در این مسابقات است.
غلامعلی اکبرآبادی به عنوان مدیر فنی، فاطمه محمدخانی به عنوان مربی، مریم رضائیان به عنوان سرپرست و ندا اسدی به عنوان فیزیوتراپ هدایت تیم ملی ایران را بر عهده دارند.
نهمین دوره مسابقات هندبال قهرمانی نوجوانان آسیا با حضور 5 تیم قزاقستان، ازبکستان، هند و ایران در آلماتی قزاقستان برگزار می‌شود و 2 تیم برتر سهمیه مسابقات جهانی 2022 گرجستان را کسب خواهند کرد.                           ",https://www.asriran.com/003US8
832046,۱۴۰۱/۰۱/۰۳,اقتصادی,تعیین قیمت خرید تضمینی گندم,قیمت خرید تضمینی گندم برای سال ۱۴۰۱ را مبلغ ۱۱۵ هزار ریال تعیین کرد که از این میزان، مبلغ ۱۰۵ هزار ریال به عنوان اصل قیمت تعیین شده و ۱۰ هزار ریال به عنوان هدیه تحویل در نظر گرفته شد.,"هیئت وزیران، قیمت خرید تضمینی گندم برای سال ۱۴۰۱ را مبلغ ۱۱ هزار و ۵۰۰ تومان تعیین کرد.
به گزارش پایگاه اطلاع رسانی دولت،نخستین جلسه هیئت دولت سیزدهم در سال ۱۴۰۱، صبح روز چهارشنبه سوم فروردین ماه به ریاست سید ابراهیم رئیسی رئیس جمهور برگزار شد.
 در ادامه جلسه، هیئت وزیران به پیشنهاد سازمان برنامه و بودجه کشور، قیمت خرید تضمینی گندم برای سال ۱۴۰۱ را مبلغ ۱۱۵ هزار ریال تعیین کرد که از این میزان، مبلغ ۱۰۵ هزار ریال به عنوان اصل قیمت تعیین شده و ۱۰ هزار ریال به عنوان هدیه تحویل در نظر گرفته شد.
                           ",https://www.asriran.com/003US6
832045,۱۴۰۱/۰۱/۰۳,اقتصادی,قیمت خرید تضمینی گندم: ۱۱ هزار و ۵۰۰ تومان,قیمت خرید تضمینی گندم برای سال ۱۴۰۱ را مبلغ ۱۱۵ هزار ریال تعیین کرد که از این میزان، مبلغ ۱۰۵ هزار ریال به عنوان اصل قیمت تعیین شده و ۱۰ هزار ریال به عنوان هدیه تحویل در نظر گرفته شد.,"هیئت وزیران، قیمت خرید تضمینی گندم برای سال ۱۴۰۱ را مبلغ ۱۱ هزار و ۵۰۰ تومان تعیین کرد.
به گزارش پایگاه اطلاع رسانی دولت،نخستین جلسه هیئت دولت سیزدهم در سال ۱۴۰۱، صبح روز چهارشنبه سوم فروردین ماه به ریاست سید ابراهیم رئیسی رئیس جمهور برگزار شد.
 در ادامه جلسه، هیئت وزیران به پیشنهاد سازمان برنامه و بودجه کشور، قیمت خرید تضمینی گندم برای سال ۱۴۰۱ را مبلغ ۱۱۵ هزار ریال تعیین کرد که از این میزان، مبلغ ۱۰۵ هزار ریال به عنوان اصل قیمت تعیین شده و ۱۰ هزار ریال به عنوان هدیه تحویل در نظر گرفته شد.
                           ",https://www.asriran.com/003US5
832044,۱۴۰۱/۰۱/۰۳,اجتماعی ,باد و برف و باران در راه زنجان,این مسئول با بیان اینکه فردا شاهد وزش باد به نسبت شدید تا شدید، رگبار باران و رعد و برق خواهیم بود، ادامه داد: ارتفاعات استان با کولاک برف نیز همراه خواهد شد و احتمال آب‌گرفتگی معابر نیز دور از انتظار نیست.,"کارشناس پیش‌بینی اداره‌کل هواشناسی استان زنجان گفت: فردا شاهد وزش باد به نسبت شدید تا شدید، رگبار باران و رعد و برق خواهیم بود.
سونا صرفی در گفت‌وگو با ایسنا، با اشاره به شرایط جوی استان، اظهار کرد: پیش‌بینی می‌شود در این استان فردا(پنجشنبه)شاهد بارش باران، وقوع باد شدید و رعد و برق به عنوان پدیده‌های غالب باشیم.
وی افزود: بر اساس پیش‌بینی‌های انجام شده امروز شاهد آسمانی ابری و در برخی مناطق مه‌آلود خواهیم بود و امروز قبل از ظهر بارش باران و برف در استان تداوم دارد.
این مسئول با بیان اینکه فردا شاهد وزش باد به نسبت شدید تا شدید، رگبار باران و رعد و برق خواهیم بود، ادامه داد: ارتفاعات استان با کولاک برف نیز همراه خواهد شد و احتمال آب‌گرفتگی معابر نیز دور از انتظار نیست.
صرفی با بیان اینکه دمای هوا تا پایان هفته با نوسان همراه می‌شود، تصریح کرد: از روز جمعه دمای هوای استان با کاهش همراه و سرد می‌شود. دمای هوای فعلی شهر زنجان ۲ درجه سانتیگراد زیر صفر است که نسبت به روز گذشته در همین ساعت پنج درجه سانتیگراد کاهش یافته است.
کارشناس پیش‌بینی اداره‌کل هواشناسی استان زنجان خاطرنشان کرد: ماهنشان با ۱۵ درجه سانتیگراد بالای صفر و پری با پنج درجه سانتیگراد زیر صفر به ترتیب گرم‌ترین و سردترین مناطق استان در شبانه‌روز گذشته بودند.                           ",https://www.asriran.com/003US4
832043,۱۴۰۱/۰۱/۰۳,اجتماعی ,تندباد و طوفان در راه اصفهان,مدیرکل مدیریت بحران استانداری اصفهان به رانندگان توصیه کرد فردا و پس فردا سفرهای خود را به تعویق بیندازند,"مدیرکل مدیریت بحران استانداری اصفهان از وزش تندبادهای لحظه‌ای و طوفان گرد و غبار از پیش از ظهر فردا تا عصر جمعه در استان اصفهان خبر داد.
منصور شیشه فروش در گفت‌وگو با ایسنا، اظهار کرد: شب گذشته تندباد لحظه‌ای در محور نائین _ انارک اتفاق افتاد که در محور انارک به‌صورت موقت محدودیت تردد از سوی پلیس راه اعمال شد.
وی با اعلام اینکه از امروز تا آخر هفته در همه مناطق استان شاهد تندباد خواهیم بود، گفت: از فردا ظهر در بیشتر مناطق استان تندباد شدید آغاز می‌شود و طوفان لحظه‌ای و گرد و غبار خواهیم داشت.
مدیرکل مدیریت بحران استانداری اصفهان گفت: سامانه جوی که در استان مستقر شده فاقد رطوبت است و انرژی خود را به‌صورت باد تخلیه می‌کند که باعث ایجاد تندباد و طوفان‌های لحظه‌ای می‌شود، علاوه بر آن کانون‌های گرد و غبار در استان نیز به علت خشکی، باعث خیزش گرد و غبار می‌شوند.
وی از کاهش میدان دید در محورهای مواصلاتی، گرد و غبار و طوفان و تندباد از پیش از ظهر فردا تا عصر جمعه خبر داد و گفت: طوفان و تندباد فردا بیشتر مناطق استان را در بر می‌گیرد، اما در مناطق مرکزی، غربی و جنوب شدت بیشتری دارد و پیش بینی شده سرعت باد ۸۰ تا ۱۰۰ کیلومتر در ساعت باشد.
شیشه فروش با بیان اینکه تندباهای نقطه‌ای و لحظه‌ای در روز جمعه بیشتر در مناطق شرق نمودار می‌شود، افزود: سرعت وزش باد در محورهای جاده ای اصفهان، کوهپایه، سگزی، نائین، انارک، جندق، خور و بیابانک و اردستان تا ۱۱۰ کیلومتر در ساعت پیش بینی شده است.
وی از آماده باش عوامل مدیریت بحران در استان خبر داد و گفت: تیم‌های پلیس راه، راهداری، اورژانس و هلال احمر در مناطق مختلف برای ارائه خدمات امدادی مستقر هستند و ۲۰۰ پایگاه اورژانس جاده‌ای، ۴۶ پایگاه هلال احمر، ۴۴ راهدارخانه، پایگاه‌های پلیس و پلیس راه، ۵۴ مجتمع خدمات رفاهی در جاده‌ها، ۱۰ ایستگاه امنیت سلامت در محورهای اصلی و ۱۹ ایستگاه امنیت سلامت در محورهای روستایی ایجاد و تجهیز شده است.
مدیرکل مدیریت بحران استانداری اصفهان به رانندگان توصیه کرد فردا و پس فردا سفرهای خود را به تعویق بیندازند و گفت: رانندگان باید به هشدارها و نکات ایمنی در محورهای مواصلاتی به ویژه در شرق استان توجه کنند و اگر با تندباد مواجه شدند توقف کنند.                            ",https://www.asriran.com/003US3
832042,۱۴۰۱/۰۱/۰۳,اجتماعی ,۲۸۸ کشته در تصادفات نوروزی/ توقیف ۴۶۰۰ خودرو,30 درصد از تصادفات در 24 ساعت اخیر از نوع واژگونی و به دلیل خستگی و خواب‌آلودگی روی داده است,"رئیس پلیس راهور از کشته شدن ۲۸۸ نفر و مجروحیت ۴ هزار و ۳۰۰ هموطن در تصادفات نوروزی خبر داد.به گزارش تسنیم؛ سردار سید کمال هادیانفر با اشاره به وضعیت ناپایدار جوی در محورهای شمالی و غربی کشور، اظهار کرد: در 24 ساعت گذشته شرایط خاصی را در این محورها شاهد بودیم و به دلیل برف و بارندگی شدید در این محورها، اعمال محدودیت‌هایی صورت گرفت.
رئیس پلیس راهور با بیان اینکه شرایط جوی ناپاپدار و سردی هوا در گیلان و مازندران، منجر به افزایش سفرها در جنوب کشور شده است، گفت: در جنوب کشور نیز شرایط خاصی وجود دارد و متأسفانه تصادفات در محورهای جنوبی نیز افزایشی شده است.
وی بیان کرد: از ابتدای طرح نوروزی، 288 نفر از هموطنان بر اثر تصادفات جان باختند (یعنی هر یک ساعت دو نفر).
این مقام انتظامی با اشاره به مجروحیت و معلولیت بیش از چهار هزار و 300 نفر در تصادفات ایام نوروز، گفت: اکنون شرایط سفر در محورهای شمالی کشور و مخصوصاً استان‌هایی همچون اردبیل که برف‌گیر است، مساعد نیست لذا هموطنان از سفرهای غیرضروری به این استان‌ها بپرهیزند و در صورت لزوم سفر، حتماً تجهیزات زمستانی همراه داشته باشند.
هادیانفر با بیان اینکه سرعت و سبقت غیرمجاز بیشترین عامل تصادفات است، تأکید کرد: استفاده از کمربند ایمنی برای تمام سرنشینان الزامی است.
رئیس پلیس راهور، با بیان اینکه 30 درصد از تصادفات در 24 ساعت اخیر از نوع واژگونی بوده و به دلیل خستگی و خواب‌آلودگی روی داده است، تصریح کرد: بیش از چهار هزار و 600 خودرو به دلیل تخلفات حادثه‌ساز توسط همکاران بنده توقیف شدند.
به گفته وی، در حال حاضر هیچ محدودیتی در محورهای شمالی کشور وجود ندارد و ترددها به صورت رفت و برگشت در این محورها انجام می‌شود.                           ",https://www.asriran.com/003US2
832041,۱۴۰۱/۰۱/۰۳,ورزشی,بازگشت گل‌محمدی به تمرین پرسپولیس/ پایان قهر یحیی,این استعفا با مخالفت مدیرعامل باشگاه پرسپولیس روبروشد و رضا درویش اعلام کرد تحت هیچ شرایطی اجازه جدایی به سرمربی تیمش را نمی‌دهد.,"یحیی‌ گل‌محمدی که پس از تساوی در شهرآورد جنجالی در پست اینستاگرامی از سمت خود استعفا کرده بود امروز در محل تمرین تیم فوتبال پرسپولیس حاضر شد.
به گزارش ایرنا، یحیی‌ گل‌محمدی پس از تساوی در شهرآورد ۹۸ با انتشار پستی در صفحه شخصی‌اش از سمت سرمربیگری پرسپولیس استعفا کرد.
این استعفا با مخالفت مدیرعامل باشگاه پرسپولیس روبروشد و رضا درویش اعلام کرد تحت هیچ شرایطی اجازه جدایی به سرمربی تیمش را نمی‌دهد.
مذاکرات مدیران پرسپولیس در چند روز گذشته با یحیی گل‌محمدی باعث شد تا او راضی به بازگشت به نیمکت سرخ‌ها شود.
گل‌محمدی که دیروز اعلام کرده بود از استعفایش صرف نظر کرده است امروز در محل تمرین پرسپولیس حاضر شد تا بار دیگر تمرینات تیمش را زیر نظر بگیرد.
تمرین تیم فوتبال پرسپولیس برای دیدار با هوادار از ساعت ۱۶ آغاز خواهد شد.                           ",https://www.asriran.com/003US1
832040,۱۴۰۱/۰۱/۰۳,ورزشی,اسکوچیچ: مشکلی نداریم و آماده بازی با کره هستیم,شاگردان دراگان اسکوچیچ بعد از بازی مقابل کره راهی تهران خواهند شد تا در آخرین بازی خود در روز سه شنبه نهم ۹ فروردین ماه برابر تیم لبنان به میدان بروند.,"سرمربی تیم ملی فوتبال ایران گفت: ملی پوشان ما برای بازی مقابل کره از آمادگی خوبی برخوردار هستند و برای بازی فردا مشکلی نداریم.
به گزارش ایرنا، دراگان اسکوچیچ در آستانه بازی تیم های ملی فوتبال ایران و کره افزود: بازی ایران و کره همیشه جذاب و تماشایی بوده است و فردا نیز اینچنین خواهد شد. می دانیم که بازی مهمی است و برای تثبیت جایگاه خود در بازی فردا به میدان می رویم.
وی ادامه داد: قبل از بازی درگیر مشکلاتی شدیم که کارمان را سخت کرد، برخی از بازیکنان تاثیرگذار خود را در اختیار نخواهیم داشت و برخی دیگر نیز در آخرین لحظات در اردوی کره به جمع ما اضافه شدند.
سرمربی تیم ملی فوتبال ایران یادآور شد: کره هم بازیکنان خوب و قابل احترامی دارد اما ما ایران هستیم. بازیکنان ایرانی در لیگ های معتبر اروپا بازی می کنند و از سطح کیفی بالایی برخوردارند. ما از هر نظر برای بازی فردا آماده هستیم و مشکلی نداریم. کرونا برخی از بازیکنان ما را گرفت اما بازیکنان دیگری دارم که باید جای خالی آنها را پر کنند و می دانم که این اتفاق خواهد افتاد.
او ادامه داد: نقاط ضعف و قوت کره را آنالیز کرده ایم و فردا خواهید دید که تیم ایران چگونه به زمین می رود.
تیم ملی فوتبال ایران در گروه نخست مرحله سوم مقدماتی جام جهانی از ۸ بازی برگزار شده با ۲۲ امتیاز صدرنشین است و تیم کره جنوبی نیز با همین تعداد بازی و ۲۰ امتیاز در جایگاه دوم قرار دارد. هر دو تیم جواز صعود به جام جهانی را کسب کرده اند و در دو بازی باقی مانده خود به دنبال صدرنشینی و تثبت جایگاه خود هستند.
بازی تیم های ایران و کره فردا پنجشنبه ۴ فروردین ماه و از ساعت ۱۵:۳۰ با حضور هواداران کره ای و در سئول برگزار می شود.
شاگردان دراگان اسکوچیچ بعد از بازی مقابل کره راهی تهران خواهند شد تا در آخرین بازی خود در روز سه شنبه نهم ۹ فروردین ماه برابر تیم لبنان به میدان بروند.
                           ",https://www.asriran.com/003US0
832039,۱۴۰۱/۰۱/۰۳,اقتصادی,ثبت ۳.۲ میلیون اقامت‌ نوروزی در مازندران,به گفته وی ، سهم سایر اماکن اقامتی استان نیز از این سه میلیون و ۲۴۰ هزار نفر-شب اقامت حدود ۱۹ هزار اقامت بود که یک‌هزار و ۴۳۷ نفر-شب در اقامتگاه‌های سنتی، ۶ هزار و ۹۱۰ نفر-شب در مجتمع‌های گردشگری، ۵۸۳ نفر-شب در مهمانپذیرها، دو هزار و ۶۲۰ نفر-شب در مجموعه‌های بومگردی و ۷ هزار و ۴۴۱ نفر-شب اقامت در تاسیسات اقامتی وابسه به آموزش و پرورش از جمله مدارس ثبت شد.,"بیش از ۳.۲ میلیون اقامت‌ نوروزی تا دوم فروردین در مازندران ثبت شد. سرپرست اداره کل میراث فرهنگی، گردشگری و صنایع دستی مازندران گفت که میزان اقامت‌های ثبت شده مسافران نوروزی در استان تا پایان دومین روز سال جدید از سه میلیون و ۲۴۰ هزار نفر-شب فراتر رفته است.
مهدی ایزدی روز چهارشنبه در گفت‌وگو با خبرنگار ایرنا اظهار کرد: بر اساس آمارهای ثبت شده طی ۶ روز گذشته یعنی از ۲۶ اسفند پارسال تا پایان روز دوم فروردین جاری سه میلیون و ۲۴۰ هزار و ۸۲۴ نفر در مراکز اقامتی مازندران اعم از هتل‌ها و متل‌ها، مجتمع‌های گردشگری، هتل‌آپارتمان، خانه‌مسافر، اقامتگاه‌ها و کمپ‌های موقت، واحدهای بومگردی، مدارس و مهمان‌سراهای ادارات استان اقامت شبانه داشته اند که نشانگر نقش مهم مازندران در سفرهای داخلی است.
وی افزود: طی ۶ شبانه‌روز گذشته تعداد اقامت‌ها در هر ۲۴ ساعت روندی افزایشی داشت به طوری که از زیر ۲۰۰ هزار نفر-شب اقامت در روزهای ۲۶ و ۲۷ اسفند، به بیش از ۸۶۰ هزار نفر-شب اقامت در دومین روز فروردین رسید.
این مسئول خاطرنشان کرد: بیشترین سهم از اقامت‌های ثبت شده مربوط به مهمان‌سراهای ادارات و خوابگاه‌های دانشجویی است که یک‌میلیون و ۸۲۸ هزار و ۷۲ نفر-شب اقامت معادل ۵۶ درصد کل اقامت‌های ثبت شده طی ۶ روز اخیر در آن‌ها رقم خورد.
سرپرست اداره کل میراث فرهنگی، گردشگری و صنایع دستی مازندران اظهار کرد: در طرح خانه‌مسافر استان نیز تا کنون یک میلیون و ۲۷۳ هزار و ۸۱۵ نفر-شب اقامت ثبت شد که برابر با ۳۹ درصد کل اقامت‌های مربوط به نوروز ۱۴۰۱ مازندران تا پایان روز دوم فروردین است.
ایزدی افزود: ۱۵ هزار و ۱۴۵ نفر-شب اقامت در هتل‌های استان، ۱۰ هزار و ۲۵۴ نفر-شب اقامت در هتل‌آپارتمان‌ها، ۶ هزار و ۶۶۲ نفر-شب اقامت در متل‌ها، و ۸۷ هزار و ۸۸۵ نفر-شب اقامت نیز در اقامتگاه‌های موقت مانند کمپ‌ها، کانکس‌ها و چادرهای مسافرتی استان به ثبت رسید.
به گفته وی ، سهم سایر اماکن اقامتی استان نیز از این سه میلیون و ۲۴۰ هزار نفر-شب اقامت حدود ۱۹ هزار اقامت بود که یک‌هزار و ۴۳۷ نفر-شب در اقامتگاه‌های سنتی، ۶ هزار و ۹۱۰ نفر-شب در مجتمع‌های گردشگری، ۵۸۳ نفر-شب در مهمانپذیرها، دو هزار و ۶۲۰ نفر-شب در مجموعه‌های بومگردی و ۷ هزار و ۴۴۱ نفر-شب اقامت در تاسیسات اقامتی وابسه به آموزش و پرورش از جمله مدارس ثبت شد.                            ",https://www.asriran.com/003URz
832037,۱۴۰۱/۰۱/۰۳,اجتماعی ,نحوه دریافت وام ۶۰۰ میلیون تومانی بافت فرسوده,معاون وزیر راه و شهرسازی: افراد برای آنکه بدانند خانه‌شان در محدوده هدف بازآفرینی قرار دارد یا خیر کد جام یا کد پستی ملک را وارد کنند.,معاون وزیر راه و شهرسازی گفت: متقاضیانی که ملک آن‌ها در بافت‌های هدف بهسازی و نوسازی قرار دارد و پروژه شان به ۱۰ درصد پیشرفت فیزیکی رسیده می‌توانند از سقف تسهیلات نوسازی تا ۶۰۰ میلیون تومان استفاده کنند؛ مشمولان برای ثبت درخواست به سامانه طرح‌های جامع حمایتی مسکن یا سایت شرکت بازآفرینی شهری ایران مراجعه کنند.به گزارش ایسنا، محمد آئینی اظهار کرد: کسانی که ملک‌شان در محدوده بافت‌های فرسوه شهری، سکونتگاه‌های غیررسمی و بافت‌های تاریخی واقع شده، نسبت به نوسازی اقدام کرده اند، پروژه شان به ۱۰ درصد پیشرفت فیزیکی رسیده و قصد دارند از تسهیلات جدید نوسازی تا سقف ۶۰۰ میلیون تومان استفاده کنند به سامانه جامع طرح‌های حمایتی مسکن (نهضت ملی مسکن) به نشانی saman.mrud.ir و یا سایت شرکت بازآفرینی شهری تهران به نشانی udrc.ir مراجعه کنند.وی با بیان اینکه سقف تسهیلات صرفا به واحد‌های واقع در اطراف حرم‌های مطهر چهار شهر مشهد، قم شیراز و تهران پرداخت می‌شود افزود: سقف وام ۴۵۰ میلیون تومان است، اما در چهار شهر مشهد، قم، شیراز و تهران و در محدوده حرم امام رضا (ع)، حرم حضرت معصومه (ع)، حرم شاهچراغ (ع) و حرم حضرت عبدالعظیم (ع) تا سقف ۶۰۰ میلیون تومان رسیده که ۱۵۰ میلیون تومان از وام کلیه متقاضیان بدون سود بانکی پرداخت می‌شود.معاون وزیر راه و شهرسازی تصریح کرد: افراد برای آنکه بدانند خانه‌شان در محدوده هدف بازآفرینی قرار دارد یا خیر کد جام یا کد پستی ملک را وارد کنند.آئینی گفت: برای دریافت این تسهیلات نیازی به سپرده گذاری نیست و همین که ملک در بافت‌های فرسوده واقع شده باشد کافی است تا مشمول دریافت این وام شود.وی تاکید کرد: ۱۵۰ میلیون تومان از تسهیلات نوسازی در تمامی شهر‌ها با سود صفر درصد پرداخت می‌شود. مابقی ۱۸ درصد خواهد بود؛ لذا نرخ سود در تهران حدود ۱۲ درصد، در کلانشهر‌ها ۱۱ درصد و در سایر شهر‌ها حدود ۱۰ درصد است. علاوه بر این در تهران ۱۵۰ میلیون تومان دیگر از این تسهیلات و در سه شهر دیگر قم، شیراز و مشهد ۲۰۰ میلیون تومان با سود ۹ درصد است و اگر متقاضیان زیر پوشش نهاد‌های حمایتی باشند سود این بخش از تسهیلات ۴ درصد خواهد بود.آئینی با بیان اینکه ۴۵۰ میلیون تومان از تسهیلات نوسازی توسط بانک مسکن پرداخت می‌شود گفت: مازاد این رقم تا سقف ۶۰۰ میلوین تومان برای چهار شهر تهران، قم، مشهد و شیراز توسط صندوق سرمایه‌گذاری حرم مطهر که زیرمجموعه شرکت بازآفرینی شهری است تامین خواهد شد. خوشبختانه طی چند ماه اخیر با حمایت وزیر راه و شهرسازی منابع نوسازی ۳.۵ برابر دوره‌های گذشته شده و ان‌شاءالله بتوانیم به هدف نوسازی سالیانه ۱۵۰ هزار واحد دست پیدا کنیم.معاون وزیر راه و شهرسازی خاطرنشان کرد: بر اساس قانون حمایت از احیا، حمایت از نوسازی و بهسازی بافت‌های فرسوده، شهرداری‌ها موظفند حداقل ۵۰ درصد در عوارض پروانه و تواکم ساخت تخفیف بدهند که این رقم تا ۱۰۰ درصد هم می‌توانند باشد. در حال حاضر شهرداری‌های کشور همکاری خوبی در بافت‌های فرسوده دارند و به طور متوسط بالای ۸۵ درصد تخفیف می‌دهند.آئینی اظهار کرد: از شهرداری‌ها درخواست کردیم تا مدت زمان صدور پروانه را کاهش دهند که اکثرا اجابت کردند. در حال حاضر دریافت پروانه بیش از ۷ تا ۸ ماه طول می‌کشد که شهرداری‌ها قصد دارند این زمان را به کمتر از ۲ ماه برسانند و این برای سرمایه گذار بسیار مهم است.بنا بر این گزارش، سقف تسهیلات نوسازی و بهسازی در بافت‌های ناکارآمد تا پیش از این ۲۵۰ میلیون تومان بود که در روز‌های اخیر به ۶۰۰ میلیون تومان افزایش پیدا کرد. بر این اساس هم اکنون تسهیلات بافت فرسوده در تهران ۴۵۰ میلیون تومان است، در کلانشهر‌ها ۴۰۰ میلیون تومان، در مراکز استان‌ها ۳۵۰ میلیون تومان و در باقی شهر‌ها ۳۰۰ میلیون تومان است. از سوی دیگر مبلغ نوسازی بافت فرسوده در چهار شهر مشهد، قم، شیراز و تهران و در محدوده حرم امام رضا (ع)، حرم حضرت معصومه (ع)، حرم شاهچراغ (ع) و حرم حضرت عبدالعظیم (ع) تا سقف ۶۰۰ میلیون تومان رسیده است که ۱۵۰ میلیون تومان از وام کلیه متقاضیان بدون سود بانکی پرداخت می‌شود.                           ,https://www.asriran.com/003URx
832038,۱۴۰۱/۰۱/۰۳,اجتماعی ,کمک فوری برای درمان این دختر یتیم که نمیرد,,"خیریه همت رضاشهر با ارسال نامه ای به عصر ایران، خواستار کمک به مادر دختر ۱۲ ساله بدون سرپرستی شده که (یتیم ) و تحت پوشش این موسسه می باشد که پدرومادر خود را از دست داده استدر این نامه آمده است:
احتراماً ضمن تبریک سال نو خدمت همه شما نیک اندیشان به استحضار می رساند تهمینه از مددجویان این خیریه به حضورتان معرفی می گردد.
تهمینه۱۲ ساله بدون سرپرست(یتیم )تحت پوشش این موسسه می باشد که پدرومادر خود را از دست داده است ومتاسفانه در بچگي تشنج کرده ودرحال حاضر عفونت به چشم ها و بافت های مغزی سرایت کرده کرده و طبق نظر پزشک فورا باید درمان شود چرا که به احتمال زیاد به سایر بافت های عصبی من جمله گوش -ریه -گلو را درگیر می کند.
از آنجا که این کودک به لحاظ جسمی ضعیف است حتمآ باید داروهای تقویتی مصرف نماید که هزینه بالایی دارد باتوجه به اینکه تهمینه هیچکسی را ندارد خواهشمند است باتوجه به رقم بالای درمان این کودک همت ویاری نمائید تا بتوانیم انشاءالله با عنایات پرودگار متعال و کمک شما عزیزان سلامتی را به این کودک برگردانیم.
از خدای بزرگ سلامتی همه شما عزیزان را خواستاریم.
قبلا از همکاری و مساعدتی که دراین باره مبذول خواهید فرمود کمال تشکر و سپاسگزاری را می نماید.
قبلا از همکاری و مساعدتی که دراین باره مبذول خواهید فرمود کمال تشکر و سپاسگزاری را می نماید.
شماره حساب خیریه 02042187340 شماره کارت خیریه 6104337733573958شماره شبای خیریه IR930120000000002042187340
برای کمک آنلاین کلیک کنید                           ",https://www.asriran.com/003URy
832036,۱۴۰۱/۰۱/۰۳,سیاست خارجی,امیر عبداللهیان: سوریه و ایران در یک سنگر هستند,این سومین سفر حسین امیر عبداللهیان وزیر امور خارجه به سوریه در طی ماه‌های گذشته است.,وزیر امور خارجه کشورمان گفت: روابط دوجانبه ایران و سوریه در بهترین شرایط است.به گزارش ایسنا، حسین امیرعبداللهیان ظهر روز سه شنبه در هنگام ورود به دمشق در جمع خبرنگاران درباره اهداف سفر خود به سوریه گفت:در این سفر در مورد تقویت روابط دو کشور در زمینه‌های مختلف به‌ویژه در زمینه اقتصادی که در اولویت است، رایزنی خواهیم کرد.این دیپلمات ارشد کشورمان افزود: سوریه و ایران در یک سنگر هستند و ایران از رهبری، دولت و ملت سوریه حمایت می‌کند و روابط دوجانبه بین دو کشور در بهترین شرایط است.به گزارش ایسنا به نقل از خبرگزاری دولتی سوریه «سانا» فیصل المقداد وزیر امور خارجه سوریه هم در جریان استقبال از حسین امیرعبداللهیان وزیر امور خارجه ایران در فرودگاه بین المللی دمشق تصریح کرد: این سفر فرصت دیگری برای رایزنی در مورد موضوعات مورد علاقه دو کشور و تحولات منطقه است.بر اساس این گزارش، این سومین سفر حسین امیر عبداللهیان وزیر امور خارجه به سوریه در طی ماه‌های گذشته است.                           ,https://www.asriran.com/003URw
832035,۱۴۰۱/۰۱/۰۳,اقتصادی,۱۴.۷ میلیارد دلار خرج ارز ۴۲۰۰ تومانی شد,همچنین ۲.۲ میلیارد دلار گندم، ۹۷۳.۶ میلیون دلار جو، ۱.۲ میلیارد دلار کنجاله سویا و ۱.۶ میلیارد دلار دانه‌های روغنی با ارز ترجیحی از گمرک ترحیص و وارد کشور شده است.,در سال گذشته حداقل ۱۴.۷ میلیارد دلار بابت واردات هفت قلم کالای اساسی با ارز ترجیحی هزینه شده است.به گزارش ایسنا، اگرچه هنوز آمار نهایی از واردات کالای اساسی در پایان سال ۱۴۰۰ منتشر نشده است، ولی تا یک هفته مانده به انتهای سال، حجم واردات با ارز ترجیحی به ۲۵.۹ میلیون تن به ارزش بیش از ۱۴.۷ میلیارد دلار رسیده است، در حالی که مجموع واردات کالای اساسی (نیمایی و ترجیحی) حدود ۲۹.۸ میلیون تن به ارزش بیش از ۱۸.۸ میلیارد دلار بوده است.بر این اساس دولت در سال گذشته بیش از ۷۸ درصد واردات کالای اساسی را با ارز ترجیحی انجام داده است که فقط برای هفت قلم ذرت، گندم، جو، کنجاله سویا، دانه‌های روغنی، روغن خام و بخشی از دارو، تجهیزات و ملزومات پزشکی بوده است و مابقی با ارز نیمایی وارد کشور شد.حجم واردات با ارز ۴۲۰۰ تومانی از ابتدا تا ۲۴ اسفندماه ۱۴۰۰ نسبت به مدت مشابه ۱۳۹۹، حدود ۳۱ درصد از نظر وزنی و ۷۴ درصد ارزش رشد داشته است.این افزایش در حالی اتفاق اقتاده که در بودجه سال گذشته فقط هشت میلیارد دلار برای واردات کالای اساسی با ارز ترجیحی پیش بینی شده بود که کفاف نداد و سقف آن افزایش پیدا کرده است.در کنار رشد واردات، افزایش قیمت کالا‌های وارداتی در بازار جهانی از اهم دلایل این روند رو به رشد بوده است و در مقاطع مختلف سال واردات برخی اقلام مانند روغن حتی تا بیش از ۲۳۰ درصد هم از نطر هزینه واردات رشد داشته اند.در سال گذشته، در بین اقلام وارداتی کالای اساسی با ارز ترجیحی ذرت بیشترین سهم را با بیش از ۳.۳ میلیارد دلار داشته است و بعد از آن روغن‌های خوراکی به ۲.۶ میلیارد دلار و دارو، تجهیزات و ملزومات پزشکی با ۲.۵ میلیارد دلار قرار دارد.همچنین ۲.۲ میلیارد دلار گندم، ۹۷۳.۶ میلیون دلار جو، ۱.۲ میلیارد دلار کنجاله سویا و ۱.۶ میلیارد دلار دانه‌های روغنی با ارز ترجیحی از گمرک ترحیص و وارد کشور شده است.در بودجه ۱۴۰۱ بعد از مدت‌ها چالش در نهایت مجلس اختیار حذف ارز ۴۲۰۰ تومانی را به دولت واگذار کرده است، اما اینکه چگونه در این رابطه اقدام و با چه برنامه‌ای باشد وضعیت مشخصی نداشته و دولت برنامه‌ای ارائه نکرده است که مشخص شود در چه مقطعی و با چه سازوکاری در این رابطه اقدام می‌کند.                           ,https://www.asriran.com/003URv
832034,۱۴۰۱/۰۱/۰۳,حوادث,جعبه سیاه هواپیمای چینی پیدا شد,تلویزیون دولتی چین نیز اعلام کرده که بقایای هواپیمایی که دیروز در جنوب این کشور سقوط کرد پیدا شده، اما هیچ اثری از ۱۳۲ سرنشین آن یافت نشده است.,جعبه سیاه هواپیمای مسافربری خطوط هوایی چین شرقی که بعد از ظهر دوشنبه در منطقه خودمختار گوانگشی ژوانگ در جنوب چین سقوط کرد، پیدا شد.به گزارش باشگاه خبرنگاران، هواپیمای مسافربری شرکت هواپیمایی چین شرقی از نوع بوئینگ ۷۳۷ که با ۱۳۳ مسافر از شهر کانمینگ عازم گوانگژو بود؛ روز دوشنبه (اول فروردین) در منطقه گوانگ شی دچار حادثه شد. مقامات مسئول در نشست خبری شامگاه سه شنبه (دوم فروردین) اعلام کردند هواپیما پیش از پرواز از جهت ملاحظات فنی شرایط لازم را داشته است و خدمه نیز در سلامت بوده اند. همچنین سه خلبان در این پرواز حضور داشته اند که نسبت به روال معمول برای هدایت بوئینگ ۷۳۷ بیشتر است.تلویزیون دولتی چین نیز اعلام کرده که بقایای هواپیمایی که دیروز در جنوب این کشور سقوط کرد پیدا شده، اما هیچ اثری از ۱۳۲ سرنشین آن یافت نشده است.امدادگران چینی همچنان در حال جستجو در دامنه‌های جنگلی جنوب این کشور هستند، اما با وجود کشف بقایای این هواپیما، هنوز هیچ یک از سرنشینان هواپیما که تماس با آن‌ها قطع شده بود، پیدا نشده‌اند.به گفته اداره هوانوردی غیرنظامی چین، این پرواز هنگام سقوط حامل ۱۲۳ مسافر و ۹ خدمه بود.شی جین پینگ، رئیس‌جمهور چین پس از سقوط هواپیما بیانیه‌ای صادر کرد و از امدادگران خواست تمام تلاش خود را انجام دهند. گفته می‌شود آتش ناشی از سقوط این هواپیما آنقدر وسیع بوده که می‌توان آن را در تصاویر ماهواره‌ای ناسا مشاهده کرد.این هواپیمای مسافربری که از نوع بوئینگ ۷۳۷ بود، با سرعت ۵۲۳ مایل در ساعت، مرکز استان یون‌نان را به سمت گوانگژو ترک می‌کرد که در میانه راه دچار حادثه شد و سقوط کرد.                           ,https://www.asriran.com/003URu
832033,۱۴۰۱/۰۱/۰۳,بین الملل,طالبان دوباره مانع از تحصیل دختران شدند,""" دختران از بازگشت به مدرسه برای اولین بار بعد از قدرت گرفتن طالبان، خوشحال بودند اما طولی نکشید که کتاب های خود را بستند وسایل خود را جمع کردند مدرسه را ترک کردند در حالی که گریه می کردند.""","طالبان در روز بازگشایی مدارس دخترانه، دوباره از تحصیل دختران در افغانستان جلوگیری کردند.به گزارش عصرایران، دبیرستان های دخترانه در افغانستان بعد از ماه ها تعطیلی امروز بازگشایی شدند اما چند ساعت بعد از آن، مقامات طالبان دستور دادند مدارس دخترانه کلاس ششم به بالا دوباره تعطیل شوند.
طالبان دلیل این اقدام را تصمیم گیری درباره ""لباس مدرسه دختران"" اعلام کرده و گفته است در این باره هنوز تصمیم گیری نشده است.
وزارت معارف دولت طالبان چند ماه قبل گفته بود از امروز چهارشنبه همه مدارس برای دختران دوباره باز می شوند.
خبرگزاری اناتولی هم نوشت: عزیز احمد ریان، سخنگوی وزارت آموزش و پرورش طالبان به رسانه‌ها اعلام کرد که درهای تمام مدارس دخترانه (متوسطه و دبیرستان) تا اطلاع ثانوی به روی دانش‌آموزان باز نخواهد شد.
وی تاکید کرد: تصمیم نهایی در این باره از سوی رهبری امارت اسلامی (گروه طالبان) گرفته خواهد شد.
انعام الله سمنگانی یکی از سخنگویان طالبان در واکنش به خبرها درباره تعطیلی دوباره مدارس دخترانه به خبرگزاری فرانسه گفت: بله این صحیح است. او تایید کرد از دختران خواسته شده به خانه ها برگردند.گروهی از خبرگزاری فرانسه صبح امروز چهارشنبه در یکی از دبیرستان های دخترانه افغانستان مشغول عکاسی و تهیه گزارش از بازگشت دختران به مدرسه ها بود که یکی از معلم ها به دانش آموزان دستور داد به خانه برگردند.خبرگزاری فرانسه می نویسد: دختران از بازگشت به مدرسه برای اولین بار بعد از قدرت گرفتن طالبان، خوشحال بودند اما طولی نکشید که کتاب های خود را بستند وسایل خود را جمع کردند مدرسه را ترک کردند در حالی که گریه می کردند.جامعه جهانی بارها بر حق همه برای تحصیل در افغانستان تاکید کرده و از مقامات دولت طالبان خواسته بودند منع دختران از تحصیل را متوقف کنند و اجازه بدهند همه دختران به مدرسه و تحصیل برگردند. مقامات طالبان قبلا قول داده بودند که دانش آموزان دختر بتوانند به تحصیل در مدارس و دانشگاه ها ادامه دهند.هم اکنون دختران تنها تا کلاس ششم در مدارس می توانند ادامه تحصیل بدهند. البته در مدارس غیردولتی و خصوصی، تحصیل دختران بدون مانع است. همچنین در برخی استان ها و شهرها از جمله بلخ و مزارشریف ادامه تحصیل دختران در کلاس های ششم و بالاتر در مدارس دولتی ادامه دارد.طالبان تاکنون بهانه ها و دلایل مختلفی را برای جلوگیری از ادامه تحصیل دختران مطرح می کنند که از جمله می توان به مناسب سازی اسلامی فضای مدرسه ها برای دانش آموزان دختر اشاره کرد.                           ",https://www.asriran.com/003URt
832031,۱۴۰۱/۰۱/۰۳,اجتماعی ,پیگیری وزارت بهداشت برای اخذ مجوز استخدام ۱۰۰ هزار نیرو,دکتر رحیمی: کمبود نیروی انسانی به خاطر حجم عظیم اقدامات کرونایی کماکان به شدت احساس می‌شود و همچنان به دنبال جذب نیرو هستیم.,معاون توسعه مدیریت و منابع وزارت بهداشت، درمان و آموزش پزشکی اعلام کرد: پیگیر اخذ مجوز استخدام ۱۰۰ هزار نیروی جدید هستیم.به گزارش ایسنا، دکتر بهروز رحیمی با اعلام این خبر در کرمانشاه گفت: یکی از اقدامات اساسی در حال انجام در وزارت بهداشت، تعیین تکلیف و ساماندهی نیرو‌های انسانی به دلیل اهمیت منابع انسانی در این وزارت است و پیگیری اخذ مجوز جذب صد هزار نفر نیرو در دستور کار وزارت بهداشت قرار دارد که رشته‌های بهداشتی و درمانی به‌خصوص رشته پرستاری، در اولویت این موضوع هستند.وی ضمن اشاره به تأکیدات مقام معظم رهبری و ریاست محترم جمهور درخصوص ثبات و امنیت شغلی کارکنان نظام سلامت، ابراز امیدواری کرد در سال ۱۴۰۱ نیرو‌هایی که در دوران همه‌گیری ویروس منحوس کرونا بار زیادی را تحمل کرده و ایثارگرانه زحمات فراوانی را متقبل شده‌اند ازجمله نیرو‌های ۸۹ روزه، نیرو‌های شرکتی، نیرو‌های طرحی و سایرین تبدیل وضعیت شده و به امنیت شغلی برسند.تبدیل وضعیت ایثارگری ۶۷ هزار نیرو معاون توسعه مدیریت و منابع وزارت بهداشت افزود: سال گذشته از محل تبدیل وضعیت ایثارگری در مجموعه وزارت بهداشت ۶۷ هزار نفر تبدیل وضعیت شدند و همچنین از محل مجوز‌های استخدامی ستاد ملی کرونا ۳۴ هزار نفر به استخدام مجموعه وزارت بهداشت درآمدند.دکتر رحیمی بیان کرد: کمبود نیروی انسانی به خاطر حجم عظیم اقدامات کرونایی کماکان به شدت احساس می‌شود و همچنان به دنبال جذب نیرو هستیم.وی با بیان اینکه استان کرمانشاه از لحاظ بهداشتی و درمانی یکی از قطب‌های بزرگ کشور است، گفت: به دلیل وضعیت خاص استان کرمانشاه و حجم عظیمی که از بار بهداشت و درمان کشور در این منطقه وجود دارد، پروژه‌های این استان از اولویت‌های وزارت بهداشت هستند.پنج هزار پروژه نیمه تمام داریم معاون توسعه مدیریت و منابع ضمن بازدید از مراکز درمانی و پروژه‌های عمرانی دانشگاه علوم پزشکی کرمانشاه عنوان کرد: در مجموعه وزارت بهداشت بیش از ۵ هزار پروژه بهداشتی و درمانی نیمه‌کاره وجود دارد که هدف اصلی ما اتمام این پروژه‌ها با اولویت پروژه‌های بهداشتی است.وی در خصوص اهداف سفرش به کرمانشاه اظهار داشت: محور اصلی این سفر بازدید از پروژه‌های عمرانی حوزه بهداشت و درمان این استان بود که احداث مرکز جامع سرطان کرمانشاه یکی از اقدامات چشمگیر در حوزه درمان بیماران سرطانی است که پیشرفت ۷۵ درصدی داشته و امیدواریم به‌زودی به بهره‌برداری برسد.بر اساس گزارش سایت وبدا، معاون وزیر بهداشت با اشاره به تأمین اعتبار پروژه اورژانس بیمارستان طالقانی استان کرمانشاه در جریان بازدید از این بیمارستان ابراز امیدواری کرد: پروژه‌های بهداشتی و درمانی با اولویت مناطق مرزی و محروم مانند استان کرمانشاه در سال ۱۴۰۱ با سرعت بیشتری به بهره‌برداری برسند.                           ,https://www.asriran.com/003URr
832029,۱۴۰۱/۰۱/۰۳,عمومی,تهرانی‌ها بیشترین سفر را به اصفهان داشته‌اند,به گفته صلواتی، طی این مدت تعداد وسیله نقلیه خروجی از راه‌های استان ۸۰۰ هزار و ۸۹۵ بود که نسبت به مدت مشابه سال گذشته ۶۳ درصد رشد داشته است.,معاون حمل و نقل اداره کل راهداری و حمل و نقل جاده‌ای استان اصفهان گفت: طی روز‌های ۲۵ اسفند ۱۴۰۰ تا دوم فروردین امسال، میزان تردد در راه‌های استان نسبت به مدت مشابه سال گذشته، ۷۰ درصد رشد داشته است.محمدعلی صلواتی در گفتگو با ایسنا، با اشاره به آخرین آمار‌های تردد در محور‌های استان اصفهان از ابتدای تعطیلات نوروزی تاکنون، اظهار کرد: طی روز‌های ۲۵ اسفند ۱۴۰۰ تا دوم فروردین امسال، ۱۰ میلیون و ۳۴۷ هزار و ۴۰۷ تردد در راه‌های استان ثبت شده که میزان تردد‌ها نسبت به مدت مشابه سال گذشته، ۷۰درصد رشد داشته است.وی افزود: کل تردد در راه‌های استان از مجموع ۱۴۰ دستگاه ترددشمار ثبت شده است.معاون حمل و نقل اداره‌کل راهداری و حمل و نقل جاده‌ای استان اصفهان گفت: در این مدت، آمار خودرو‌های ورودی به محور‌های استان ۷۶۲ هزار و ۲۶۳ خودرو بوده که نسبت به مدت مشابه سال گذشته ۵۳ درصد افزایش داشته است.به گفته صلواتی، طی این مدت تعداد وسیله نقلیه خروجی از راه‌های استان ۸۰۰ هزار و ۸۹۵ بود که نسبت به مدت مشابه سال گذشته ۶۳ درصد رشد داشته است.وی افزود: از ابتدای ستاد نوروزی تاکنون سهم بیشترین تردد پلاک سایر استان‌ها در اصفهان مربوط به تهران با ۱۹.۴ درصد، فارس با ۴.۹ درصد، چهار محال و بختیاری با ۴.۳ درصد و همچنین خراسان رضوی، مازندران، یزد، قم، خوزستان، کرمان و ... است.معاون حمل و نقل اداره کل راهداری و حمل و نقل جاده‌ای استان اصفهان ادامه داد: میزان تردد خودرو‌های پلاک داخل استان ۴۴.۴ درصد بوده است.                           ,https://www.asriran.com/003URp
832028,۱۴۰۱/۰۱/۰۳,اقتصادی,در تعطيلات نوروز خودروهاي فردا موتورز را تست كنيد! / امکان خرید اقساطی با قیمت سال گذشته در نمایشگاه عیدانه (+جزئیات),در برنامه هايي كه جهت تعطيلات عيد در نظر گرفته شده، شرايط فروش اقساطي خودرو FMC SX5 با قيمت سال 1400 برقرار خواهد بود.,"مدير بازاريابي فردا موتورز از آغاز كارشوهاي اين گروه خودروسازي در هفت نقطه توريستي و شرايط فروش ويژه تعطيلات عيد خودرو FMC SX5 خبر داد.
به گزارش عصر ایران محمدرضا آريان نژاد با تبريك فرارسيدن سال 1401 شمسي، گفت:‌ هم زمان با فرا رسيدن سال جديد، برنامه كارشوهاي فرداموتورز براي سال 1401 در دو استان مازندران و گيلان در هفت نقطه توريستي و گردشگري شروع شد. اين كارشوها كه پيش از آغاز سال نو راه اندازي شده‌اند، تا پايان تعطيلات عيد ميزبان مخاطبان فردا موتورز خواهند بود.
او افزود:‌ علاوه بر اين 7 نقطه، يك استان هم در شمال غرب كشور به عنوان محل برگزاري كارشو انتخاب خواهد شد.
در شهر تهران هم يك مركز خريد براي برپايي كارشو در نظر گرفته شده است. در كنار برگزاري اين كارشوها، چند برنامه فرهنگي ورزشي با حمايت برند فردا موتورز برگزار مي شود.

مدير بازاريابي فردا موتورز درخصوص شرايط فروش محصولات اين گروه خودرويي در كارشوهاي عيدانه گفت:‌ در برنامه هايي كه جهت تعطيلات عيد در نظر گرفته شده، شرايط فروش اقساطي خودرو FMC SX5 با قيمت سال 1400 برقرار خواهد بود. اين طرح جهت ايجاد شرايط مساعد براي علاقمندان به خريد پيش از افزايش قيمت هاي احتمالي سال جديد در نظر گرفته شده است.

آريان نژاد با بيان اينكه سالي كه گذشت براي گروه صنعتي فردا سالي مملو از تلاش و پيشرفت بوده است، افزود:‌ سال 1401 براي فردا موتورز سالي به مراتب پربارتر خواهد بود و همان طور كه گفته شد از ابتداي سال با كارشوها و برنامه هاي فرهنگي آغاز خواهد شد و نكته حائز اهيمت اين كارشوها ايجاد فضا براي مخاطبان فرداموتورز براي تست خودروها و تجربه رانندگي با اين محصولات جهت خريد مطمئن تر است.
در كنار اين موارد و علاوه بر اعلام شرايط فروش خودرو FMC T5 در ابتداي سال آتي، در 3 ماهه نخست سال 1401 به احتمال زياد شاهد معرفي يك خودروي جديد از سوي شركت خواهيم بود.
همچنين، در سال 1401 تمركز ويژه خودروسازي فردا بر روي خدمات پس از فروش و ارائه خدمات متمايز با توجه به مدت زمان گارانتي و سرويس هاي اوليه رايگان و توسعه بيشتر عامليت ها خواهد بود.


آريان نژاد در انتها با تشكر از همراهي مخاطبان و مشتريان فردا موتورز در سال 1400 و قدرداني از اعتمادي كه در مدت فعاليت خودروسازي فردا به اين برند شد، گفت: فردا موتورز قطعاً قدر اعتماد مشتريان خود را مي داند و به پاس این همراهی و اعتماد علاوه بر معرفی محصولات جدید، در سال نو شرایط متنوعی برای فروش محصولات کنونی اعلام خواهد کرد.                           ",https://www.asriran.com/003URo
832027,۱۴۰۱/۰۱/۰۳,اجتماعی ,بازگشایی چند محور مسدودشده /بارش برف در جاده‌های ۴ استان,بنابر اعلام سایت راهو رانندگان سعی کنند باتوجه به برودت هوا، شب را برای رانندگی انتخاب نکنند.,معاون اجتماعی و فرهنگ ترافیک پلیس راهور گفت: به منظور جلوگیری از غافلگیر شدن در وضعیت جوی، از سفر‌های غیرضروری به استان‌های برفگیر حتی المقدور خودداری و در صورت ضرورت سفر، وسیله نقلیه خود را به زنجیر چرخ مجهز کرده و لباس گرم و سایر تجهیزات ایمنی زمستانه به همراه داشته باشند.به گزارش ایسنا، سرهنگ عین اله جهانی در این باره گفت: با عنایت به تغییر شرایط جوی و ورود سامانه بارشی در برخی استان‌های کشور، بارش برف سنگین و کولاک شدید برف در برخی از محور‌های مواصلاتی استان‌ها نظیر اردبیل، زنجان، آذربایجان شرقی و غربی همچنان ادامه دارد و هموطنان عزیز نباید فکر کنند که زمستان به پایان رسیده است.جهانی بیان داشت: با توجه به آمادگی واحد‌های خدمات رسان و هماهنگی‌های انجام گرفته قبل از شروع طرح نوروزی و پیش بینی‌های صورت گرفته برای جلوگیری از غافلگیر شدن و در راه ماندن مسافران نوروزی، با همکاری تمامی سازمان‌ها بالاخص تلاش شبانه روزی پلیس راه و راهداری محور‌های اصلی راه‌ها بازگشایی و از در راه ماندن و گرفتار شدن مسافران نوروزی در برف و کولاک جلوگیری شده است.معاون اجتماعی پلیس راهور اظهار کرد: در چند روز اخیر، صد‌ها نفر از مسافران نوروزی به جهت کولاک شدید برف و محدودیت دید افقی رانندگان، در برخی استان‌ها در مساجد، پایگاه‌های امداد و نجات جاده‌ای و راهدارخانه‌ها اسکان داده و به رانندگان صد‌ها دستگاه خودرو نیز امدادرسانی شده است.جهانی گفت: هم اکنون محور گرمی – بیله سوار استان اردبیل بازگشایی شده و تردد در محور‌های اهر - تبریز حوالی گردنه گویجه بیل تا سراهی هریس، اهر - کلیبر گردنه سامبران، اهر - ورزقان، ورزقان – خاروانا استان آذربایجان شرقی و همچنین گردنه صائین محور سراب – اردبیل، به علت کولاک شدید، تردد وسایل نقلیه تنها با زنجیر چرخ امکان پذیر است.وی به رانندگانی که قصد سفر به استان‌های شمالی و غربی کشور دارند، توصیه کرد: بمنظور جلوگیری از غافلگیر شدن در وضعیت جوی، از سفر‌های غیرضروری به این استان‌ها حتی المقدور خودداری و در صورت ضرورت سفر، وسیله نقلیه خود را به زنجیر چرخ مجهز و لباس گرم و سایر تجهیزات ایمنی زمستانه به همراه داشته باشند.بنابر اعلام سایت راهور، جهانی گفت: رانندگان سعی کنند باتوجه به برودت هوا، شب را برای رانندگی انتخاب نکنند.                           ,https://www.asriran.com/003URn
832670,۱۴۰۱/۰۱/۰۳,اقتصادی,افتتاح فاز نخست کارخانه شیرخشک بروجرد,,"به گزارش شستا رسانه، با حضور وزیر تعاون، کار و رفاه اجتماعی مرحله نخست کارخانه شیر خشک بروجرد با سرمایه گذاری ۱۹۰ میلیارد تومانی شرکت شستا (تامین اجتماعی) امروز یکشنبه ۲۹ اسفند ماه سال ۱۴۰۰ افتتاح شد.
در کارخانه شر خشک بروجرد که در زمینی به مساحت ۱۵ هکتار بعد از ۳۰ سال دوباره احیاء و راه اندازی شده سالانه ۱۲ هزار تُن محصول شیر خشک، خامه و آب پنیر تولید خواهد شد.
همچنین عملیات ساخت مرحله دوم کارخانه شیر خشک بروجرد با توان تولید روزانه ۴۵ تُن شامل ۱۰ نوع محصول لبنی و سرمایه گذاری ۱۹۲ میلیارد تومانی شرکت شستا آغاز شد.
فاز دوم این کارخانه بناست تا پایان سال آینده به بهره برداری برسد.
وزیر تعاون، کار و رفاه اجتماعی در مراسم افتتاح کارخانه شیر خشک بروجرد با بیان اینکه تولید به عنوان محوراصلی اقتصاد مقاومتی باعث پیشرفت است گفت: استفاده ازجوانان متخصص وبومی هر منطقه رویکرد اصلی وزارت تعاون، کار و رفاه در ایجاد اشتغال است.
عبدالملکی با بیان اینکه ۷۴ هزار مجوزکسب وکار از ۲۸ بهمن ماه تا ۲۵ اسفندماه در این وزراتخانه صادر شده افزود: با ایجاد خط اعتباری ۲ هزار میلیارد تومانی دنبال پشتیبانی از تولید هستیم .
شایسته ذکر است این مراسم با حضور حجت‌الله عبدالملکی وزیر تعاون، کار و رفاه اجتماعی، ابراهیم بازیان مدیرعامل شستا، محسن محمدی مدیرعامل هلدینگ صنایع عمومی تامین و جمعی از مقامات استانی برگزار شد.                           ",https://www.asriran.com/003UcA
832025,۱۴۰۱/۰۱/۰۳,سلامت,استفاده از ابریشم عنکبوت برای درمان سرطان,ابریشم عنکبوت که توسط عنکبوت تولید و در تنیدن تار آن استفاده می‌شود، یکی از قوی‌ترین پلیمر‌های طبیعی است.,"پروتئین تومور پی۵۳ که از سلول‌ها در برابر سرطان محافظت می‌کند و سلول‌های سرطانی را از بین می‌برد؛ به سرعت داخل سلول می‌شکند، محققان موسسه کارولینسکا سوئد پی برده‌اند افزودن ابریشم عنکبوت (پروتئینی در تار عنکبوت) به این پروتئین موجب تثبیت آن می‌شود.به گزارش ایرنا، پروتئین پی ۵۳ با شناخت و جلوگیری از تکثیر ژنتیکی از سلول‌ها در برابر سرطانی شدن محافظت می‌کند.اگر سلولی فاقد پروتئین پی ۵۳ کاربردی باشد، به سرعت به سلول سرطانی تبدیل می‌شود که به شکل کنترل نشدنی تقسیم می‌شود؛ بنابراین محققان در سراسر جهان در حال انجام تحقیقاتی برای توسعه درمان‌های سرطان به شکلی هستند که پروتئین پی ۵۳ را نیز دربرگیرد. مایکل لاندره محقق و نویسنده این مطالعه می‌گوید: مشکل این است که سلول‌ها تنها میزان کمی از پروتئین پی ۵۳ را تولید می‌کنند و سپس به سرعت می‌شکنند؛ زیرا پروتئین بسیار بزرگ و نامرتبی است. ما از پروتئین‌های باثبات در طبیعت الهام گرفتیم و از ابریشم عنکبوت برای تثبیت این پروتئین استفاده کردیم.ابریشم عنکبوت که توسط عنکبوت تولید و در تنیدن تار آن استفاده می‌شود، یکی از قوی‌ترین پلیمر‌های طبیعی است.محققان در این مطالعه ابتدا بخش کوچکی از ترکیب شیمیایی پروتئین ابریشم عنکبوت را به پروتئین پی ۵۳ متصل کردند و با تزریق آن به داخل سلول متوجه شدند که سلول‌ها شروع به تولید آن در مقدار زیاد کردند.پروتئین جدید همچنین باثبات‌تر از پروتئین معمولی پی ۵۳ بود و توانست سلول‌های سرطانی را از بین ببرد.دیوید لین استاد موسسه کارولینسکا و از محققان این طرح گفت: ساخت پروتئین پی ۵۳ باثبات‌تر در سلول‌ها دستاوردی برای درمان سرطان است و اکنون ابزاری در دست داریم که انجام تحقیقات بیشتر برای آن ارزش دارد.
امید است در نهایت بتوانیم واکسنی بر مبنای ام‌آران‌ای m RNA برای درمان سرطان بسازیم، اما قبل از آن باید بدانیم این پروتئین چطور داخل سلول‌ها عمل می‌کند و آیا میزان زیاد آن سمی است یا خیر.                           ",https://www.asriran.com/003URl
832024,۱۴۰۱/۰۱/۰۳,ورزشی,بنتو: ایران با وجود غیبت برخی بازیکنانش همچنان قدرتمند است/ به دنبال پیروزی با تعداد گل‌های بالا هستیم,تیم‌های ملی ایران و کره‌جنوبی صعود مستقیم خود را به جام جهانی ۲۰۲۲ قطعی کرده‌اند.,سرمربی پرتغالی تیم ملی فوتبال کره‌جنوبی درباره دیدار فردای تیمش برابر ایران صحبت کرد.به گزارش خبرگزاری تسنیم، پائولو بنتو در نشست خبری پیش از نهمین بازی تیم ملی کره‌جنوبی در گروه A مرحله نهایی انتخابی جام جهانی ۲۰۲۲ در قاره آسیا برابر ایران گفت: هر چند صحبت از برخی رکورد‌های من در صورت پیروزی برابر ایران می‌شود، اما باید بگویم که این فقط یک بازی دیگر است. من پیروزی تیمم را به اهداف فردی ترجیح می‌دهم.سرمربی تیم ملی کره‌جنوبی افزود: ایران با وجود غیبت برخی بازیکنانش به طور حتم همچنان تیم قدرتمندی است. ما به دنبال کسب هر ۳ امتیاز و صدرنشینی گروه هستیم. به نظرم مهم است که در بازی فردا پیروزی با تعداد گل‌های بالا با توجه به رکورد خوب‌مان به دست آید. مهمترین چیز در فوتبال تیم و پیروزی است. تدارک خوبی می‌بینیم تا هواداران از بازی لذت ببرند. امکان پیروزی و مهمتر از آن صدرنشینی وجود دارد. تمرکزمان در بازی با ایران روی پیروزی است.بنتو افزود: مانند همیشه می‌خواهیم از طریق مالکیت توپ بر بازی مسلط شویم. تلاش می‌کنیم تا جایی که ممکن است در خط میانی حریف بازی کنیم، البته باید در نظر داشته باشیم که برابر یک تیم قدرتمند بازی می‌کنیم.تیم‌های ملی ایران و کره‌جنوبی صعود مستقیم خود را به جام جهانی ۲۰۲۲ قطعی کرده‌اند. ایران با ۲۲ امتیاز صدرنشین جدول گروه A است و کره‌جنوبی ۲۰ امتیازی رتبه دوم را در اختیار دارد. بازی این دو تیم روز چهارم فروردین ۱۴۰۱ در ورزشگاه جام جهانی سئول برگزار خواهد شد.                           ,https://www.asriran.com/003URk
832023,۱۴۰۱/۰۱/۰۳,اجتماعی ,بارش پراکنده باران در تهران، البرز، قزوین و زنجان,کارشناس سازمان هواشناسی: فردا (پنجشنبه) نیز با عبور امواجی از روی کشور در شمال‌غرب، غرب، سواحل دریای خزر، ارتفاعات و دامنه‌های جنوبی البرز و همچنین ارتفاعات زاگرس بارندگی پیش‌بینی شده است.,کارشناس سازمان هواشناسی با اعلام بارش پراکنده در تهران، البرز، قزوین و زنجان از وزش باد شدید در شرق و شمال‌شرق کشور خبرداد.به گزارش روز چهارشنبه ایرنا از پایگاه خبری وزارت راه و شهرسازی، «فریبا گودرزی» درباره تازه‌ترین وضعیت جوی برای امروز سوم فروردین و روز‌های آتی افزود: امروز (چهارشنبه) در نوار شمالی، شمال‌غرب، ارتفاعات و دامنه‌های جنوبی البرز در استان‌های زنجان، قزوین، البرز و تهران، بارش پراکنده رخ می‌دهد.کارشناس سازمان هواشناسی اظهارداشت: فردا (پنجشنبه) نیز با عبور امواجی از روی کشور در شمال‌غرب، غرب، سواحل دریای خزر، ارتفاعات و دامنه‌های جنوبی البرز و همچنین ارتفاعات زاگرس بارندگی پیش‌بینی شده است.رفیعی ادامه داد: بارش‌ها روز جمعه در شمال‌غرب، غرب و ارتفاعات البرز، تداوم دارد.وی گفت: روز‌های شنبه و یکشنبه در شمال‌غرب و غرب سواحل دریای خزر، بارش‌های پراکنده پیش‌بینی شده است.کارشناس سازمان هواشناسی افزود: امروز در شمال‌شرق و شرق کشور وزش باد‌های شدید موقتی رخ می‌دهد و در مناطق مستعد خیزش گردوخاک را داریم و این شرایط برای فردا در بخش‌هایی از جنوب‌غرب، غرب و بتدریج در مرکز، شرق و شمال‌شرق و روز جمعه علاوه بر مناطق عنوان شده در دامنه‌های جنوبی البرز و جنوب‌شرق پیش‌بینی شده است.وی ادامه داد: فردا در سواحل دریای خزر و اردبیل افزایش نسبی دما بین ۳ تا ۵ درجه و برای روز‌های پنجشنبه و جمعه در شمال‌شرق کشور دما بین ۸ تا ۱۲ درجه به طور محسوس هوا سرد می‌شود به طوری که در خراسان‌ها افت دما خواهیم داشت.رفیعی افزود: امروز دریای خزر و برای روز‌های جمعه و شنبه آب‌های جنوب کشور مواج و متلاطم است. تهران نیز وزش باد شدید، رگبار باران و وزش باد شدید دارد.                           ,https://www.asriran.com/003URj
832022,۱۴۰۱/۰۱/۰۳,بین الملل,مدودف: آمریکا در تلاش است تا روسیه را نابود کند,چنین برنامه‌ای اگر تحقق پیدا کند می‌تواند پیامد‌های فاجعه‌باری برای جهان داشته باشد.,یکی از نزدیک‌ترین متحدان رئیس جمهوری روسیه امروز (چهارشنبه) ضمن تاکید بر اینکه آمریکا قصد دارد روسیه را تحقیر، آن را دچار تفرقه و در نهایت نابود کند، متعهد شد که این کشور هرگز اجازه تحقق چنین چیزی را نخواهد داد.به گزارش ایسنا، به نقل از خبرگزاری رویترز، دمیتری مدودف که از سال ۲۰۰۸ تا ۲۰۱۲ میلادی به عنوان رئیس جمهور روسیه خدمت کرد و اکنون معاون دبیر شورای امنیت روسیه است، در پیامی در تلگرام گفت: چنین برنامه‌ای اگر تحقق پیدا کند می‌تواند پیامد‌های فاجعه‌باری برای جهان داشته باشد.وی افزود: روسیه هرگز اجازه چنین چیزی را نخواهد داد.                           ,https://www.asriran.com/003URi
832021,۱۴۰۱/۰۱/۰۳,عمومی,آمار کرونا در ایران: شناسایی ۱۱۲۳ بیمار جدید فوت ۶۷ بیمار دیگر,متاسفانه در طول ۲۴ ساعت گذشته، ۶۷ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۸۰۲ نفر رسید.,بنابر اعلام مرکز روابط عمومی و اطلاع رسانی وزارت بهداشت، طی ۲۴ ساعت گذشته، ۶۷ بیمار کووید۱۹ جان خود را از دست دادند.به گزارش ایسنا، بر اساس اعلام مرکز روابط عمومی و اطلاع رسانی وزارت بهداشت، در مورد آخرین وضعیت کرونا در کشور اعلام کرد: از دیروز تا امروز ۳ فروردین ماه ۱۴۰۱ و بر اساس معیار‌های قطعی تشخیصی، یک هزار و ۱۲۳ بیمار جدید مبتلا به کووید۱۹ در کشور شناسایی شد که ۲۷۰ نفر از آن‌ها بستری شدند که مجموع بیماران کووید۱۹ در کشور به ۷ میلیون و ۱۴۴ هزار و ۵۳۲ نفر رسید.متاسفانه در طول ۲۴ ساعت گذشته، ۶۷ بیمار کووید۱۹ جان خود را از دست دادند و مجموع جان باختگان این بیماری به ۱۳۹ هزار و ۸۰۲ نفر رسید.خوشبختانه تا کنون ۶ میلیون و ۸۳۷ هزار و ۷۲۱ نفر از بیماران، بهبود یافته و یا از بیمارستان‌ها ترخیص شده اند و یک هزار و ۸۱۶ نفر از بیماران مبتلا به کووید۱۹ در بخش‌های مراقبت‌های ویژه بیمارستان‌ها تحت مراقبت قرار دارند.تا کنون ۴۸ میلیون و ۹۲۹ هزار و ۷۲۸ آزمایش تشخیص کووید۱۹ در کشور انجام شده است و در حال حاضر ۲۹ شهرستان در وضعیت قرمز، ۱۲۶ شهرستان در وضعیت نارنجی، ۲۷۸ شهرستان در وضعیت زرد و ۱۵ شهرستان در وضعیت آبی قرار دارند.                           ,https://www.asriran.com/003URh
832019,۱۴۰۱/۰۱/۰۳,فرهنگی/هنری,دربارۀ معنی زندگی؛  بدن بیشتر و روح کمتر,"اگر کودک از بزرگ‌سال خوش‌بخت‌تر است به این خاطر است که بدن بیشتر و روح کمتری دارد و می‌فهمد که طبیعت بر فلسفه مقدم است. او برای 
دست‌ها و پاهای خود معنایی فراتر از فایده‌های فراوان آنها نمی‌جوید.","عصر ایران؛ مهرداد خدیر- نام ویل دورانت چنان با سلسله کتاب‌های «تاریخ تمدن» گره خورده که تصور کتابی دیگر از او به درنگ نیاز دارد. او که 50 سال از عمر خود را صرف نوشتن کرد تا جایی که در 92 سالگی کتاب «قهرمانان تاریخ» را نوشت.  ایدۀ کتاب «دربارۀ معنی زندگی» وقتی به ذهن او خطور کرد که مردی از این فیلسوف پرآوازه خواست دلایلی بیاورد تا قانع شود از قصد خودکشی دست بردارد وگرنه خودکشی خواهد کرد و همین ویل دورانت را در محظور اخلاقی قرار داد چون باید دلایلی کاملا قانع کننده ارایه می‌داد و پای مرگ و زندگی در میان بود و وقت زیادی هم نداشت و نگران بود کار از کار بگذرد.
  پس  دست به قلم شد و در این باره از چهره‌هایی در اندازه و آوازۀ مهاتما گاندی، جرج برنارد شاو و جواهر لعل نهرو خواست به این پرسش پاسخ دهند و با‌مزه این که نه این افراد که برخی از مخاطبان دیگر رندانه گفتند ترجیح می‌دهند در نوشته‌ها و کتاب‌ها و نطق‌های خودمان در این باره نظر دهیم نه در کتاب شما!
  جان لیتل در مقدمۀ کتاب می‌نویسد: « این کتابی است که باید دست هر جوانی باشد که بادبان برمی‌افرازد و سفر در دریاهای توفانی و متلاطم زندگی را شروع می‌کند و باید در کتابخانه‌های شخصی خانواده‌ها حضوری دایم داشته باشد چون بر موضوع مهمی نور می‌افشاند.»  
 
   «دربارۀ معنی زندگی» کتاب ساده و ارزان و بسیار خوش‌خوانی است و گزینۀ مناسبی برای هدیه‌دادن در ایام نوروز هم  می‌تواند باشد زیرا بی‌تردید با آن به پاسخ شماری از پرسش‌های خود دست خواهید یافت و در پایان بی گمان زندگی را برای شما زیباتر می‌کند.   هر چند بار که این کتاب را بخوانی باز حس نمی‌کنی تکراری است. از این رو اگر  قبل‌تر هم معرفی کرده‌ام این همان نیست و نقل عباراتی دیگر است.  این یادداشت هم برای معرفی کتاب است هم توصیه به خواندن و خریدن و اگر هیچ یک میسر نشد در این جملات ویل دورانت دقت کنید. اینها را آدمی می‌گوید که مجموعۀ عظیم «تاریخ تمدن» را نوشته به اضافۀ تاریخ فلسفه، لذت فلسفه و دعوت به فلسفه:  «انقلاب صنعتی خانه را نابود کرد و کشف داروهای ضد بارداری خانواده، اخلاق و شاید ادامۀ نسل را نابود می کند. عشق به پدیده ای مادی تجزیه و تحلیل می شود و ازدواج به یک آسایش روانی موقت تبدیل شده که کمی بالاتر از بی قیدی جنسی است. دموکراسی به چنان فسادی دچار شده که فقط خدا می داند و رؤیاهای جوانی‌مان در مورد آرمان‌شهر سوسیالیستی با این حرص و طمع سیری ناپذیری که در آدم‌ها می بینیم هر روز بیشتر رنگ می‌بازد.  هر اختراعی قدرت‌مندان را قوی‌تر می‌کند و ضعیفان را ضعیف‌تر. هر روال ماشینی جای انسان ها را می‌گیرد و به ترس و وحشت از جنگ، دامن می‌‌زند و خدا که روزگاری تسلای خاطر زندگی‌های مختصرمان بود و پناه ما در رنج‌ها و مصایب مان ظاهرا از صحنه ناپدید شده است.»   او می گوید: «این خانه ها و خزانه‌های ما نیست که خالی است. قلب‌های ماست که خالی است.»   در میان کسانی که پاسخ داده‌اند برخی بسیار درخشان است. از جمله ادوین آرلینگتون رابینسون:
  « من من از مفهوم نابودی نمی ترسم چون اگر نابودی‌یی درکار باشد در بدترین حالت وحشت‌ناک‌تر از به خواب رفتن در پایان یک روز طولانی نیست. چه آن روز خوشایند باشد چه تلخ و چه هردو. آدم باید نور خودش را دنبال کند که چه بسا نور یک آتش واهی باشد.»جان کوپر پویس هم نوشته است: کل چشم انداز زندگی را همچون رؤیایی در دل رؤیایی بشماریم که روزی ممکن است مرگ ما را از آن بیدار کند.  یکی دیگر هم نوشته: «تمام زندگی هیاهوست. پس کمی دیگران را بخندان و بهترین کاری را که می توانی انجام بده و چیزی را جدی نگیر. چون هیچ چیزی نیست که برای همۀ نسل ها باشد. هر نسلی قواعد خودش را دارد و به رغم نسل قبلی زندگی می کند نه به علت آن.»
  در نگاه خود او هم:
   « اگر خوب و تن درست هستی، اگر می توانی روی پاهای خود بایستی و غذایت را هضم کنی، غُرغُرت را به باد فراموشی بسپار و سپاس خود را نثار آفتاب کن.
   ساده ترین معنای زندگی خوشی است. خود شعف و شادی تجربه های زندگی و سلامت جسمی، ارضا و آرامش عضلات و حواس و راحتی گوش و چشم و ذائقه.
   اگر کودک از بزرگ سال خوش‌بخت‌تر است به این خاطر است که بدن بیشتر و روح کمتری دارد و می‌فهمد که طبیعت بر فلسفه مقدم است. او برای دست ها و پاهای خود معنایی فراتر از فایده های فراوان آنها نمی‌جوید.»
   لابد می‌پرسید با مرگ چه می کند؟ پاسخ او این است:
    «بگذار مرگ بیاید و و طبیعت مرا از بین ببرد. حق دارد چنین کند اما چگونه از عهدۀ شکر برآیم به خاطر این پنج حس؟ این انگشت ها و لب ها، این چشم ها و گوش ها، این زبان بی قرار و این بینی بسیار بزرگ!»   به صفحات پایانی که می رسیم به خود می بالیم که ما ایرانیان بسی زودتر با عرفان مان به حقیقتی رسیدیم که این متفکران رسیدند: «راه رضایت مندی این است: به یک کل بپیوند و با همۀ ذهن و تن خود برای آن کار کن.»
    و جای دیگر: « راز معنی یابی و رضایت مندی داشتن وظیفه‌ای است که همۀ انرژی های فرد را جمع و زندگی آدمی را از قبل غنی‌تر می‌کند.»
     سرانجام این که:   «ما همه اجزای یک کل‌ایم و اگرچه در مقام فرد از بین می‌رویم اما کل به واسطۀ آنچه ما بوده‌ایم و کرده‌ایم، متفاوت  می‌شود.»   خودکشی محصول نومیدی است و نومیدی سراغ آدمی می رود که وقت آزاد زیادی دارد و کار زیادی نمی کند و اگر کاری در این نظام آشفتۀ صنعتی کاری پیدا نمی کنی اولین کشاورزی که دیدی بگو در ازای غذا و جای خواب حاضری کار کنی تا اوضاع بهتر شود...
 
*دربارۀ معنی زندگی/ ویل دورانت/ شهاب الدین عباسی/ نشر کتاب پارسه                           ",https://www.asriran.com/003URf
832020,۱۴۰۱/۰۱/۰۳,اقتصادی,سقوط قیمت در بازار طلا و نقره,بهای طلای آمریکا نیز با ۰.۰۴ درصد افزایش به ۱۹۲۳ دلار و ۵۰ سنت رسید که قیمت روز گذشته آن در بازار معاملات آتی آمریکا با ۰.۱۰ درصد افزایش به ۱۹۳۹ دلار و ۴۰ سنت رسید.,قیمت طلا روز چهارشنبه در حالی کاهش یافت که پس از اصرار مقامات فدرال رزرو مبنی بر افزایش شدیدتر نرخ بهره برای مبارزه با تورم، بازدهی خزانه‌داری ایالات متحده افزایش یافت، اگرچه نگرانی‌ها در مورد بحران اوکراین روند کاهش قیمت شمش را کمتر کرد.به گزارش ایسنا، بهای هر اونس طلا تا ساعت ۹ و ۳۵ دقیقه صبح به وقت شرقی برای تحویل فوری با ۰.۸ درصد افزایش به ۱۹۲۲ دلار و ۵۰ سنت رسید و روز گذشته با ۲.۴۰ درصد افزایش، ۱۹۳۸ دلار و ۴۰ سنت معامله شد.بهای طلای آمریکا نیز با ۰.۰۴ درصد افزایش به ۱۹۲۳ دلار و ۵۰ سنت رسید که قیمت روز گذشته آن در بازار معاملات آتی آمریکا با ۰.۱۰ درصد افزایش به ۱۹۳۹ دلار و ۴۰ سنت رسید.به گزارش رویترز، بازدهی شاخص خزانه‌داری ۱۰ ساله ایالات‌متحده به بالاترین سطح از ماه می ۲۰۱۹ افزایش یافت. مقامات فدرال رزرو به شکل‌دهی انتظارات بازار برای افزایش شدیدتر نرخ بهره برای مهار افزایش تورم کمک می‌کنند، اما نتوانسته‌اند ترس‌ها را درباره اینکه چرخه انقباض می‌تواند باعث ایجاد حفره در اقتصاد و بازار کار شود برطرف کنند.تحلیلگران اظهار کردند: ریسک‌های اقتصادی و سیاسی مرتبط با حمله روسیه به اوکراین همچنان توسط بازار طلا تحت نظارت دقیق قرار می‌گیرد و هر تحول بزرگی احتمالا منجر به تغییرات شدید قیمت در هر جهت خواهد شد.پالادیوم که توسط خودروسازان در مبدل‌های کاتالیزوری برای کاهش انتشار گاز‌های گلخانه‌ای استفاده می‌شود، با ۲.۱ درصد افزایش به ۲۵۳۷.۴۳ دلار در هر اونس رسید.هر اونس نقره با ۰.۱ درصد کاهش به ۲۴.۷۳ دلار رسید و پلاتین ۰.۶ درصد کاهش یافت و به ۱۰۱۷.۱۷ دلار رسید.                           ,https://www.asriran.com/003URg
832017,۱۴۰۱/۰۱/۰۳,سلامت,کووید-۱۹ خطر ابتلا به دیابت را افزایش می‌دهد,به گفته متخصصان چندین نظریه مطرح است که نشان می‌دهد چگونه کووید خطر ابتلا به دیابت را افزایش می‌دهد، اگرچه هیچ کدام از آن‌ها ثابت یا رد نشده‌اند.,نتایج یک مطالعه نشان می‌دهد: بیماری کووید-۱۹ خطر ابتلا به دیابت را افزایش می‌دهد.به گزارش ایسنا، نتایج بررسی‌ها حاکی از آن است مبتلایان به بیماری کووید-۱۹ تا یک سال پس از بهبودی در معرض فزاینده خطر ابتلا به دیابت هستند.متخصصان آمریکایی دریافتند: افرادی که از بیماری کووید-۱۹ بهبود یافته‌اند در مقایسه با گروه کنترل، ۴۰ درصد بیشتر در معرض ابتلا به دیابت هستند.متخصصان تاکید کردند: بیماری کووید-۱۹ باعث می‌شود بسیاری از افراد با عواقب طولانی مدت آن برای سلامتی روبرو شوند و باید برای یک عمر با آن دست و پنجه نرم کنند که این امر نگران کننده است.در این بررسی اطلاعات بیش از ۱۸۱ هزار بیمار مبتلا به کووید-۱۹ با بیش از ۴.۱ میلیون نفر دیگر که در فاصله مارس ۲۰۲۰ تا سپتامبر ۲۰۲۱ به این بیماری مبتلا نشده بودند مورد مقایسه قرار گرفت. همچنین این داده‌ها با اطلاعات ۴.۲۸ میلیون بیمار دیگر که در سال‌های ۲۰۱۸ و ۲۰۱۹ تحت درمان قرار گرفته بودند، مقایسه شد.متخصصان اظهار داشتند: ابتدا تصور می‌شد افزایش خطر ابتلا به دیابت تنها در میان افرادی است که عوامل خطرزای دیابت مانند چاقی در آن‌ها وجود دارد؛ اما یافته‌ها نشان داد که این خطر در همه گروه‌ها مشهود است. در واقع خطر ابتلا به دیابت پس از بهبودی کووید-۱۹ در تمامی گروه‌ها حتی افرادی که فاکتور‌های خطرزای دیابت در آن‌ها مشاهده نشده است، وجود دارد.به گزارش ایسنا به نقل از ABC NEWS، به گفته متخصصان چندین نظریه مطرح است که نشان می‌دهد چگونه کووید خطر ابتلا به دیابت را افزایش می‌دهد، اگرچه هیچ کدام از آن‌ها ثابت یا رد نشده‌اند.                           ,https://www.asriran.com/003URd
832016,۱۴۰۱/۰۱/۰۳,سیاسی,محمد هاشمی: دادن یک بسته غذایی نمی‌تواند از جامعه فقرزدایی کند,هاشمی: اعتمادسازی نیازمند آن است مردم آثار وعده‌ها و شعارها را در زندگی‌شان ملموس مشاهده کنند اگر این اتفاق بیفتد می‌توان اعتماد را به جامعه برگرداند اما اگر این اتفاقات رخ ندهد قطعا بر ضریب بی‌اعتمادی اضافه می‌شود.,محمد هاشمی عضو پیشین مجمع تشخیص مصلحت نظام تاکید کرد: همیشه رفع مشکلات معیشتی اولویت بوده و هست اما کار جدی در این حوزه صورت نگرفته است که روی زندگی مردم اثرگذار باشد؛ مخصوصا در طبقه قشر آسیب‌پذیر و حقوق‌بگیر، کسانی که درآمد ثابت دارند و حقوق می‌گیرند اما هزینه‌های‌شان رو به افزایش است، هنگامی که تورم افزایش پیدا می‌کند قدرت خریدشان کم می‌شود.به گزارش ایلنا، یک فعال سیاسی گفت: اعتمادسازی نیازمند آن است مردم آثار وعده‌ها و شعارها را در زندگی‌شان ملموس مشاهده کنند اگر این اتفاق بیفتد می‌توان اعتماد را به جامعه برگرداند.محمد هاشمی درباره ابرچالش‌های پیش روی دولت سیزدهم در سال جدید عنوان کرد: چالش‌های پیش‌روی دولت در سال جدید در شاخه‌های مختلفی از جمله تورم، گرانی، عدم ارتباط مناسب با جهان خارج و منطقه مطرح است.این فعال سیاسی با اشاره به این‌که تاکنون برنامه‌هایی که دولت برای اداره کشور اعلام داشته پیاده‌سازی نشده است، عنوان کرد: به هرحال دولت وعده‌هایی داده که نه تنها هیچ کدام‌شان محقق نشده بلکه اتفاق خاصی هم رخ نداده است. به طور مثال هنگامی که به بحث گرانی نگاه می‌کنیم قیمت‌ها نه تنها کاهش پیدا نکرده بلکه افزایش هم پیدا کرده و تامین معیشت مردم با مشکلاتی مواجه است.وی خاطرنشان کرد: بحثی که جناب آقای رییسی در مبارزه با فقر مطلق بیان کردند اتفاقاً بحث بسیار خوبی است، اما در عمل به سیاست‌ها مشاهده می‌‌کنیم با توجه به شرایط اقتصادی کشور ضریب فقر افزایش پیدا کرده اما کار و اقدامی برای کاهش آن نشده است.هاشمی ادامه داد: گفته شده در کوتاه‌مدت یک بسته غذایی که مایحتاج ضروری است به اقشار آسیب‌پذیر داده شود؛ یک بسته غذایی که نمی‌تواند از جامعه فقرزدایی کند.وی تاکید کرد: همیشه رفع مشکلات معیشتی اولویت بوده و هست اما کار جدی در این حوزه صورت نگرفته است که روی زندگی مردم اثرگذار باشد؛ مخصوصا در طبقه قشر آسیب‌پذیر و حقوق‌بگیر، کسانی که درآمد ثابت دارند و حقوق می‌گیرند اما هزینه‌های‌شان رو به افزایش است، هنگامی که تورم افزایش پیدا می‌کند قدرت خریدشان کم می‌شود.وی با بیان این‌که در حوزه فرهنگی و اجتماعی هم متاسفانه مسائل زیادی داریم که منشا این آسیب‌ها بعضاً ریشه در مشکلات اقتصادی دارد، اظهار داشت: بعضی‌ها مشکلات اجتماعی و فرهنگی‌ را تهاجم فرهنگی تعبیر می‌کنند، بعضی هم می‌گویند از خارج از کشور است. مسئله طلاق و شکنندگی ازدواج، بحث مهمی است که بسیار مطرح می‌شود، بله؛امروز ازدواج کم و طلاق زیاد شده است و آمار بالایی برای آن مطرح می‌کنند در این ارتباط مسائل بسیاری وجود دارد که باید تصمیم‌گیران برایش فکری بی‌اندیشند.هاشمی افزود: بحث سقط جنین و مسائلی که وجود دارد و خانواده‌ها و افراد به آن مبتلا هستند را نباید از نظر دور نگه داشت، عده‌ای می‌گویند مسائل اجتماعی و فرهنگی و فروپاشی خانواده‌ها و اعتیاد ریشه در فقر دارد که منشاء اقتصادی دارد و بعضی‌ها تهاجم فرهنگی را برای سست کردن خانواده مطرح می‌کنند تا به اعتقاد مردم نسبت به مسئولان و نظام خدشه وارد کنند، تاکید می‌کنم این یک چالش بزرگ است که هم آسیب فرهنگی و دینی دارد و هم آسیب‌های اجتماعی آن زیاد است و باید با تدبیر برایش راه‌حلی پیدا کرد.این فعال سیاسی یادآور شد: امروز جامعه ما خشن شده و آستانه صبر مردم کم شده است. امروز پرخاشگری در جامعه زیاد شده و این موارد چالش‌هایی است که در حوزه اجتماعی، فرهنگی و دینی مطرح است و تلاشی برای بهبود این شرایط اگر هم شده و یا می‌شود، آثارش را در جامعه کم مشاهده کرده‌ایم و یا بعضا نتیجه عکس داده است و باید یک تدبیر اساسی برای این چالش‌‌ها شود.وی بیان کرد: در بحث توسعه روابط خارجی هم سرنوشت برجام هنوز مشخص نشده است، هم روسیه امروز برای ما بازی درآورده و مشکل درست کرده و هم آمریکایی‌ها حاضر نشدند همه خواسته‌ها را بپذیرند، البته بعضی از نکات را که برای ایران مهم بوده نپذیرفته‌اند و در حال مذاکره هستند و اما باز هم برخی می‌گویند مذاکره فایده ندارد.هاشمی با بیان این‌که متاسفانه مذاکرات برجامی سرنوشت نامشخصی دارد، گفت: یکی از دلایلی که برای نامشخص بودن مذاکرات مطرح می‌شود حمله پوتین به اوکراین است، حمله روسیه به اوکراین نه تنها آثار و مشکلاتی برای خود پوتین و روسیه داشته است، بلکه مشکلاتی را برای ایران و برجام باتوجه به وابستگی و اتکا به کارت پوتین ایجاد کرده و باعث شده سرنوشت برجام به سمت و سوی دیگر برود.وی درخصوص این‌که در سال جدید تصمیم‌گیران و مسئولان باید دست به چه اقداماتی بزنند تا آن اعتمادی که امروز گفته می‌شود در جامعه کمرنگ شده دوباره احیا شود، گفت: اعتماد مردم به نظام و مسئولان با عمل به وعده‌ها می‌تواند به وجود بیاید و این یک رابطه متقابل بین مردم و مسئولان است.این فعال سیاسی افزود: در تبلیغات چه انتخاباتی و چه بعد از انتخابات وعده‌های زیادی داده می‌شود؛ قطعا اگر به وعده‌ها عمل شود و مردم در زندگی روزمره‌شان احساس کنند تغییراتی رخ داده است، می‌تواند اعتمادسازی صورت گیرد، اما اگر حرف‌ها و شعارها در حد تبلیغات باشد و مردم احساس نکنند کاری انجام شده است قطعا نباید توقع اعتمادی از آنها داشت.وی ادامه داد: مثلاً مردم مشاهده کنند نانی در سفره‌شان آمده است و وضعیت معیشت‌شان بهتر شده و یا قدرت خریدشان بیشتر شده است اعتمادشان به حرف‌های مسئولان جلب می‌شود. چرا‌که مردم با همه مسائل زندگی ارتباط دارند و اگر احساس کنند عملکرد دولت و نظام در این زمینه مثبت بوده و مشکلی از مشکلات‌شان را حل کرده است، اعتماد می‌کنند اما اگر مشاهده کنند که وعده‌ها در حد تبلیغ بوده و فقط در رسانه مطالبی گفته شده است اما آثاری در زندگی‌شان مشاهده نکنند و به آنها گفته شود تورم سیر نزولی آغاز کرده است اما قیمت‌ها همچنان افزایش پیدا کند، دیگر نمی‌توانند اعتماد کند!هاشمی تاکید کرد: اعتمادسازی نیازمند آن است مردم آثار وعده‌ها و شعارها را در زندگی‌شان ملموس مشاهده کنند اگر این اتفاق بیفتد می‌توان اعتماد را به جامعه برگرداند اما اگر این اتفاقات رخ ندهد قطعا بر ضریب بی‌اعتمادی اضافه می‌شود.                           ,https://www.asriran.com/003URc
832015,۱۴۰۱/۰۱/۰۳,اقتصادی,خودپرداز‌هایی که پول ندارد (فیلم),بازدید‌های میدانی نشان می‌دهد تعداد قابل توجهی از خودپرداز‌های بانک‌های دولتی و خصوصی فاقد اسکناس جدید هستند.,کد ویدیو  دانلود    فیلم اصلی                                     ,https://www.asriran.com/003URb
832014,۱۴۰۱/۰۱/۰۳,بین الملل,کاخ سفید: روسیه نقش عمل‌گرایانه‌ای در اجرای برجام داشته است,مذاکرات وین چند روز پیش در حالی به دنبال تحولات اخیر با وقفه مواجه شد که به گفته طرفین، پیش‌رفت‌های چشم‌گیری در آن ایجاد شده بود.,"مشاور امنیت ملی کاخ سفید در یک کنفرانس خبری به سوالی درباره تعامل آمریکا با روسیه در زمینه احیای توافق هسته‌ای پاسخ داد.به گزارش ایسنا به نقل از وبگاه کاخ سفید، جیک سالیوان مشاور امنیت ملی آمریکا در یک کنفرانس خبری، در پی تنش‌های پیش‌آمده در مناسبات سیاسی بین‌المللی به سبب حمله روسیه به اوکراین و مورد تحریم قرار گرفتن روسیه از سوی آمریکا، در پاسخ به این سوال که آیا بدون روسیه، توافق با ایران [در مذاکرات وین در راستای احیای توافق هسته‌ای]امکان‌پذیر خواهد بود یا نه، گفت: ما بر این عقیده‌ایم که اگر یک توافق هسته‌ای مطابق استاندارد‌هایی در کار باشد که رئیس جمهور [جو بایدن]برای مسدود کردن قابل راستی‌آزمایی مسیر ایران برای دست‌یابی آن به یک سلاح هسته‌ای و به داخل جعبه بازگرداندن برنامه هسته‌ای ایران پس از آن‌که رئیس جمهور ترامپ موقع خروجش از توافق در سال ۲۰۱۸ باعث شد از جعبه خارج شود، تعیین کرده است، ما این توافق را انجام خواهیم داد، چون باور داریم که این کار در راستای منافع ملی آمریکاست. اما تا زمانی که این توافق مطابق این اهداف نباشد، این توافق را انجام نخواهیم داد.سالیوان در ادامه در پاسخ به این که از نظر رئیس جمهور آمریکا روسیه چه چیزی می‌تواند پایی میز مذاکرات احیای توافق هسته‌ای بیاورد، گفت: برایتان تشریح می‌کنم در سال ۲۰۱۵ چه چیز‌هایی در زمینه برجام [توافق هسته‌ای]اتفاق افتاد.
یکی از نقش‌های مهمی که روسیه در اجرای این توافق ایفا کرد، این بود که در واقع روسیه اورانیوم غنی‌شده را از ایران قبول کرد تا ذخایر ایران در مجموع کمتر از ۳۰۰ کیلوگرم باشد، یعنی این ذخیره آن‌قدر کم بود که ایران نمی‌توانست به سرعت به سمت یک سلاح هسته‌ای خیز بردارد.
این کار یکی از بخش‌های مهم چگونگی اطمینان‌یابی ما از این بود که برنامه هسته‌ای ایران درون جعبه است. ما مجبور نیستیم به هیچ کشور مفروض برای هیچ یک از بخش‌های توافق تکیه کنیم، اما این نقشی است که روسیه در گذشته ایفا کرد، نقشی عمل‌گرایانه که لزوما اهمیت سیاسی هم نداشت، اما در عمل مهم بود.به گزارش ایسنا، اظهارات سالیوان در پی این مطرح می‌شود که با ایجاد تغییراتی در مناسبات سیاسی بین‌المللی در پی حمله روسیه به اوکراین و اعمال تحریم‌های اقتصادی توسط وزارت خزانه‌داری آمریکا و برخی کشور‌های اروپایی بر اشخاص و نهاد‌های روسی، دور هشتم مذاکرات وین برای احیای توافق هسته‌ای با پیچیدگی‌هایی مواجه شده است.مذاکرات وین چند روز پیش در حالی به دنبال تحولات اخیر با وقفه مواجه شد که به گفته طرفین، پیش‌رفت‌های چشم‌گیری در آن ایجاد شده بود.جوزپ بورل، مسئول سرویس سیاست خارجی اتحادیه اروپا و هماهنگ‌کننده کمیسیون مشترک برجام در پیامی توییتری درباره مکث در مذاکرات وین گفته بود: به دلیل عوامل خارجی به مکث در گفتگو‌های وین نیاز است. متن نهایی اساسا آماده و روی میز است. به‌عنوان هماهنگ‌کننده، من به همراه تیمم به ارتباط با همه اعضای برجام و ایالات متحده برای غلبه بر وضعیت فعلی و توافق ادامه خواهم داد.سعید خطیب‌زاده سخنگوی وزارت امور خارجه کشورمان هم در این باره تاکید کرد: وقفه اعلام شده در مذاکرات وین می‌تواند زمینه‌ساز حل موضوعات باقی‌مانده و بازگشت نهایی باشد. دستیابی به موفقیت در گفتگو‌ها تمرکز اصلی همه طرف‌ها خواهد بود. هیچ عامل خارجی‌ای بر اراده مشترک ما برای حرکت به سمت یک توافق جمعی اثر نخواهد گذاشت.مدتی پیش، جن ساکی سخنگوی کاخ سفید در یک کنفرانس خبری در پی این وقفه ایجاد شده در مذاکرات، درباره تعامل آمریکا با روسیه در زمینه توافق هسته‌ای، گفت: آمریکا به تعامل با روسیه در مذاکرات وین ادامه می‌دهد و نمی‌خواهد این مسئله را به تحریم‌هایی که به خاطر حمله به اوکراین بر روسیه اعمال شده‌اند، ربط بدهد.ساکی در این راستا بیان کرد: تیم ما به همکاری با شرکایمان در توافق [هسته‌ای]ایران، از جمله روسیه، ادامه می‌دهد. ما بر این عقیده‌ایم که روسیه منافع مشترکی در زمینه ممانعت از دست‌یابی ایران به یک سلاح هسته‌ای دارد.                           ",https://www.asriran.com/003URa
832013,۱۴۰۱/۰۱/۰۳,عمومی,جدیدترین آمار مبتلایان و قربانیان کرونا در جهان,هند با بیش از ۵۱۶ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.,مجموع آمار مبتلایان به کووید-۱۹ در جهان تاکنون به ۴۷۴ میلیون و ۶۹۳ هزار و ۷۲۵ نفر رسیده و تاکنون مرگ شش میلیون و ۱۲۲ هزار و ۴۳۲ نفر نیز بر اثر این بیماری تأیید شده و ۴۱۰ میلیون و ۳۸۷ هزار و ۸۳۳ نفر از مبتلایان نیز تاکنون بهبود یافته‌اند.به گزارش ایسنا، بر اساس آمار‌های رسمیِ همه‌گیری کرونا، آمریکا با بیش از ۸۱.۴ میلیون مبتلا و بیش از ۹۹۹ هزار قربانی همچنان در صدر فهرست کشور‌های درگیر با این بیماری قرار دارد و هند نیز با آمار بیش از ۴۳ میلیون مبتلا پس از آمریکا در رتبه دوم جهانی به لحاظ میزان ابتلا قرار گرفته است.همچنین آمار مبتلایان به کووید-۱۹ در برزیل هم از ۲۹.۶ میلیون نفر فراتر رفته و در حال حاضر سومین کشور جهان به لحاظ بالاترین شمار مبتلایان است. برزیل در عین حال با بیش از ۶۵۷ هزار جان باخته پس از ایالات متحده، دومین رکورددار تعداد قربانیان کووید ۱۹ در جهان محسوب می‌شود.پس از آن هند با بیش از ۵۱۶ هزار قربانی، سومین کشور به لحاظ ثبت بالاترین آمار مرگ و میر کرونایی در این فهرست جهانی است.همچنین در اروپا، روسیه با گذشتن از آمار ۳۶۵ هزار قربانی، هم اکنون بالاترین آمار مرگ و میر کرونایی را در بین کشور‌های این منطقه دارد و در جهان نیز چهارمین کشور با بالاترین نرخ فوتی‌های این بیماری است.فرانسه همچنین با ثبت بیش از ۲۴.۳ میلیون مبتلا هم اکنون رکورددار ابتلا در قاره سبز و چهارمین کشور با بیشترین آمار بیمار کرونایی در جهان است.                           ,https://www.asriran.com/003URZ
832011,۱۴۰۱/۰۱/۰۳,اقتصادی,سه سناریو برای آینده دلار,سه سناریو را می‌توان برای آینده قیمت دلار در نظر گرفت.,آینده قیمت دلار یکی از مهم ترین سوالاتی است که این روزها مطرح می شود. اما در سال ۱۴۰۱، چه اتفاقای برای بازار ارز خواهد افتاد و در هرکدام از سناریو ها قیمت دلار در چه محدوده ای قرا خواهد گرفت؟اقتصادآنلاین – صبا نوبری؛ بازار ارز در سال ۱۴۰۰ نوسانات بسیاری را پشت سر گذاشت که دلیل اصلی آن مذاکرات احیای برجام بود. در سالی که گذشت دلار آزاد به کانال ۳۰هزارتومان نیز وارد شد و در ماه‌های پایانی سال به دنبال پیشرفت بیشتر مذاکرات و امید به حصول توافق در مدار نزولی قرار گرفت و در نهایت آخرین روز معاملات را در محدوده ۲۶هزار و ۲۰۰تومان به پایان رساند.حالا یکی از مهم‌ترین سوالاتی که پیش روی عموم مردم قرار دارد، آینده دلار در سال ۱۴۰۱ و روند قیمتی آن است. اما چه سناریوهایی پیش روی دلار قرار دارد و تحلیلگران چه پیشبینی از آینده قیمت این اسکناس دارند؟پیش از آنکه به اتفاقاتی که در سال آینده ممکن است در بازار ارز رخ دهد بپردازیم، باید اشاره کرد که بسیاری از تحلیلگران قیمت فعلی دلار، یعنی محدوده ۲۶هزارتومان را قیمت تعادلی آن می‌دانند. آن‌ها معتقدند با توجه به حجم نقدینگی که در کشور وجود دارد و همچنین میانگین تورم حدود ۵۰درصدی، نرخ فعلی دلار در واقع نرخ واقعی آن است.اما بازار ارز در کشور ما شرایط خاص و ویژه‌ای دارد و دولت به عنوان عرضه کننده اصلی دلارهای نفتی در بازار، در تعیین قیمت آن نقش اساسی ایفا می‌کند و همچنین ارتباط ایران با جهان هم در این بین اثرگذار است. بنابراین همانطور که انعقاد برجام و خارج شدن آمریکا از آن هرکدام به نوبه خود تاثیر زیادی بر قیمت ارز داشتند، احیای دوباره برجام یا به سرانجام نرسیدن مذاکرات هم نقش تعیین کننده‌ای در قیمت ارز خواهد داشت.به دنبال این موضوع، سه سناریو را می‌توان برای آینده قیمت دلار در نظر گرفت.احیای کامل برجاماولین فرض، احیای دوباره برجام آن هم به صورت توافقی کامل و جامع است که در آن تمام منافع ایران تامین شود و ایران بتواند به قوت قبل صادرات نفت خود را از سر بگیرد. در چنین شرایطی حجم بالایی از منابع ارزی در اختیار دولت قرار خواهد گرفت که با دادن آن به بانک‌مرکزی و ریالی که در ازای آن دریافت می‌کند هزینه‌های جاری خود را تامین خواهد کرد.بانک مرکزی هم این دلارها را در بازار داخل به فروش می‌رساند که در چنین شرایطی با افزایش عرضه ارز، قیمت آن پایین آمده و به اصطلاح سرکوب می‌شود. فارغ از تبعات سنگینی که این اتفاق می‌تواند برای اقتصاد ایران داشته باشد اما در چنین شرایطی باید انتظار کاهش قیمت قابل توجه دلار، حتی به محدوده ۲۰هزارتومان را داشته باشیم.توافق کوتاه مدت و گام به گامسناریو دیگری که البته بیشترین احتمال وقوع را دارد این است که توافق انجام شود اما کوتاه‌مدت و قدم به قدم باشد. در واقع در چنین سناریویی سطح صادرات نفت و منافع اقتصادی برای ایران را به میزان سال ۲۰۱۵ و زمان انعقاد برجام نخواهد رسید. در صورت وقوع این سناریو و با توجه به اینکه طی یکسال گذشته اخبار برجامی در بازار به اصطلاح پیشخور شده است، تغییر چندانی در قیمت دلار رخ نخواهد داد و نباید انتظار سقوط قیمت‌‌ها در بازار ارز را داشته باشیم.بن بست مذاکراتبدترین اتفاقی که ممکن است برای اقتصاد کشور در جریان مذاکرات رخ دهد که البته احتمال آن نیز با توجه به اخباری که تا این لحظه مخابره شده بسیار کم است، بر هم خوردن مذاکرات و شکل نگرفتن هرگونه توافقی است.هر چند در این صورت هم وضعیت اقتصاد ایران از آنچه امروز تجربه می‌کند بدتر نخواهد شد، اما مهم‌ترین بحث در صورت وقوع چنین سناریویی، انتظارات عموم مردم است که منجر به یک جهش قیمتی برای دلار خواهد شد و حتی ممکن است دلار به کانال ۳۰هزارتومان نیز باز گردد اما پس از آن قیمت‌ها باز هم به سطح تعادلی خود باز خواهد گشت.با توجه به وضعیت فعلی مذاکرات و اظهارات طرفین، وقوع سناریوی دوم یعنی حصول یک توافق کوتاه مدت و گام به گام بسیار محتمل‌تر است. دومین احتمال این است که توافقی همپای برجام حاصل شود که در آن صورت باید منتظر سقوط قابل توجه قیمت‌ها در بازار ارز باشیم. در نهایت آنچه کمترین احتمال را دارد شکست مذاکرات و قطع ارتباط میان ایران و غرب است. اما آنچه بیش از این موارد اهمیت دارد این است که دولت در اتخاذ تصمیمات خود و مشخص کردن ریل سیاستگذاری در کشور تمام امید خود را به دلارهای نفتی نبندد و هر چه سریع‌تر اصلاحات اساسی اقتصادی را در داخل کشور آغاز کند؛ در غیر این صورت حتی با حصول توافق نیز اگر در آینده اتفاق ناگوار دیگری همچون خروج آمریکا از برجام رخ دهد ضربه‌ای که به اقتصاد ایران وارد خواهد شد بسیار سخت‌تر و جبران‌ناپذیرتر از وقایع سال ۹۷ تا به امروز است.                           ,https://www.asriran.com/003URX
832010,۱۴۰۱/۰۱/۰۳,ورزشی,مدال جام جهانی پوگبا به سرقت رفت,سارقان هنگام بازی منچستریونایتد و اتلتیکومادرید وارد منزل پل پوگبا شدند و اقلامی را به سرقت بردند. این در حالی بود که فرزندان این بازیکن در خانه بودند.,پل پوگبا اعلام کرد مدال جام جهانی او به همراه جواهراتی که در منزل داشت به سرقت رفته است.به گزارش ایسنا و به نقل از ساکرنت، پل پوگبا، هافبک تیم ملی فرانسه گفت: مدال قهرمانی جام جهانی او از جمله اقلامی بود که هفته گذشته در جریان سرقت از خانه او ربوده شد.سارقان هنگام بازی منچستریونایتد و اتلتیکومادرید وارد منزل پل پوگبا شدند و اقلامی را به سرقت بردند. این در حالی بود که فرزندان این بازیکن در خانه بودند. پوگبا روز سه‌شنبه به روزنامه فرانسوی فیگارو گفت: جواهرات مادرم و مدال قهرمانی جهان من از جمله اقلامی بود که ربوده شد. چیزی که بیش‌تر از همه من را ترساند این بود که در این حادثه دو فرزندم با پرستار بچه در خانه بودند. پرستارم همه چیز را شنید، با همسر و نیروهای امنیتی من تماس گرفت، سپس خود را با پسرها در یک اتاق حبس کرد. چند روزی شوکه شده بود. نکته اصلی این است که بچه‌های من خوب هستند.پوگبا که در اردوی تیم ملی فرانسه برای بازی‌های دوستانه مقابل ساحل عاج و آفریقای جنوبی حضور دارد، هم‌چنین در مورد مشکلات روحی و روانی که در طول دوران حرفه‌ای‌اش با آن‌ها روبه‌رو بوده است، به ویژه در زمان حضور مورینیو در یونایتد صحبت کرد و گفت: من در حرفه‌ام افسردگی داشته‌ام، اما در مورد آن صحبت نمی‌کنیم. این اتفاق از زمانی شروع شد که من با ژوزه مورینیو در یونایتد بودم. هرگز این لحظات را در زندگی خود تجربه نکرده بودم. همه ورزشکاران برتر این لحظات را پشت سر می‌گذارند، اما تعداد کمی در مورد آن صحبت می‌کنند.فرانسه بعد از قطعی کردن صعود به جام جهانی، باید این هفته در دو دیدار دوستانه برابر ساحل عاج و آفریقای جنوبی به میدان برود که هر دو تیم از صعود به جام جهانی قطر بازماندند.                           ,https://www.asriran.com/003URW
832009,۱۴۰۱/۰۱/۰۳,بین الملل,طعنه مسکو به آمریکا: بمباران یوگسلاوی و عراق را فراموش کردید,تجاوز ناتو به یوگسلاوی در سال ۱۹۹۹ به مدت ۷۸ روز به طول انجامید. رهبری ائتلاف ناتو استدلال کرد که دلیل اصلی عملیات با نام رمز «نیروی متحد» جلوگیری از نسل‌کشی آلبانیایی‌های کوزوو بود.,سفیر روسیه در آمریکا در واکنش به اظهارات اخیر سخنگوی پنتاگون گفت که واشنگتن فراموش کرده که چطور با همپیمانان خود شهر‌های یوگسلاوی، عراق و لیبی را بمباران می‌کردند.به گزارش خبرگزاری فارس، «آناتولی آنتونوف» سفیر روسیه در ایالات متحده امروز (چهارشنبه) در واکنش به انتقادات غرب به ویژه آمریکا از عملیات نظامی روسیه در اوکراین به کنایه گفت که پنتاگون فراموش کرده که چطور هواپیما‌های آمریکا و ناتو شهر‌های یوگسلاوی، عراق و لیبی را بمباران می‌کردند.بنا بر گزارش خبرگزاری روسی «اسپوتنیک»، اظهارات آنتونوف در واکنش به اظهارات اخیر «جان کربی» سخنگوی پنتاگون بود که در مصاحبه با شبکه فاکس‌نیوز گفته بود که نیرو‌های مسلح روسیه مرتکب جنایت جنگی در اوکراین شده‌اند.سفیر روسیه در آمریکا در بیانیه‌ای که بر روی کانال تلگرامی نمایندگی دیپلماتیک روسیه قرار داده بود، نوشت: «احساس می‌شود که پنتاگون فراموش کرده است که چگونه در همین سال‌های اخیر، هواپیما‌های ایالات متحده و همپیمانان ناتو این کشور شهر‌های یوگسلاوی، عراق و لیبی را بمباران کردند».وی سپس ادامه داد: «واشنگتن جنایات فاحش ارتش و مزدوران آمریکایی در افغانستان و سوریه را نیز به یاد نمی‌آورد. نیرو‌های مسلح روسیه تنها زیرساخت‌های نظامی اوکراین را هدف قرار می‌دهند».تجاوز ناتو به یوگسلاوی در سال ۱۹۹۹ به مدت ۷۸ روز به طول انجامید. رهبری ائتلاف ناتو استدلال کرد که دلیل اصلی عملیات با نام رمز «نیروی متحد» جلوگیری از نسل‌کشی آلبانیایی‌های کوزوو بود. بنا بر گفته منابع ناتو، هواپیمای ناتو ۳۸ هزار پرواز سورتی و ۱۰ هزار حملات بمباران انجام داد که در آن بمباران بین ۳۵۰۰ تا ۴۰۰۰ نفر کشته شدند و ۱۰ هزار نفر دیگر که دوم سوم آن‌ها غیرنظامی بودند، مجروح شدند و ۱۰۰ میلیارد دلار خسارت برجای ماند.طبق این گزارش، در طی سه ماه بمباران، نیرو‌های ناتو ۱۵ تن اورانیوم ضعیف شده را در بمب و گلوله بر صربستان پرتاب کردند و پس از آن، نرخ سرطان این کشور به رتبه اول در اروپا رسید. در ده سال اول پس از بمباران، حدود ۳۰۰۰۰ نفر به سرطان مبتلا شدند و تخمین زده می‌شود که ۱۰۰۰۰ تا ۱۸۰۰۰ نفر از آن‌ها فوت کردند.                           ,https://www.asriran.com/003URV
832008,۱۴۰۱/۰۱/۰۳,سیاسی,بازتاب انتقادی توئیت سفارت روسیه در تهران علیه پیام نوروزی بایدن,سفارت فخیمه روسیه در تهران پیام نوروزی رئیس‌جمهور آمریکا به مردم ایران را اوج نفاق نامیده‌اند. حضرات روس، ما خودمان زبان داریم و لازم باشد پاسخ می‌دهیم. وکیل و وصی نمی‌خواهیم.,"تعجب و تاسف بیشتر از مقامات وزارت خارجه کشورمان است که تاکنون خبری درباره برخورد رسمی و جدی آنان با این سفیر مشتاق به مداخله از موضع بالا در امور داخلی ایران، اعلام نشده است.به گزارش خبرآنلاین، فاطمه کلانتری، خبرنگار سیاست خارجی نوشت:سفارت فخیمه روسیه در تهران پیام نوروزی رئیس‌جمهور آمریکا به مردم ایران را اوج نفاق نامیده‌اند. حضرات روس، ما خودمان زبان داریم و لازم باشد پاسخ می‌دهیم. وکیل و وصی نمی‌خواهیم.نکته مورد تاکید در این اعتراض، ممنوعیت مداخله در مناسبت دیپلماتیک کشور میزبان از سوی سفرای مستقر است که نقض قواعد و عرف حهانی دیپلماتیک نلقی می‌شود و معمولا با واکنش کشور میزبان مواجه می‌شود..مرور کارنامه سفیر روسیه در تهران حتی طی بازه زمانی کوتاه مدت سال سپری شده ۱۴۰۰ گویای وقوع مکرر اقدامات تحریک کننده است:انتشار عکسی از سفیران بریتانیا و روسیه در محل برگزاری کنفرانس تهران در سال ۱۹۴۳ (۱۳۲۲) با واکنش‌های گسترده‌ای روبرو شد؛ محمدجواد ظریف وزیر خارجه وقت این عکس را «به شدت ناپسند» خواند و در توئیتی نوشت: «امروز یک تصویر به شدت ناپسند را مشاهده کردم. باید به همگی یادآوری کنم که اوت ۲۰۲۱، نه اوت ۱۹۴۱ است و نه دسامبر ۱۹۴۳. مردم ایران از جمله در طی مذاکرات برجامی نشان داده‌اند که تقدیرشان هیچ‌گاه به تسلط قدرت‌های خارجی درنخواهد آمد و توسط تصمیمات داخل سفارت‌های خارجی تعیین نخواهد شد»، محمدباقر قالیباف رئیس مجلس خواستار عذرخواهی هر دو سفیر شد و وزارت خارجه دولت روحانی، هر دو سفیر را فراخواند.در عکسی که سفارت روسیه روز چهارشنبه ۲۰ مرداد منتشر کرد، سفیران بر جای سران نشسته‌اند؛ صندلی (آمریکا) خالی است و سفیر روسیه میزبان همتای تازه‌وارد خود بود. بهمن ماه گذشته نیز انتشار تصویری از ادای احترام سفیر روسیه به مجسمه «الکساندر گریبایدوف» بنیان گذار معاهده ترکمنچای در صفحه توئیتر این سفارتخانه، واکنش‌های منفی بسیاری برانگیخت، اما جاگاریان، ضمن دفلع از اقدام خود، گریبایدوف را «دیپلمات و شاعری بزرگ» توصیف کرد و البته این سوال منتقدان را بی پاسخ گذاشت که باتوجه به نگاه منفی ایرانیان به گریبایدوف، چه دلیل برای انتشار تصویر این ادای احترام داشته است؟ سفیر روسیه، هجدهم اسفند ماه همدر نشست خبری با شماری از خبرنگاران ایرانی خواستار استفاده رسانه‌های کشورمان از عبارت «عملیات ویژه نظامی» به جای حمله روسیه به اوکراین شد که این درخواست او از سوی رسانه‌ها، «گستاخانه» و «آمرانه» توصیف و مورد انتقاد شدید قرار گرفت.
اقدامات تحریک کننده و نامتعارف سفیر روسیه در تهران درحالی است که اخیرا، توقف مذاکرت وین در گام نهایی بدلیل مطالبه روسیه از آمریکا برای دادن «تضمین» معافیت از تحریم، واکنش‌های انتقادی و حتی ضدپوتین در کشورمان درپی آورد.مشخص نیست، سفیر روسیه چرا به جای کاهش تنش ایجاد شده میان مردم ایرران و دولت روسیه، هچنان اصرار دارد با اقدامات مداخله جویان، هیزم بر تنور خشم ایرانیان بریزد؟ تعجب و تاسف بیشتر از مقامات وزارتخارجه کشورمان است که تاکنون درباره برخورد رسمی و جدی آنان با این سفیر مشتاق به مداخله در امور داخلی ایران از موضع بالا، خبری رسمی اعلام نشده است.بسنده کردن وزارتخارجه به نظاره گری، شائبه‌های زیادی را ایجاد و تقویت و غرور ملی را جریحه دار می‌کند. در شرایطی که طی چند هفته گذشته و تحت تاثیر تحولات مذاکرات وین، اتهام «روس پرست» به فرهنگ سیاسی کشورمان اضافه شده، حمایت و حتی تقدیس جنگ روسیه علیه اوکراین، از سویی و بدرقه با سکوت مانع تراشی روس‌ها در مذاکرات وین با مطالبه «تضمین»، از سوی دیگر، شائبه‌هایی جدی نزد افکارعمومی پیرامون رویکرد رسانه‌ها و فعالان سیاسی اصولگرا شکل گرفته که درصورت ادامه روند انفعالی و حتی همدلانه آنان با سیاست‌های کرملین و مداخلات سفیر روسیه در تهران، بیش از پیش تقویت خواهد شد.                           ",https://www.asriran.com/003URU
832007,۱۴۰۱/۰۱/۰۳,سیاسی,میز جدید پوتین برای مذاکره با اوکراین (کاریکاتور),تلاش‌ها برای مذاکره زلنسکی با پوتین برای پایان دادن به جنگ روسیه و اوکراین، سوژه کارتونی از جیمز کاپدویلا در سایت کگل شد. حرف z نماد نیروهای روسیه در اوکراین است./ خبرآنلاین,,https://www.asriran.com/003URT
832002,۱۴۰۱/۰۱/۰۳,اقتصادی,صف بندی علیه دلار؛ اتحاد چین و عربستان برای تضعیف اقتصاد آمریکا,چین و ژاپن با اوراق قرضه، روسیه با ارسال انرژِی به  اروپا و عربستان سعودی با فروش نفت به ارزهایی غیر از دلار‌ صف بندی جدیدی را در مقابل  فرمان‌روایی 100 ساله دلار در جهان شکل داده‌اند.,"عصر ایران؛ احمد جزایری- پس از پایان جنگ جهانی اول در سال 1918، اروپای ویران و بدهکار دیگر نقش مهمی در اقتصاد جهانی و مبادلات بین المللی ایفا نمی‌کرد. فرانسه و انگلستان با میلیاردها دلار بدهی و آلمان ورشکسته با تورم لجام گسیخته، آینده‌ای مبهم را پیش روی خود تصور می‌کردند.  دوران ""استاندارد طلا"" که تقریبا چهار دهه پیش از جنگ آغاز شده بود، چنان اروپا را در رشد اقتصادی و شکوفایی بهره‌وری قرار داده بود که تصور چنین شرایطی برای هیچ کدام از کشورها قابل تصور نبود.
   آغاز جنگ و نیاز مالی شدید چاپ اسکناس بدون پشتوانه را اجتناب‌ناپذیر ساخت و همین امر بحران اقتصادی و درهم ریختگی ساختاری را در پی داشت اما در آن سوی اقیانوس اطلس، ایالات متحده که به تازگی توانسته بود بر بحران های خود فایق آید و با بانک تازه تاسیس فدرال رزرو (1913) پیروز جنگ به حساب می‌آمد. بدهی‌های کشورهای اروپایی به ایالات متحده آن قدر زیاد بود که نه تنها توان پرداخت‌، وجود نداشت، بلکه ناگزیر از پذیرش هر شرط آمریکا بودند.  فرانسه با 4 میلیارد دلار و انگلستان با نزدیک به 5 میلیارد دلار بدهی، کاملا تحت فرمان ایالات متحده بودند. بدین ترتیب دوران فرمانروایی دلار آغاز شد و از دهه 20 میلادی قرن بیستم ، دلار به عنوان ""ارز مرجع"" خود را به جهانیان معرفی کرد.
  به رغم بحران‌های اقتصادی ایالات متحده در دهه 30 ، به علت وقوع جنگ جهانی دوم در سال 1939، باز آمریکا توانست در نیمۀ قرن بیستم یکه تازی دلار را در بازارهای مالی و مبادلات بین المللی ، تثبیت کند. اما با شروع قرن 21 و تغییرات بنیادین در اقتصاد، فن‌آوری و مناسبات بین‌المللی و همچنین تولد قدرت‌‌هایی نوظهور همچون چین‌، اتحادیه اروپا و روسیه‌، ""هژمونی "" اقتصادی ایالات متحده تا حد زیادی رو به افول و کاهش گذاشت.   دونالد ترامپ در طول دوران ریاست جمهوری خود قصد داشت هژمونی ایالات متحده را که در طول 8 سال ریاست جمهوری باراک اوباما به پایین‌ترین سطح نیم قرن گذشته آمده بود (تا جایی که رسما در همان صد روز اول کاری خود در اجلاس G20 در انگلستان اعلام کرد ایالات متحده همراه سایر کشورهاست، نه بالای سرآنها) احیا کند.    شرایط اما کاملا تغییر کرده بود. چه، ایالات متحده نسبت به چهار دهه پیش از آن در موقعیتی قرار نداشت که بتواند از یک سو متحدان خود و از جانب دیگر چین و روسیه را مطابق با شرایطی که  نیکسون پس از شوک ابطال پیمان ""برتن وودز"" در سال 1971 قرارداد، مدیریت کند.    در آن سال‌ها ایالات متحده برای جبران کسری تجاری خود هم پیمانان را وادار به افزایش نرخ ارز خود در برابر دلار می کرد تا از طریق مازاد صادرات ، کسری تولید ناخالص داخلی را جبران کند.
   همچنین ایالات متحده عربستان را به تمکین و فروش نفت خود به دلار واداشت تا جایگاه دلار را به عنوان ارز مرجع تقویت کند. ژاپن دهه 70 اما جای خود را به چین با اقتصاد 15 تریلیون دلاری داده بود و تروئیکای اروپا با مفهوم "" اتحادیه اروپا "" و با 27 کشور عضو و در نهایت ""اتحاد جماهیر شوروی "" که آمریکا با فروپاشی آن تصور جهانی تک قطبی را می‌پروراند‌، به روسیه‌ای تبدیل شده که اروپا را به انرژی خود وابسته کرده است.  در نظم فعلی‌، دیگر "" فوردیسم "" و تولید انبوه در اقتصاد امریکا حرفی برای گفتن ندارد و این مؤسسات مالی‌اند که پیش‌ران تولید ناخالص ملی محسوب می‌شوند، روشی که در نهایت بزرگ‌ترین بحران اقتصادی امریکا پس از ""پنج‌شنبه سیاه ""1929 و این بار در سال 2008 ورشکستگی مؤسسات و بنگاه‌های مالی را یکی پس از دیگری به دلیل بحران عرضه مسکن رقم زد.   پس ازبحران مالی 2008 ، قدرت اقتصادی ایالات متحده در دنیا رو به کاهش گذاشت. بحران پیچیده داخلی که تهدیدهای خارجی را نیز باید بدان افزود.
  چین و ژاپن با اوراق قرضه، روسیه با ارسال انرژِی به همسایگی غربی خود یعنی اروپا و آلمان و در نهایت عربستان سعودی با تهدید به خاتمه پیمانی که اوایل دهه 70 میلادی با آمریکا بسته بود و اقدام به فروش نفت به ارزهایی غیر از دلار‌، به نوعی صف بندی جدیدی را در مقابل ایالات متحده و فرمان‌روایی یکصد ساله دلار در جهان شکل داده‌اند.
  بدین‌ترتیب روش‌های ایالات متحده در سه دهه پیش کارآیی گذشته را ندارد. گذشته‌ای که با سلسله جلسات صندوق بین المللی پول و اجلاس G20 می‌توانست کسری تجاری و صادرات خود را بهبود بخشد.  نگاه به شرق اروپا برای تامین انرژی مورد نیاز خود، اوراق قرضه دولتی امریکا که بیش از یک تریلیون دلار آن در اختیار چین است و در نهایت مذاکرات آشکار و پنهان عربستان سعودی با خریداران بزرگ نفتی به منظور تجارت نفت با ارزی غیر از دلار ، از مهم‌ترین عوامل نگرانی ایالات متحده در حفاظت از ارزش ""دلار "" در طول دو دهه گذشته است.  چین با اصلاحات ""دنگ شیائو پینگ"" توانست از میانۀ دهه 80 میلادی اصلاحات اقتصادی را آغاز و ""یوآن"" را در مبادلات بین المللی مطرح کند  به تدریج با این قدرت‌نمایی و با تکیه بر رشد میانگین 10 درصدی در طول سه دهه موفق شد از انتهای دهه اول قرن 21 تنه به تنه دلار بزند و سرانجام در سال 2016 وارد سبد ارزهای ذخیره خارجی نزد بانک های مرکزی شود. حالا چین با قدرت ""یوآن"" زنگ خطر برای ""دلار"" را به صدا درآورده بود.  در همین حال اتحادیه اروپا هم از سال 2002 با ""یورو"" قدرتی نوظهور را معرفی کرد و با ""یورو"" به جای "" مارک "" آلمان‌،  ""فرانک "" فرانسه و سوئیس اتحادیه اروپا به عنوان مقام اول جهان در تولید ناخالص داخلی به صورت یک‌پارچه در مبادلات بین‌المللی مطرح شد. از این پس دیگر برای قدرت‌های بزرگ صادراتی چون آمریکا و چین مهم نبود مقصد‌، کدام بندر در اروپاست. مهم این بود که یورو دریافت می‌کنند.  همین پتانسیل یورو را به مثابۀ گزینه‌ای برای پایان دادن به یک سده حکم‌فرمایی ""دلار"" مطرح کرد و حتی توانست در یک دورۀ زمانی از قدرت ""دلار"" به عنوان ارز ذخیره خارجی سایر کشورها بکاهد.
  در پی یکصد سال فرمانروایی مطلق دلار در اقتصاد جهانی نشانه‌های واضح کاهش قدرت آن و تمایل به ارزهایی چون ""یورو"" و ""یوآن"" مشهود است. در این شرایطی هر کشوری که قادر به درک منطقی و مناسب شرایط پیشِ رو و پیش‌بینی درست آیندۀ اقتصاد جهانی باشد از همین حالا می تواند جایگاه خود در نظم نوین جهانی را تعریف و تعیین کنند.  چرا که به نظر می‌رسد مثلث ""یورو "" ، ""یوان "" و ""پترودلار"" ، در وضعیتی که جهان خود را برای تغییرات بنیادین ژئوپلتیک آماده می کند ، می‌توانند تا "" دلار "" را به چالش بکشد و اقتصاد سیاسی را وارد مرحله جدیدی از حیات خود کند.
عربستان و تولد پترو دلار   با فروپاشی پیمان ""برتن وودز "" در اوایل دهه 70 میلادی ، ""استاندارد طلا"" جای خود را به توافق بین ایالات متحده و عربستان سعودی داد. توافقی که بر مبنای آن‌، قیمت نفت خام‌، به صورت روشی کاملا شناور و بدون وابستگی به طلا و بر اساس دلار معامله می‌شد.
  بدین ترتیب با تولد ""پترو دلار "" بود که دلار جایگاهی ویژه به دست آورد و  در بانک های مرکزی کشورهای مختلف دنیا و در ذخایر ارزی، ارز مرجع شد.
    آغاز ""هژمونی "" دلار در اقتصاد سیاسی جهان با پترودلار بود و با خروج ایالات متحده از بحران جنگ ویتنام در اوج جنگ سرد  موفقیتی برای ریچارد نیکسون رییس جمهوری وقت امریکا محسوب شد.
   پس از اجرایی شدن این توافق بین آمریکا و عربستان سعودی ، کشورهای عضو ""اوپک "" هم به تدریج نفت خود را به دلار فروختند و ""پترودلار"" بیش از پیش ثبات دلار را رقم زد.
   عربستان به همراه سایر کشورهای عربی ، با فروش نفت خود به دلار‌، اقتصاد متزلزل و توأم با تورم ایالات متحده را از  بحران‌های ریز و درشت نجات داد. اقتصادی که در اواخر دهه 70 و اوایل ریاست جمهوری جیمی کارتر  تورم تجمعی نزدیک به 40 درصد را نیز تجربه کرده بود.   منافع ایالات متحده از ""پترودلار "" اما تنها اقتصادی نبود زیرا ارتباط مستقیمی با ""امنیت ملی "" این کشور هم داشت. چرا که کشورهای تولید کننده نفت‌، مازاد دلارهای حاصل از فروش نفت خود را علاوه بر مصرف داخلی‌، یا به کشورهای دیگر وام  می‌دادند  یا در حوزه های مختلف مانند خرید اوراق قرضه ، در اقتصاد ایالات متحده سرمایه‌گذاری می‌کردند.  بدین ترتیب بخش عمده‌ای از دلارها به اقتصاد ایالات متحده بازمی‌گشت و علاوه بر اینکه قدرت نقد شوندگی بالایی در بازارهای مالی داشت به کاهش نرخ بهره و کننترل تورم می انجامید. از سوی دیگر کشورهای تولید کننده نفت نیز امنیت سرمایه‌گذاری بالایی را تجربه می کردند و خاطرشان از خطر از دست دادن دارایی خود قدری آسوده می‌شد.  بر اساس آمار اداره اطلاعات انرژی امریکا ، تنها در سال 2019 ، فروش نفت کشورهای اوپک رقمی نزدیک به 595 میلیارد دلار برآورد شد‌. در همین سال اما عربستان سعودی امریکا را تهدید کرد ""پترودلار "" را کنار می گذارد. این در حالی بود که آمریکا اوپک  را به عنوان یک «کارتل» به مداخله در بازار نفت متهم کرد و وزارت دادگستری مأموریت یافت در این زمینه تحقیقات وسیعی انجام دهد.
   این تهدید اگر در اواسط دهه هشتاد میلادی عملی می‌شد بسیار کارساز می بود چرا که واردات نفت خام ایالات متحده از عربستان حدود 2 میلیون بشکه در روز برآورد می‌شد و آمریکا به دلارهای مازاد عربستان برای سرمایه‌گذاری در اقتصاد امریکا نیاز داشت (آن هم در اوج افزایش نرخ بیکاری‌) نه در روزگاری که آمریکا خود به صادر کننده نفت تبدیل شده (‌با تولید روزانه 18.61 میلیون بشکه در روز ) و میزان واردات نفت آن از عربستان به 500 هزار بشکه در روز کاهش یافته و بیشتر برای امتیاز گیری تلقی شد.
  اقدام ایران ، ونزوئلا و روسیه در نفت با ارزی غیر از دلار را نیز آمریکا تهدیدی تاکتیکی به حساب می آورد اما وقتی به یک‌باره و در اوج بحران اوکراین ، مذاکرات نفتی عربستان و چین دربارۀ فروش نفت عربستان بر مبنای ""یوان "" انجام شد داستان تغییر کرد و دیگر تهدیدی تاکتیکی تلقی نمی‌شود چرا که ایالات متحده به وضوح صدای آخرین نبض های ""پترودلار "" را می‌شنود.
  به موجب این مذاکرات، قرار است عربستان 25 درصد نفت صادراتی خود به چین را به ""یوان "" بفروشد و این دیگر تهدیدی کاملا عملیاتی است‌. مقامات سعودی گفته‌اند قصد دارند از 6/2 میلیون بشکه نفت روزانه را به جای دلار با ارزهای رایج دیگر به فروش برسانند. این در حالی است که حدود 80 درصد نفت در سطح جهان بر مبنای دلار تجارت می‌شود.
 عربستان سعودی در دهه 70 میلادی با اخذ تضمین امنیتی پیمانی با دولت نیکسون بست تا نفت خود را به صورت انحصاری بر مبنای دلار معامله کند و حال که ظاهرا چنین تضمینی از سوی ایالات متحده دریافت نمی‌کند دیگر خود را ملزم نمی‌داند همچنان به آن پای‌بند باشد.   عدم تضمین تا حدی است که پس از بحران اوکراین ، ولیعهد عربستان حاضر به گفت و گوی تلفنی با "" جو بایدن "" نشد. چرا که روابط این دو کشور از سال 2020 به تدریج رو به سردی گذاشته و این خود تنش بین دو کشور را افزایش داده است.
  با این اوصاف می توان گفت ""پترودلار "" بیش از هر زمان دیگری رو به تضعیف است تا جایی که دلار - که از دهه 70 میلادی حاکم بلامنازع ذخائر ارزی بانک های مرکزی کشورهای سراسر دنیا بوده- رفته رفته قدرت خود را از دست می‌دهد. علاوه برتمایل کشورهای تولید کننده نفت به سایر ارزها و فروش نفت خود با ارزی غیر از دلار ، حضور پرقدرت چین در بازارهای مالی آمریکا و تولد ""یورو "" نیز از دیگر عوامل تضعیف دلار طی دو دهه گذشته محسوب می‌شوند .   چین در راستای تلاش‌های خود برای تضعیف دلاردر مارس 2018 به عربستان پیشنهاد کرد ""یوان "" مبنای تجارت شود. شرایط جهانی اما به گونه ای نبود که پیشنهاد به قرارداد بدل شود حالا ولی به نظر می‌رسد شرایط برای تضعیف پترودلار مهیاست.جنگ ارزی و ابتکار عمل چین   چین، دومین سرمایه‌گذار و خریدار اوراق قرضه خرانه‌داری ایالات متحده (در کوتاه مدت، میان مدت و بلند مدت) پس از ژاپن محسوب است. به گونه‌ای که  ازمجموع 30 /17 تریلیون دلار انواع اوراق قرضه خزانه داری امریکا تا ماه مارس 2022، چین در حدود 065 / 1 تریلیون دلار را به تملک خود درآورده است که نزدیک به 3/68 درصد از بدهی‌های ملی ایالات متحده را شامل می شود. قابل ذکر است که کنگره امریکا بصورت دوره‌ی سقفی برای میران بدهی دولتی را تعیین می کند که 14 دسامبر 2021 این میزان به 31/4 تریلیون افزایش یافت.  علاوه بر آن ، ذخائر ارزی خارجی چین تا نوامبر 2021 نزدیک به 3/2 تریلیون دلار را شامل می‌شود . گرچه ""یورو "" به عنوان ارز دوم برای چین اهمیت پیدا کرده اما این کشور اولویت خود را بر"" امنیت سرمایه گذاری"" قرار داده و با توجه به اینکه تنها نزدیک به دو دهه از حیات ""حوزه یورو"" می‌گذرد ، ترجیح چین تمرکز بیشتر بر دلار آن هم اوراق قرضه دولتی این کشور است.   دلیل دیگری که چین را به خرید مداوم این اوراق تشویق می‌کند ، افزایش میزان بدهی ایالات متحده به چین است. به طوری که بدهی ماهیانه رقمی بین 25 تا 35 میلیارد دلار تخمین زده می‌شود؛ رقمی قابل ملاحظه و از این رو اوراق خزانه داری بهترین و مناسب ترین محل برای سرمایه گذاری چین محسوب می‌شود .در ابتدا خزانه داری ایالات متحده از فروش اوراق مذکور و افزایش میزان بدهی خود استقبال می‌کرد، چرا که این امر باعث رشد اقتصادی ایالات متحده و بازگشت دلار به چرخه داخلی اقتصاد امریکا می ‌شد ، (درست مانند آنچه که در پترودلار اتفاق می‌افتاد ) و کاهش نرخ بهره و در نهایت کاهش قیمت را برای مصرف کننده به دنبال داشت و در مجموع میزان مصرف را در این کشور به عنوان یکی از ارکان افزایش تولید ناخالص ملی، افزایش می داد و از این راه تقریبا ایالات متحده به اهداف خود نزدیک می شد.   از سوی دیگر دلازهای مازاد چین که از طریق توسعه صادرات محصولات چینی به دست آمده برای خرید مجدد این اوراق پرداخته شده و ایالات متحده نیز قادر به خرید محصولات ارزان چین می شد و این خود بازی برنده – برنده را برای هر دو طرف رقم می زد.با گذشت زمان و در کمتر از یک دهه اما ابتکار عمل به  دست چینی‌ها افتاد .
   پس از فشار آمریکا در سال 2014 در خصوص افزایش نرخ برابری ""یوآن"" در مقابل"" دلار"" که چین به آن تن داد ، کاهش نسبی و موقت صادرات محصولات چینی به آمریکا ، کاملا محسوس بود. اما این یک روی سکه بود چرا که سیاست کنترل ارزش دلار توسط چین با شدت بیشتری پی گیری شد و ابزار این مهم هم اوراق قرضه‌ای بود که دولت چین خریداری کرده بود.
  بدین ترتیب راهبردی که آمریکا به ان به چشم رونق بخش اقتصاد خود می دید به مثابۀ عامل بازدارنده در دستانچین قرار گرفت. گرچه در ابتدا چین می توانست با خرید انواع اوراق قرضه و افزایش بدهی آمریکا، باعث رشد اقتصادی این کشور و در نهایت کاهش نرخ بهره شود، اما به واقع، با ادامه این روند چین، نبض کنترل ارزش دلار را در دستان خود داشت  و اوراق قرضه دولتی را به سلاحی در برابر تحرکات ارزی ایالات متحده تبدیل کرد.به بیان دیگر، چین به محض کاهش ارزش دلار در مقابل ""یوآن"" و در نتیجه افزایش قدرت صادرات آمریکا با دلارهایی که از صادرات شرکت‌های چینی به آمریکا به دست آورده ، شروع به خرید انواع اوراق قرضه  می‌کند که در نهایت باعث افزایش تقاضا برای دلار می شود و ارزش آن در بازارهای جهانی افزایش پیدا می‌کند.
  از این رو، موقعیت چین به عنوان دومین دارنده بدهی‌های خارجی ایالات متحده باعث شده به لحاظ سیاسی نیز بتواند اوضاع را باب میل خود تغییر دهد. چرا که در صورت عدم توافق سیاسی، تهدید چین به فروش اوراق قرضه در بازارهای جهانی باعث افزایش نرخ بهره و در نهایت کند شدن نسبی رشد اقتصادی ایالات متحده و ایجاد انقباض مالی در این کشور خواهد شد.   نمونه ملایم چنین تهدیدی در اوج بحران مسکن سال 2008 در ایالات متحده بود که با سفر"" هنگ پاولسون"" وزیر خزانه‌داری وقت ایالات متحده به چین، همتای چینی بحث فروش اوراقی را پیش کشید که شرکت ""فردی مک"" خریداری کرده بود.
  در چنین مذاکره ای ، آن هم در اوج بحران اقتصادی ، می توان شدت فاجعه و تهدید اقتصاد امریکا را تصور کرد. گرچه فروش این اوراق تا حدودی زیان را متوجه چین هم خواهد کرد اما برای داشتن موضع بالا در مذاکرات سیاسی یکی از بهترین ابزارها برای چین مجسوب می‌شود. سرمایه گذاری چین در اوراق قرضه خزانه داری آمریکا همچون بشکه باروتی است که تنها نیاز به جرقه هایی بسیار کوچک دارد تا بحرانی جدید با شدتی نامعلوم را به دنبال داشته باشد.
  گرچه بحث خرید اوراق قرضه توسط چین می تواند تبعات منفی برای اقتصاد نیز چین داشته باشد. مانند آنچه اکنون شاهد آن هستیم یعنی انتقال نرخ بالای تورم ایالات متحده ( 7/8 درصد ) به اقتصاد چین اما چین برای زنده نگاه داشتن موتور صادرات خود ناگزیر از این موضوع است.
  ایالات متحده و در راس آن فدرال رزرو با دست‌کاری در نرخ بهره واقعی تلاش در رشد حداکثری مصرف و افزایش سرعت گردش پول بر پایه نظریه ""میلیتون فریدمن"" دارد   تا از این رهگذر رشد اقتصاد خود را به عنوان ویترینی برای جذب سرمایه گذاران و رونق بازارهای مالی، سهام و اوراق قرضه نشان دهد.    اقتصادی که رشد تولید ناخالص داخلی را بر اساس مصرف بنا نهاده و سهم مصرف را به بیش از 70 درصد رسانده در مقابله با اقتصادی مانند چین قرار گرفته که این نسبت را توانسته به زیر 50 درصد کاهش داده و اولویت رشد تولید ناخالص داخلی را بر اساس صادرات بر پایه دستمزد اندک و افزایش تولید و خدمات قرار داده است.
   چین از سال 2015 راهبرد خود را از چرخه تولید به ارائه خدمات تغییر داد و گام نوینی را در مسیر کشورهای توسعه یافته گذاشته تا از این طریق بتواند رشد اقتصادی خود را بهبود بخشد، رشدی که در طول 30 سال گذشته به طور متوسط 10 درصد سالانه برآوردشده (به استثنای دوران کووید ) که رکوردی جالب توجه است.    راه اندازی بورس شانگهای و پذیرش قراردادهای آتی نفت و کالاهای دیگر و تبدیل ""یوآن"" در بازار بورس هنگ کنگ و شانگهای به طلا اتفاقی است که تحریم های انرژی از سوی ایالات متحده را تقریبا بی اثر می کند.
"" پترو یوان "" ، بحث دیگری است که بزرگ‌ترین وارد کننده نفت خام در جهان یعنی چین به دنبال آن است. چین در تلاش است تا نفت مورد نیاز خود را ،که روزانه به طور متوسط 10 میلیون بشکه برآورد می شود را از طریق تجارت بر مبنای ""یوان "" دریافت کند و نزدیک به یک دهه ، مذاکرات اولیه آن را نیز انجام داده است.در صورت عملیاتی شدن این تصمیم ، چین جای امریکای نیم قرن پیش را گرفته و فشار خود را برای تضغیف دلار بیشتر خواهد کرد. مناسبات چین و عربستان سعودی انهم در اوج بحران اوکراین دستیابی به این هدف را تسریع می بخشد.
یورو ،رقیبی جدی اما فعلا ناکارآمد
   داستان ""یورو"" البته کمی با""یوآن"" متفاوت است. از سال 2021 و پس از کش و قوس های فراوان در اجرای ""پیمان ماستریخت"" ، ""یورو "" در 19 کشور اروپایی به عنوان یک ""ارز بین المللی"" ، راهی بازارهای مبادلات ارزی شد و در کمتر از یک دهه ""یورو ""توانست راه چندین ساله دلار را طی کند.
   در سال 2008 و با بحران مالی در ایالات متحده ، ""یورو"" خیز خود را برای جایگزینی دلار برداشت، و این فرصت را داشت تا به عنوان دومین واحد ذخیره ارزی در مقابل دلار خودی نشان دهد ، اما با بحران جدی اقتصادی برخی کشورهای حوزه یورو در سال 2009 مواجه شد.
  بدهی دولت یونان در این سال به بیش از 300 میلیارد دلار رسید که نزدیک به 113 درصد تولید ناخالص ملی این کشور بود،( حدنصاب اتحادیه اروپا برای بدهی دولت ها 60 درصد تولید ناخالص ملی در نظر گرفته شده است.) این جرقه ای بود که سیستم مالی اتحادیه اروپا را به یکباره تحت تنش قرار داد و متعاقبا کشورهای پرتغال، ایرلند، ایتالیا و اسپانیا نیز با این پدیده مواجه شدند و علائم نه چندان مناسبی برای سرمایه گذاران خارجی ارسال شد.
   به یکباره جایگاه ""یورو"" در خطر افتاد (تا جائی که بسته نجات 750 میلیارد دلاری برای کمک به اقتصادهای افت کرده اختصاص داده شد که این رقم تا 2012 به یک تریلون دلار رسید.) ارزی که در بدو تولد/87 0 به ازای یک دلار ارزش داشت ، درآوریل 2008 به 6 / 1 ارتقا پیدا کرد و در ژوئن سال 2010 به 2 / 1 برابر هر دلار کاهش پیدا کرد. در نهایت پس از رفراندوم تاریخی بریتانیا و اعلام این کشور مبنی بر خروج از اتحادیه اروپا (برگزیت) به 03 / 1 به ازای هر دلار کاهش پیدا کرد.
   بر اساس گزارش های صندوق بین المللی پول (IMF) حد فاصل اوایل سال 2008 میلادی تا اواسط سال 2013 ""یورو"" این توان بالقوه را داشت تا به عنوان واحد پول اتحادیه اروپا جایگزین"" دلار"" (واحد پولی که نزدیک به یک قرن یکه تاز واحد ارزی دنیا بود) شود. در این بازه زمانی ارزش ""یورو""که نزد دولت ها و بانک مرکزی کشورهای دیگر نگهداری می شد، تقریبا سه برابر شد و از393 میلیارد به 45 / 1 تریلیون افزایش پیدا کرد.
   در مدت مشابه، ارزش ذخایر دلار کشورها 36 درصد افزایش یافت و از 77 / 2 تریلیون به 76 / 3 تریلیون دلار بهبود یافت. این بدین معنی بود که از 6 تریلیون ارزش کلی ذخایر کشورها، سهم آمریکا و دلار از 67 درصد به 63 درصد کاهش پیدا کرد و این زنگ خطری برای دلار بود که نشان از علاقه سایر کشورها بر جایگزینی ارز خارجی دیگر می داد.    در اواخر سال 2017 و اوایل 2018 عدم تحقق سیاست های اقتصادی ""ترامپ""، سرمایه گذاران را تشویق به بازگشت به قاره سبز کرد و در نهایت ارزش یورو 2 / 1 برابر هر دلار افزایش یافت. نوسان ""یورو"" در طول این سالها در شرایطی بود که ""یورو"" در سالهای 2013-2008 جایگاه ویژه ای نزد بانک های مرکزی کشورهای جهان کسب کرده بود و توانست سهم عمده ای را به عنوان ذخیره ارز خارجی به خود اختصاص دهد. بطوریکه ارزش سهم دلار را به 63 درصد کاهش داد. سرنوشت پرافت و خیز ""یورو"" جائی جالب تر می شود که چین به عنوان رقیب اتحادیه اروپا و ""یورو"" در جایگزینی دلار به کمک اقتصاد آسیب دیده اروپا برآمد و با کمک قابل ملاحظه ای رابطه ""یوآن- یورو""را بهبود بخشید.
   به این اتحاد ، اگر عربستان را نیز اضافه کنیم وکاهش فروش نفت به دلار ، قطعا شرایط دشوار و پیچیده ای برای امریکا و موقعیت جهانی دلار رقم خواهد خورد.    اتحادیه اروپا پس از استفاده از ارز واحد به جای ارز کشورهای مستقل ، به عنوان بازاری جذاب برای چین و ایالات متحده تلقی می شد و این منطقه را به عنوان بازاری مهم و اساسی برای صدور کالا ها و خدمات در نظر گرفته بودند، بدین ترتیب این دو کشور در صدد رفع بحران ""یورو"" آمده و با تمهیداتی به اتحادیه اروپا کمک های پایه ای کردند. اما حضور ""آنکلا مرکل"" به عنوان صدراعظم آلمان ، در راس کشوری که بعنوان رهبر اتحادیه اروپا محسوب می شود، مناسبات اقتصادی این قاره را به سمت شرق بیشتر کرد و به نوعی"" انرژی"" را به عنوان محور توسعه با شرق و به ویژه روسیه قرار داد.   سیاستمدار کهنه کار آلمانی که در سال 2005 با وعده بهبود شرایط اقتصادی آلمان متحد و کاهش نرخ بیکاری که در آن هنگام 5 / 11 درصد برآورده می شد، پا به عرصه رقابت گذاشت ( این رقم در سال 2020 به حدود5/9 درصد کاهش یافت) و اکنون نه تنها آلمان به عنوان اقتصاد اول اروپا و چهارم جهان با تولید ناخالص ملی معتدل 3/85 تریلیون دلار ، قرار دارد بلکه به نوعی مناسبات اقتصادی –سیاسی این اتحادیه نزدیک به 15 سال با درایت و تفکر ""صدراعظم"" به پیش رفت و روابط اقتصادی به ویژه در حوزه انرژِی با روسیه و احداث خطوط لوله ""نورد استریم"" ، جایگاه آلمان به عنوان توزیع کننده گاز ، به همسایه های شرقی اروپا ، اقتصاد این کشور را دچار تحول اساسی کرد. "" مرکل "" اقتصاد اول جهان یعنی "" اتحادیه اروپا ""را به سمت تعامل با شرق ، سوق داد تا از این رهگذر علاوه بر دستیابی به منابع انرژی پایدار بتواند بازارهای نوظهور را نیز با منافع اتحادیه اروپا و در نهایت آلمان گره زند.  این نگاه به شرق قدرت اول اروپاهمزمان با زمزمه های عربستان برای رهایی از پترو دلار و نفوذ چین در بازارهای مالی ، پیوندهای محکمی برای تضعیف دلار محسوب شد و ""هژمونی دلار "" بطور جدی در معرض خطر قرار گرفت. اما نگاه به شرق اروپا و وابستگی 40 درصدی به گاز و 25 درصذی به نفت روسیه ، در شرایط فعلی ،عملا ""یورو "" را از ردیف تهدید کننده های احتمالی دلار ، دور کرده و می توان اتحاد چین و عربستان را به عنوان عامل اصلی در تضعیف دلار در نظر گرفت. ""یورو "" یک دهه پیش می توانست به جایگاه دلار نزدیک شود و شاید در آینده این امکان برایش فراهم شود اما در شرایط فعلی، رهبران اروپا راهبردی غیر از این داشته و همسویی با ایالات متحده و ناتو را اولویت خود قرار داده است.
در شرایط فعلی و با توجه به بحرانی که در اروپا ایجاد شده ، تا حدودی خطر ""یورو "" برای ""دلار "" و تضعیف آن کم شده است.
کشورهای اروپایی از آلمان تا لهستان و در راس آنها کمیسیون اروپایی ، اکنون بیشتر توجه خود را به افزایش بودجه نظامی و مقابله با تهدیدات احتمالی معطوف داشته اند و به نظر می رسد موتور محرکه ای که اقتصاد این قاره را طی سالها 2008 تا 2013 به پیش راند، فعلا سرگرم تعاملات نظامی شده است.
   در حالی که"" حوزه یورو"" در سال 2021 رشد اقتصادی بیش از 5 درصد را تجربه کرد و تا پیش از 24 فوریه ، پیش بینی کارشناسان برای رشد اقتصادی سال 2022 نزدیک به 4 درصد برآورد شده بود ، اما بحران اوکراین تمامی معادلات را به هم ریخته و افزایش تاریخی قیمت گاز به اضافه نااطمینانی در تامین پایدار انرژی از روسیه ، وضعیت اقتصادی در منطقه یورو را کاملا در ابهام فرو برده و به نوعی بحران اقتصادی برای این منطقه پیش بینی می شود. بحرانی با ابعادی پیچیده تر از آنچه سال 2009 در اروپا روی داد.
   چرا که در آن بحران، کشورهایی چون آلمان امکان کمک به کشورهای آسیب دیده چون یونان و اسپانیا را داشتند ، اما در شرایط فعلی، بحران برای کشورهای بزرگ اروپا چون آلمان و انگلستان به مراتب سخت تر است. با وجود شرایط سخت یورو اما باز هم این واحد پولی رقیب جدی دلار در آینده است.                           ",https://www.asriran.com/003URO
832006,۱۴۰۱/۰۱/۰۳,اجتماعی ,مه‌گرفتگی شدید در جاده‌های کرمانشاه,همچنین در محورهای بیستون - سنقروکلیایی، سه راهی قزانچی - روانسر و محور هرسین نیز مه گرفتگی شدید و وسعت دید محدود است.,"رئیس پلیس راه استان کرمانشاه گفت: با توجه به بارش های گسترده روز گذشته اکثر جاده های استان دچار مه گرفتگی شده که این شرایط می طلبد رانندگان جانب احتیاط را رعایت کنند.به گزارش ایسنا سرهنگ ""کیخسرو دستغیب"" اظهار داشت: مه گرفتگی در محورهای کرمانشاه - بیستون، کرمانشاه - اسلام آبادغرب، کرمانشاه - کامیاران، کرمانشاه - کوزران و کمربندی های شرقی و غربی کرمانشاه از شدت بیشتری برخوردار است.وی افزود: همچنین در محورهای بیستون - سنقروکلیایی، سه راهی قزانچی - روانسر و محور هرسین نیز مه گرفتگی شدید و وسعت دید محدود است.دستغیب خاطرنشان کرد: تا آنجا که امکان دارد باید از رانندگی در شرایط مه آلود خودداری شود، چرا که سطح دید به کمترین میزان کاهش یافته و احتمال تصادف و خطر را افزایش می دهد.رئیس پلیس راه استان کرمانشاه تصریح کرد: در صورت ضروری بودن سفر در هوای مه آلود، رانندگان باید با حداقل سرعت رانندگی کرده و حتما از چراغ مه شکن استفاده کنند.وی افزود: در صورت بخار کردن شیشه جلو از دستگاه تهویه خودرو استفاده کرده و یا شیشه سمت راننده را مقداری پایین آورده تا بخار حاصله از بین رفته و مانع دید نشود.دستغیب یادآوری کرد: اطمینان از سالم بودن بخاری، برف پاکن و لاستیک خودرو، پر بودن باک بنزین و روشن کردن چراغ های مه شکن خودرو هنگام رانندگی در هوای بارانی و مه آلود از دیگر مواردی است که حتما باید مورد توجه قرار گیرد.این مقام انتظامی همچنین نسبت به سرعت و سبقت های غیرمجاز و رعایت فاصله طولی مناسب به رانندگان هشدار داد و گفت: 75 تیم پلیس در جاده های استان به صورت شبانه روزی حضور دارند تا در صورت نیاز به یاری شهروندان بشتابند.                           ",https://www.asriran.com/003URS
832005,۱۴۰۱/۰۱/۰۳,اجتماعی ,تست ۶ لژیونر تیم ملی منفی و ترکیب ایران کامل شد,میلاد محمدی، سردار آزمون، علیرضا بیرانوند، امیر عابدزاده، صادق محرمی و احسان حاج صفی امروز به تیم اضافه شدند تا آماده حضور در مسابقه فردا برابر کره جنوبی شوند.,با اضافه شدن بخش پایانی لژیونر‌های فوتبال کشورمان، ترکیب تیم ملی برای دیدار با کره جنوبی کامل شد.به گزارش ایسنا، صبح امروز به وقت محلی، شش لژیونر فوتبال کشورمان که در قرنطینه بودند، با پاسخ منفی تست کرونا، توانستند به جمع ملی‌پوشان در هتل میفیلد سئول بپیوندند.میلاد محمدی، سردار آزمون، علیرضا بیرانوند، امیر عابدزاده، صادق محرمی و احسان حاج صفی امروز به تیم اضافه شدند تا آماده حضور در مسابقه فردا برابر کره جنوبی شوند.بر این اساس تمرین امروز تیم ملی با حضور تمامی نفرات در سئول انجام خواهد شد.تا این لحظه سامان قدوس، مهدی طارمی و علیرضا جهانبخش به علت مثبت شدن تست کرونای خود نتوانستند به اردوی تیم ملی در کره جنوبی اضافه شوند.                           ,https://www.asriran.com/003URR
832004,۱۴۰۱/۰۱/۰۳,ورزشی,جزییات قرعه کشی جام جهانی ۲۰۲۲ قطر,جام جهانی ۲۰۲۲ از ۳۰ آبان ۱۴۰۱ آغاز می‌شود و آخرین دوره جام جهانی است که با حضور ۳۲ تیم برگزار می‌شود و هم‌چنین اولین دوره‌ای است که در تابستان برگزار نمی‌شود.,فیفا جزییات قرعه کشی جام جهانی را که ۱۲ فروردین برگزار می‌شود منتشر کرد.به گزارش ایسنا و به نقل از فیفا، قرعه کشی مرحله گروهی جام جهانی ۲۰۲۲ در تاریخ ۱۲ فروردین ۱۴۰۱ برگزار می‌شود. به همین خاطر فیفا جزییات این برنامه را که ساعت ۱۹:۳۰ دقیقه به وقت ایران برگزار می شود را اعلام کرد.قرعه کشی جام جهانی ۲۰۲۲ قطر روز جمعه در دوحه با قرعه کشی بر اساس رده‌بندی جهانی فیفا برگزار می‌شود. تا آن زمان ۲۹ تیم از ۳۲ تیم شرکت کننده برای این مسابقات که قرار است از پاییز برابر هم قرار گیرند مشخص می‌شوند و ۳ تیم بعد از مراسم قرعه کشی مشخص خواهند شد. با شروع مسابقات در تاریخ ۳۰ آبان، این بدان معناست که تیم‌ها بیش از هفت ماه فرصت خواهند داشت تا برای حریفان خود آماده شوند و آمادگی خود را به خوبی تنظیم کنند.فیفا تایید کرد که قطر میزبان به همراه هفت کشور برتر بر اساس رده‌بندی فیفا که بعداً در تاریخ ۱۱ فروردین منتشر می‌شود، در سید یک خواهند بود. هم‌چنین ۳ تیمی که بعد از قرعه کشی در پلی آف بین قاره‌ای برابر هم به میدان می‌روند در صورت صعود در سید چهار قرار می‌گیرند.کشورهایی که در حال حاضر هفت مکان برتر رده‌بندی مردان فیفا را به خود اختصاص داده‌اند عبارتند از: بلژیک، برزیل، فرانسه، آرژانتین، انگلیس، ایتالیا و اسپانیا، هر چند زمانی که فهرست در پایان این ماه به‌روزرسانی شود، ممکن است تغییر کنند.جام جهانی ۲۰۲۲ از ۳۰ آبان ۱۴۰۱ آغاز می‌شود و آخرین دوره جام جهانی است که با حضور ۳۲ تیم برگزار می‌شود و هم‌چنین اولین دوره‌ای است که در تابستان برگزار نمی‌شود.                           ,https://www.asriran.com/003URQ
832003,۱۴۰۱/۰۱/۰۳,سیاست خارجی,امیرعبداللهیان عازم سوریه شد,وزیر امورخارجه کشورمان در این سفر با مقامات بلندپایه این کشور دیدار و گفتگو می‌کند.,وزیر امورخارجه کشورمان، در رأس هیأتی صبح امروز چهارشنبه عازم سوریه شد.به گزارش ایرنا، حسین امیر عبداللهیان وزیر امور خارجه کشورمان، در رأس هیأتی صبح امروز چهارشنبه عازم سوریه شد.وزیر امورخارجه کشورمان در این سفر با مقامات بلندپایه این کشور دیدار و گفتگو می‌کند.وی قرار است پس از سفر به سوریه، به لبنان برود.                           ,https://www.asriran.com/003URP
832001,۱۴۰۱/۰۱/۰۳,عمومی,بارش برف در شهرستان اهر و منطقه ارسباران آذربایجان شرقی (عکس),آغاز بهار ۱۴۰۱ با طعم زیبای برف در شهرستان اهر و منطقه ارسباران، ارتفاع برف در برخی مناطق این شهرستان و منطقه ارسباران تا بیش از یک متر نیز گزارش شده است.,,https://www.asriran.com/003URN
832000,۱۴۰۱/۰۱/۰۳,اقتصادی,توقف خرید نفت روسیه از سوی توتال,توتال انرژیز پیش‌تر اعلام کرده بود خرید نفت روسیه در بازار معاملات نقدی را متوقف کرده است. اکنون احتمال توقف خرید گاز طبیعی یا گاز طبیعی مایع روسیه هم وجود دارد.,شرکت توتال انرژیز با اعلام توقف خرید نفت و دیزل روسیه تا پایان سال میلادی جاری، جدیدترین غول انرژی شد که در اعتراض به حمله نظامی به اوکراین، نفت این کشور را تحریم کرد.به گزارش ایسنا، این غول انرژی فرانسوی در بیانیه‌ای اعلام کرد با توجه به وخامت اوضاع در اوکراین و وجود منابع دیگر برای تامین نفت اروپا، توتال انرژیز به صورت یکجانبه تصمیم گرفت دیگر وارد قرارداد‌های جدید برای خرید نفت و فرآورده‌های نفتی روسیه نشود.توتال انرژیز پیش‌تر اعلام کرده بود خرید نفت روسیه در بازار معاملات نقدی را متوقف کرده است. اکنون احتمال توقف خرید گاز طبیعی یا گاز طبیعی مایع روسیه هم وجود دارد.بر اساس گزارش بلومبرگ، این غول نفتی پیش‌تر اعلام کرده بود در پروژه‌های جدید در روسیه سرمایه گذاری نخواهد کرد و دیگر سرمایه‌ای برای پروژه LNG ۲ آرکتیک فراهم نمی‌کند. توتال پس از این که حمله نظامی روسیه را به اوکراین محکوم کرد، به دلیل این که مانند سایر شرکت‌های بزرگ نظیر بریتیش پترولیوم و شل خروج از پروژه‌های روسی را اعلام نکرده بود، هدف انتقاد قرار گرفت.                           ,https://www.asriran.com/003URM
831999,۱۴۰۱/۰۱/۰۳,اقتصادی,افزایش ۸۱ درصدی قیمت نفت ایران در سال ۱۴۰۰,نفت سنگین ایران به عنوان یکی از اجزای سبد نفتی اوپک هم رشدی ۸۱ درصدی را تجربه کرد. نفت سنگین ایران نوروز ۱۴۰۰ را با قیمت ۶۰ دلار و ۲۱ سنت آغاز کرد تا با قیمت ۱۰۹ دلار و ۵۱ سنت آماده استقبال از سال ۱۴۰۱ شود.,قیمت نفت در سال گذشته به دنبال کنترل نسبی همه‌گیری کرونا و همچنین بالا گرفتن تنش‌های سیاسی مانند حمله روسیه به اوکراین با افزایش قیمت همراه شد. نفت سنگین ایران نیز در سال ۱۴۰۰ بیش از ۸۱ درصد بالا رفت و در واپسین روز‌های سال گذشته به نزدیکی ۱۱۰ دلار در هر بشکه رسید.به گزارش خبرنگار اقتصادی ایرنا، در ماه‌های پایانی سال ۱۴۰۰، اقتصاد جهانی بعد از آنکه بیش از دو سال از همه‌گیری کرونا در جهان می‌گذشت خود را برای احیا و بازسازی آماده می‌کرد. آمار‌ها نشان می‌داد که اقتصاد جهانی در اغلب کشور‌های دنیا مثبت خواهد بود و به تدریج با افزایش واکسیناسیون در جهان، رونق به اقتصاد‌ها باز می‌گردد.قیمت نفت نیز به دنبال این خبر‌های امیدوار کننده خود را برای افزایش و تثبیت آماده می‌کرد. اغلب کارشناسان و فعالان حوزه نفت معتقد بودند که قیمت نفت بین ۸۰ تا ۹۰ دلار در هر بشکه در نوسان خواهد بود و این قیمت‌ها برای یک سال آینده ثابت خواهد بود.این در شرایطی بود که این فعالان تاثیر ریسک‌های سیاسی را نادیده گرفته بودند. درست در روز‌هایی که قیمت نفت که جای پای خود را بالای ۸۰ دلار در هر بشکه محکم می‌کرد، حمله روسیه به اوکراین یکی از بزرگترین شوک‌های سیاسی را به بازار نفت تحمیل کرد. شوکی که با تحریم نفت و گاز روسیه توسط برخی از کشور‌ها شدیدتر شد و نفت را به آستانه ۱۴۰ دلار در هر بشکه رساند.سال ۱۴۰۰ برای طلای سیاه پر نوسان بودنفت برنت که با قیمت ۶۴ دلار و ۵۲ سنت وارد سال ۱۴۰۰ شده بود رشدی ۷۴ درصدی را تجربه و در آخرین روز‌ها به ۱۱۲ دلار و ۶۷ سنت افزایش پیدا کرد. برنت پایین‌ترین قیمت روزانه در سال گذشته را ۶۰ دلار و ۸۶ سنت در هر بشکه ثبت کرد و رکورد بالاترین قیمت روزانه آن نیز ۱۲۷ دلار و ۹۸ سنت در هر بشکه بوده است.نفت آمریکا رشدی ۷۷ درصدی در قیمت داشته و از ۶۱ دلار و ۵۶ سنت در اولین روز معاملاتی سال گذشته به ۱۰۹ دلار و ۳۳ سنت در پایان سال رسید. این در حالی بود که پایین‌ترین قیمت روزانه نفت شاخص آمریکا در سال گذشته ۵۷ دلار و ۷۶ سنت و بالاترین قیمت روزانه نیز ۱۱۹ دلار و ۴۰ سنت بوده است.سبد اوپک، اما رشد قیمت بالاتری را تجربه کرد. اوپک که با همراهی ۱۰ تولید کننده بزرگ دیگر از بهار سال ۱۳۹۹ توافق کاهش تولید نفت را آغاز کرده بود، در سال گذشته نیز بر آن پایبند بود.قیمت سبد نفت اوپک در حالی در آخرین روز‌های سال ۱۴۰۰ به ۱۱۷ دلار و ۲۳ سنت در هر بشکه رسید که قیمت آن در ابتدای سال ۱۴۰۰ کمی بالاتر از ۶۳ دلار در هر بشکه برآورد شده است.پایین‌ترین قیمت روزانه اوپک ۶۰ دلار و ۶۸ سنت و بالاترین آن هم ۱۲۸ دلار و ۴۶ سنت در هر بشکه اعلام شده است. در مجموع سبد نفتی اوپک در سال گذشته بیش از ۸۵ درصد بالا رفت.نفت سنگین ایران به عنوان یکی از اجرای سبد نفتی اوپک هم رشدی ۸۱ درصدی را تجربه کرد. نفت سنگین ایران نوروز ۱۴۰۰ را با قیمت ۶۰ دلار و ۲۱ سنت آغاز کرد تا با قیمت ۱۰۹ دلار و ۵۱ سنت آماده استقبال از سال ۱۴۰۱ شود.این در حالی است که پایین‌ترین قیمت روزانه نفت سنگین ایران ۵۸ دلار و ۲۲ سنت و بالاترین آن ۱۲۰ دلار و ۳۷ سنت بوده است.البته قیمت‌های بالای نفت به عقیده کارشناسان این حوزه دوام چندانی نخواهد داشت و با کاهش تنش‌های سیاسی به زیر ۱۰۰ دلار در هر بشکه باز می‌گردد.                           ,https://www.asriran.com/003URL
831998,۱۴۰۱/۰۱/۰۳,بین الملل,روسیه آخرین آمار تلفات ارتش اوکراین را اعلام کرد,معاون رییس جمهوری اوکراین در این راستا گفت که نیرو‌های روس ۴ افسر و ۱۱ راننده را توقیف کرده‌اند و مذاکرات برای آزادی آنان جریان دارد.,وزارت دفاع روسیه سه‌شنبه شب، آخرین آمار خسارت‌ها لجستیکی و نظامی اوکراین پس از ۲۷ روز جنگ را اعلام کرده است.به گزارش ایرنا از الجزیره، وزارت دفاع روسیه اعلام کرد که از آغاز عملیات ویژه در اوکراین، ۳۲۶ پهپاد منهدم شده است.براساس این گزارش در این مدت همچنین ۱۸۵ سیستم موشکی ضد هوایی و یکهزار و ۵۴۷ تانک و خودروی زرهی ارتش اوکراین منهدم شده است.معاون رییس جمهوری اوکراین در این راستا گفت که نیرو‌های روس ۴ افسر و ۱۱ راننده را توقیف کرده‌اند و مذاکرات برای آزادی آنان جریان دارد.ولادیمیر پوتین رئیس جمهوری روسیه روز ۲۱ فوریه گذشته (دوم اسفندماه) با انتقاد از بی‌توجهی غرب به نگرانی‌های امنیتی مسکو، استقلال جمهوری‌های خلق دونتسک و لوگانسک را در منطقه دونباس به رسمیت شناخت.وی سه روز پس از آن (۵ اسفند) آغاز عملیات نظامی ویژه علیه اوکراین را اعلام کرد و روابط پرتنش مسکو- کی‌یف به رویارویی نظامی تغییر وضع داد.درگیری‌ها در اوکراین و نیز واکنش‌ها به اقدام روسیه همچنان ادامه دارد.                           ,https://www.asriran.com/003URK
831997,۱۴۰۱/۰۱/۰۳,عمومی,۹۵ درصد سواحل جنوب آزادسازی شد,آزادسازی سواحل مصوب سال ۸۶ حریم ۶۰ متر دریا به دستور رئیس جمهور در مهلت مقرر ۲۰ روزه تا پایان بهمن باید آزاد می‌شد که به رغم گذشت بیش از یک‌ماه از این مهلت، آزادسازی در سواحل جنوب همچنان ادامه دارد.,"قائم مقام سازمان جنگل‌ها گفت: بنابر آمار ۹۴ تا ۹۵ درصد سواحل جنوب آزادسازی شده و مابقی مربوط به استان سیستان و بلوچستان است.
آقای رضا بیانی گفت: بنابر آخرین آمار آزادسازی سواحل سیستان و بلوچستان همچنان در حال انجام است.آزادسازی سواحل مصوب سال ۸۶ حریم ۶۰ متر دریا به دستور رئیس جمهور در مهلت مقرر ۲۰ روزه تا پایان بهمن باید آزاد می‌شد که به رغم گذشت بیش از یک‌ماه از این مهلت، آزادسازی در سواحل جنوب همچنان ادامه دارد.به گفته وی، تاکنون ۹۴ تا ۹۵ درصد آزادسازی سواحل جنوب انجام شده و ۵ تا ۶ درصد باقی مانده سیستان و بلوچستان به علت وجود کشتی سازی در این استان است که دادستانی با ورود به این قضیه اخطاریه لازم را داده است.بیانی می‌گوید: بنابر قانون حریم ۶۰ متر بعد از زیباسازی هیچ اتفاقی نباید بیفتد چرا که مجوزی مبنی بر واگذاری حریم ۶۰ متر نداریم.بنابر گفته قائم مقام سازمان جنگل ها، آزادسازی کامل سواحل جنوب انجام خواهد شد و تنها به سبب بحث کشتی سازی در این استان زمان خواستند که این کار را انجام دهند.                           ",https://www.asriran.com/003URJ
831996,۱۴۰۱/۰۱/۰۳,سیاسی,بلینکن به اراضی اشغالی و رام الله می‌رود,همچنین این سفر بلینکن در پی نگرانی‌های رژیم صهیونیستی از تشدید تنش در فلسطین در ماه رمضان صورت گرفته است.,"وزیر خارجه آمریکا هفته آتی به اراضی اشغالی و نیز به دیدار تشکیلات خودگردان فلسطین می‌رود.به گزارش ایسنا، پایگاه عبری زبان ""واینت"" گزارش داد که آنتونی بلینکن، وزیر خارجه آمریکا هفته آتی به اسرائیل و به دیدار تشکیلات خودگردان فلسطین می‌رود که این سفر در سایه نگرانی‌های تل آویو از برجام است.همچنین این سفر بلینکن در پی نگرانی‌های رژیم صهیونیستی از تشدید تنش در فلسطین در ماه رمضان صورت گرفته است.واینت گزارش داد که پیش بینی می‌شود که بلینکن طی سفرش با نفتالی بنت، نخست وزیر و یائیر لاپید، وزیر خارجه رژیم صهیونیستی دیدار کند.                           ",https://www.asriran.com/003URI
831995,۱۴۰۱/۰۱/۰۳,اقتصادی,۲۰۰ میلیون تومان عایدی مالیات از خانه‌های لوکس,اگر مشمولان این مالیات، نسبت به پرداخت مالیات اقدام نکنند، سازمان امور مالیاتی می‌تواند از طریق عملیات اجرایی مالیات مربوطه را وصول کند و این افراد نمی‌توانند نسبت به نقل‌وانتقال واحد‌های مسکونی خود اقدام کنند.,قانون بودجه سال گذشته صاحبان واحد‌های مسکونی و باغ ویلا‌های با ارزش بیش از ۱۰ میلیارد تومان را مشمول پرداخت مالیات کرد که براساس آخرین بررسی‌ها از ۱۳ هزار واحد مسکونی لوکس شناسایی‌شده، کمتر از ۱۰۰ نفر از صاحبان این خانه‌ها تقریبا ۲۰۰ میلیون تومان مالیات پرداخت کرده‌اند.به گزارش ایسنا، قانون بودجه سال ۱۴۰۰ واحد‌های مسکونی و باغ ویلا‌هایی را که ارزش آن‌ها با احتساب عرصه و اعیان بیش از ۱۰ میلیارد تومان باشد، مشمول پرداخت مالیات تا پایان بهمن سال گذشته کرد که خانه‌های درحال ساخت و در سال تملک از پرداخت این مالیات معاف اعلام شدند.در این بین، نرخ مالیات سالانه خانه‌های لوکس نیز به شرح ذیل است:۱- نسبت به مازاد ۱۰ میلیارد تا ۱۵ میلیارد تومان؛ یک در هزار۲- نسبت به مازاد ۱۵ میلیارد تا ۲۵ میلیارد تومان؛ دو در هزار۳- نسبت به مازاد ۲۵ میلیارد تا ۴۰ میلیارد تومان؛ سه در هزار۴- نسبت به مازاد ۴۰ میلیارد تا ۶۰ میلیارد تومان؛ چهار در هزار۵-نسبت به مازاد ۶۰ میلیارد تومان به بالا پنج در هزاراگر مشمولان این مالیات، نسبت به پرداخت مالیات اقدام نکنند، سازمان امور مالیاتی می‌تواند از طریق عملیات اجرایی مالیات مربوطه را وصول کند و این افراد نمی‌توانند نسبت به نقل‌وانتقال واحد‌های مسکونی خود اقدام کنند. در این بین یکی از موانع جدی اخذ مالیات از خانه‌های لوکس در سال‌های گذشته، تصویب نشدن آیین‌نامه و مقررات مربوطه در این زمینه توسط هیئت دولت بود که سرانجام در مهرماه سال گذشته هیئت وزیران آیین‌نامه اجرایی مالیات واحد‌های مسکونی لوکس و گران قیمت را برای اجرا به دستگاه‌های مربوطه ابلاغ کرد. پس از این، سازمان امور مالیاتی در اطلاعیه‌ای اعلام کرد که بر اساس اطلاعات در دسترس نسبت به محاسبه مالیات موضوع بند (خ) تبصره (۶) قانون بودجه سال ۱۴۰۰ برای واحد‌های مسکونی و باغ ویلا‌های گران قیمت اقدام کرده و نتایج حاصل از آن را در درگاه الکترونیکی سازمان منتشر کرده است.بدین منظور، کلیه مالکان واحد‌های مزبور با ارزش بیش از ۱۰ میلیارد تومان می‌توانند برای مشاهده وضعیت شمول یا عدم شمول مالیات و اطلاع از میزان مالیات متعلقه و پرداخت آن، به درگاه ملی خدمات الکترونیک سازمان امور مالیاتی کشور به نشانی MY.TAX.GOV.IR مراجعه کنند.اقدامات سازمان مالیاتی برای مالیات خانه‌های لوکس علاوه بر این، این سازمان در واکنش به گزارش دیوان محاسبات مبنی بر اینکه علی‌رغم تعیین «پایان بهمن ماه به عنوان آخرین مهلت واریز مالیات واحد‌های مسکونی گران‌قیمت» در قانون بودجه سال ۱۴۰۰، تحقق آن تا پایان دی‌ماه همچنان صفر درصد بوده است، نیز اعلام کرد: بالغ بر ۱۲ هزار و ۵۰۰ واحد مسکونی مشمول مالیات شناسایی و مالیات مربوط به آن‌ها به همراه اطلاعات واحد مسکونی و مالکان ذی‌ربط، در درگاه الکترونیکی سازمان امور مالیاتی کشور صادر و بارگذاری شده است. همچنین، پرداخت این مالیات به صورت سیستمی بوده و امکان صدور قبض مالیاتی در درگاه مزبور به نشانی My.Tax.gov.ir برای تمام مشمولین فراهم شده است.بر اساس اعلام سازمان امور مالیاتی، به موجب جزء (۳) بند (خ) تبصره (۶) قانون بودجه سال ۱۴۰۰ کل کشور، وزارتخانه‌های راه و شهرسازی، صنعت و معدن و تجارت، سازمان ثبت اسناد و املاک کشور و شهرداری‌ها موظف بوده‌اند امکان دسترسی برخط به اطلاعات املاک موردنیاز سازمان در حوزه املاک را در اختیار این سازمان قرار دهند، اما صرفاً وزارت راه و شهرسازی اطلاعات ۶۵۰۰ واحد را در قالب لوح فشرده به سازمان ارسال کرد و دیگر دستگاه‌های ذی‌ربط علیرغم مکاتبات و پیگیری‌های صورت گرفته هیچ‌گونه اطلاعاتی در این خصوص به سازمان ارائه نکردند.در ادامه اطلاعیه این سازمان آمده بود: با این حال مطابق با ماده (۸) آئین‌نامه اجرایی بند (خ) تبصره (۶) قانون بودجه سال ۱۴۰۰ سازمان امور مالیاتی مکلف به اعلام دارایی‌های مشمول و ارزش آن‌ها به مالکین طی دو ماه از پایان آذرماه ۱۴۰۰ بوده که این اقدام بر اساس اطلاعات در دسترس سازمان مطابق با مقررات انجام شده است. همچنین به موجب ماده (۱۰) آئین‌نامه مزبور چنانچه اشخاص مشمول تا پایان بهمن‌ماه نسبت به پرداخت مالیات اقدام نکنند سازمان می‌تواند از طریق انجام عملیات اجرایی نسبت به وصول مالیات متعلقه اقدام کند؛ بنابراین سازمان امور مالیاتی کشور حسب قوانین و مقررات موضوعه به تکالیف خود عمل کرده و امید است مؤدیان محترم مالیاتی به تکالیف خود در پرداخت مالیات‌های متعلقه اقدام کنند در غیر این صورت سازمان برابر مقررات موجود نسبت به وصول مالیات‌های تعلق‌گرفته اقدام خواهد کرد.پرداخت مالیات میلیونی برای خانه‌های میلیاردی!در این زمینه، پیگیری میزان مالیات پرداختی صاحبان خودرو‌های لوکس از سازمان امور مالیاتی نشان می‌دهد که تا ۲۲ اسفند ماه سال گذشته از ۱۳ هزار واحد مسکونی لوکس شناسایی شده، کمتر از ۱۰۰ نفر صاحبان این خانه‌ها تقریبا ۲۰۰ میلیون تومان مالیات پرداخت کرده‌اند. در حالی این رقم از میزان پرداختی‌های مالیات خانه‌های لوکس در سال ۱۴۰۰ ثبت شده است که مدیرکل دفتر طراحی و تحلیل فرآیند‌های مالیاتی معتقد است که بیشتر وصولی این مالیات در امسال و در زمان نقل‌وانتقال محقق خواهد شد. با تصویب نمایندگان مجلس شورای اسلامی، برای امسال نیز واحد‌های مسکونی و باغ ویلا‌های با ارزش بیش از ۱۰ میلیارد تومان مشمول پرداخت مالیات هستند که واحد‌های مسکونی و باغ ویلا‌های گران قیمت نسبت به مازاد ۱۰ میلیارد تا ۱۵ میلیارد تومان یک در هزار، نسبت به مازاد ۱۵ میلیارد تومان تا ۲۵ میلیارد تومان دو در هزار مالیات باید پرداخت کنند. علاوه بر این، از واحد‌های مسکونی و باغ ویلا‌های گران قیمت نسبت به مازاد ۲۵ میلیارد تومان تا ۴۰ میلیارد تومان سه در هزار و نسبت به ۴۰ میلیارد تومان تا ۶۰ میلیارد تومان ۴ در هزار و نسبت به مازاد ۶۰ میلیارد تومان به بالا ۵ در هزار مالیات گرفته خواهد شد.                           ,https://www.asriran.com/003URH
831994,۱۴۰۱/۰۱/۰۳,عمومی,پاسخ کرملین به ادعا استفاده از تسلیحات اتمی در اوکراین,"کرملین: روسیه تنها در صورتی که با ""تهدیدی وجودی"" روبرو شود از تسلیحات اتمی استفاده می‌کند.","سخنگوی کرملین اظهار کرد، سیاست امنیتی روسیه تاکید دارد این کشور تنها در صورتی که با ""تهدیدی وجودی"" مواجه شود می‌تواند از تسلیحات اتمی استفاده کند.به گزارش ایسنا، به نقل از خبرگزاری رویترز، این اظهارات دیمیتری پسکوف، سخنگوی کرملین در بحبوحه نگرانی غرب نسبت به این که حمله روسیه به اوکراین به یک جنگ اتمی تبدیل شود، مطرح شد.پسکوف در جریان مصاحبه‌ای با شبکه سی ان ان گفت: ما سیاستی درباره امنیت داخلی داریم و متن آن در دسترس عموم قرار دارد و شما می‌توانید تمامی دلایل امکان استفاده از تسلیحات اتمی را در آن مطالعه کنید. اگر روسیه با تهدیدی وجودی روبرو شود، امکان استفاده از زرادخانه اتمی‌اش طبق این سیاست وجود دارد.پوتین ماه گذشته به نیرو‌های اتمی روسیه دستور داد تا در حالت آماده باش قرار گیرند. طبق این دستور، وزارت دفاع روسیه ۲۸ فوریه سال جاری میلادی اعلام کرد که نیرو‌های موشکی اتمی‌اش و یگان‌های شمالی و اقیانوس آرام در حالت آماده‌باش جنگی قرار گرفتند.آنتونی گوترش، دبیرکل سازمان ملل نیز اخیرا تاکید کرد: دورنمای جنگ اتمی که زمانی غیرقابل تصور بود اکنون یک احتمال جدی محسوب می‌شود.                           ",https://www.asriran.com/003URG
